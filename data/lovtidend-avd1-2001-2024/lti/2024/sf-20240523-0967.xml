<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Norsk barnebokinstitutt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-05-23-967</dd><dt class="dokid">DokumentID</dt><dd class="dokid">LTI/forskrift/2024-05-23-967</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norsk barnebokinstitutt</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-02-13-688</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§8-1</li><li>lov/2024-03-08-9/§8-2</li><li>lov/2024-03-08-9/§8-3</li><li>lov/2024-03-08-9/§8-5</li><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§11-8</li><li>lov/2024-03-08-9/§11-9</li><li>lov/2024-03-08-9/§11-10</li><li>lov/2024-03-08-9/§11-11</li><li>lov/2024-03-08-9/§11-12</li><li>lov/2024-03-08-9/§12-4</li><li>lov/2024-03-08-9/§12-5</li><li>lov/2024-03-08-9/§12-6</li><li>lov/2024-03-08-9/§14-1</li></ul></dd><dt class="dateOfPublication">Kunngjort</dt><dd class="dateOfPublication">2024-06-14 16:10</dd><dt class="journalNumber">Journalnummer</dt><dd class="journalNumber">2024-0592</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Norsk barnebokinstitutt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret i Norsk barnebokinstitutt 23. mai 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 8-1, § 8-2, § 8-3, § 8-5, § 11-4, § 11-6, § 11-7, § 11-8, § 11-9, § 11-10, § 11-11, § 11-12, § 12-4, § 12-5, § 12-6 og § 14-1.</dd><dt class="refid">RefID</dt><dd class="refid">forskrift/2024-05-23-967</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Norsk barnebokinstitutt<ul class="tocSubUl"><li>I<ul class="tocSubUl"><li>§ 3-15. Vitnemål</li><li>§ 3-17. Klage over formelle feil ved eksamen</li><li>§ 3-18. Klage over karakterfastsetting, klagesensur og rett til begrunnelse for karakter</li><li>§ 3-19. Annullering, utestenging og bortvisning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-05-23-967" id="dokument"><h1>Forskrift om endring i forskrift om opptak, studier og eksamen ved Norsk barnebokinstitutt</h1><section class="section" data-name="kapI" id="kapittel-1" data-lovdata-URL="LTI/forskrift/2024-05-23-967/KAPITTEL_1"><h2 data-text-align="center">I</h2><article class="defaultP">I forskrift 13. februar 2020 nr. 688 om opptak, studier og eksamen ved Norsk barnebokinstitutt gjøres følgende endringer:</article> <article class="defaultP" margin-top="true">§ 1-2 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>Klagenemnd:</i> Felles klagenemnd for Skrivekunstakademiet og Norsk barnebokinstitutt.</article></article></li></ul></article> <article class="defaultP" margin-top="true">§ 2-3 nytt (4) skal lyde:</article><article class="numberedLegalP" data-numerator="4" id="kapittel-1-nummer-1">(4) Tre studieplasser er stipendplasser forbeholdt søkere fra Asia, Afrika, Midtøsten og/eller Latin-Amerika, samt søkere med samisk eller kvensk bakgrunn som ellers oppfyller kriteriene for opptak. Hvis slike søkere ikke finnes omgjøres stipendplassene til ordinære studieplasser.</article> <article class="defaultP" margin-top="true">§ 2-4 (5) oppheves.</article> <article class="defaultP" margin-top="true">§ 2-5 (7) skal lyde:</article><article class="numberedLegalP" data-numerator="7" id="kapittel-1-nummer-2">(7) To studieplasser er stipendplasser forbeholdt søkere fra Asia, Afrika, Midtøsten og/eller Latin-Amerika, samt søkere med samisk eller kvensk bakgrunn som ellers oppfyller kriteriene for opptak. Hvis slike søkere ikke finnes omgjøres stipendplassene til ordinære studieplasser.</article> <article class="defaultP" margin-top="true">§ 2-6 (4) skal lyde:</article><article class="numberedLegalP" data-numerator="4" id="kapittel-1-nummer-3">(4) Opptaksprøven er todelt. Første del sendes inn sammen med søknaden og består av egen kunstnerisk tekst som skal være på ca. 15 sider og ikke tidligere er utgitt samt en beskrivelse av et formidlingsopplegg for barn på 3–5 sider. Formidlingsopplegget kan være avholdt, men det er ikke et krav.</article> <article class="defaultP" margin-top="true">§ 2-7 nytt (7) skal lyde:</article><article class="numberedLegalP" data-numerator="7" id="kapittel-1-nummer-4">(7) To studieplasser er stipendplasser forbeholdt søkere fra Asia, Afrika, Midtøsten og/eller Latin-Amerika, samt søkere med samisk eller kvensk bakgrunn som ellers oppfyller kriteriene for opptak. Hvis slike søkere ikke finnes omgjøres stipendplassene til ordinære studieplasser.</article> <article class="defaultP" margin-top="true">§ 2-9 (1) skal lyde:</article><article class="numberedLegalP" data-numerator="1" id="kapittel-1-nummer-5">(1) Utdanningsinstitusjonen har felles klagenemnd med Skrivekunstakademiet.</article> <article class="defaultP" margin-top="true">§ 3-14 (1) skal lyde:</article><article class="numberedLegalP" data-numerator="1" id="kapittel-1-nummer-6">(1) Sensuren skal foreligge innen 15 virkedager hvis ikke særlige grunner gjør det nødvendig å bruke mer tid.</article> <article class="defaultP" margin-top="true">§ 3-15 skal lyde:</article><article class="futureLegalArticle" data-name="§3-15" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-15</span>. <span class="legalArticleTitle">Vitnemål</span></span><article class="legalP" id="kapittel-1-foreslåttparagraf-1-ledd-1">Vitnemål utferdiges dersom samtlige moduler/emner er bestått. En student som etter tredje gangs eksamen i en modul/emne fremdeles ikke har bestått denne, kan få dokumentasjon av resultater for de moduler/emner som er bestått.</article></article> <article class="defaultP" margin-top="true">§ 3-17 skal lyde:</article><article class="futureLegalArticle" data-name="§3-17" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-17</span>. <span class="legalArticleTitle">Klage over formelle feil ved eksamen</span></span><article class="legalP" id="kapittel-1-foreslåttparagraf-2-ledd-1">Ved klage over formelle feil ved eksamen gjelder universitets- og høyskoleloven § 11-9. Utdanningsinstitusjonens klagenemnd er relevant klageinstans for klager etter lovens § 11-9.</article></article> <article class="defaultP" margin-top="true">§ 3-18 skal lyde:</article><article class="futureLegalArticle" data-name="§3-18" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-18</span>. <span class="legalArticleTitle">Klage over karakterfastsetting, klagesensur og rett til begrunnelse for karakter</span></span><article class="legalP" id="kapittel-1-foreslåttparagraf-3-ledd-1">Rett til begrunnelse for karakter gjelder iht. universitets- og høyskolelovens § 11-8. Ved klage på karakterfastsettelse gjelder universitets- og høyskolelovens § 11-10. Klagesensur gjennomføres iht. universitets- og høyskolelovens § 11-11.</article></article> <article class="defaultP" margin-top="true">§ 3-19 skal lyde:</article><article class="futureLegalArticle" data-name="§3-19" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-19</span>. <span class="legalArticleTitle">Annullering, utestenging og bortvisning</span></span><article class="legalP" id="kapittel-1-foreslåttparagraf-4-ledd-1">Ved annullering av eksamen eller prøve, utestenging og bortvisning gjelder universitets- og høyskolelovens § 12-4–§ 12-6.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-05-23-967/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringsforskriften trer i kraft 1. august 2024.</article></section></main></body></html>