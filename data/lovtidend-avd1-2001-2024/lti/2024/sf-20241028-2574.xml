<!DOCTYPE html><html lang="nb"><head><title>Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler (gjennomføring av forordning (EU) 2024/885)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-10-28-2574</dd><dt class="dokid">DokumentID</dt><dd class="dokid">LTI/forskrift/2024-10-28-2574</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2024-10-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-07-03-871</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§16</li><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2024-10-29 14:15</dd><dt class="journalNumber">Journalnummer</dt><dd class="journalNumber">2024-1148</dd><dt class="title">Tittel</dt><dd class="title">Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler (gjennomføring av forordning (EU) 2024/885)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 28. oktober 2024 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 16 og § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalens vedlegg II kap. XII nr. 54zzzl (forordning (EU) 2024/885).</dd><dt class="refid">RefID</dt><dd class="refid">forskrift/2024-10-28-2574</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler (gjennomføring av forordning (EU) 2024/885)<ul class="tocSubUl"><li>I</li><li>II</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2024-10-28-2574" id="dokument"><h1>Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler (gjennomføring av forordning (EU) 2024/885)</h1><section class="section" data-name="kapI" id="kapittel-1" data-lovdata-URL="LTI/forskrift/2024-10-28-2574/KAPITTEL_1"><h2 data-text-align="center">I</h2><article class="defaultP">I forskrift 3. juli 2015 nr. 871 om prøvetaking og analyse for offentlig kontroll av visse forurensende stoffer i næringsmidler gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="defaultP" data-text-size="small"><strong>EØS-henvisninger:</strong> EØS-avtalen vedlegg II kap. XII nr. 54zzzl (forordning (EU) 2023/2782 som endret ved forordning (EU) 2024/885), nr. zzzn (forordning (EU) 2023/2783), nr. 54zzzo (forordning (EF) nr. 1882/2006), nr. 54zzzp (forordning (EF) nr. 333/2007 som endret ved forordning (EU) nr. 836/2011, forordning (EU) 2016/582, forordning (EU) 2019/2093, forordning (EU) 2021/705, forordning (EU) 2022/685 og forordning (EU) 2022/2418), nr. 125 (forordning (EU) 2017/644), nr. 164zb (forordning (EU) 2022/931), nr. 164zc (forordning (EU) 2022/932) og nr. 54zzzzzt (forordning (EU) 2022/1428).</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-1">EØS-avtalens vedlegg II kapittel XII nr. 54zzzl (forordning (EU) 2023/2782 som endret ved forordning (EU) 2024/885) om fastsettelse av prøvetakings- og analysemetoder for offentlig kontroll av nivåene av mykotoksiner i næringsmidler og om oppheving av forordning (EF) nr. 401/2006, nr. 54 zzzn (forordning (EU) 2023/2783) om prøvetakings- og analysemetoder for offentlig kontroll av nivåene av toksiner i næringsmidler og om oppheving av forordning (EU) 2015/705, nr. 54zzzo (forordning (EF) nr. 1882/2006) om fastsettelse av prøvetakings- og analysemetoder for offentlig kontroll av innholdet av nitrat i visse næringsmidler, nr. 54zzzp (forordning (EF) nr. 333/2007 som endret ved forordning (EU) nr. 836/2011, forordning (EU) 2016/582, forordning (EU) 2019/2093, forordning (EU) 2021/705, forordning (EU) 2022/685 og forordning (EU) 2022/2418) om fastsettelse av prøvetakings- og analysemetoder for kontroll av innholdet av sporstoffer og prosessframkalte forurensninger i næringsmidler, nr. 125 (forordning (EU) 2017/644) om fastsettelse av prøvetakings- og analysemetoder for kontroll av innholdet av dioksiner, dioksinlignende PCB og ikke-dioksinlignende PCB i visse næringsmidler, og om oppheving av forordning (EU) nr. 589/2014 og nr. 54zzzzzt (forordning (EU) 2022/1428) om fastsettelse av prøvetakings- og analysemetoder for kontroll av perfluoralkylstoffer i visse næringsmidler gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-10-28-2574/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2024-10-28-2574/KAPITTEL_3"><h2>Forordninger</h2><article class="defaultP">Under avsnittet «Forordninger» skal den innledende teksten til forordning (EU) 2023/2782 lyde:</article><article class="legalP" id="kapittel-3-ledd-1">Nedenfor gjengis til informasjon uoffisiell norsk oversettelse av forordning (EU) 2023/2782 om fastsettelse av prøvetakings- og analysemetoder for offentlig kontroll av nivåene av mykotoksiner i næringsmidler og om oppheving av forordning. Alle endringer av grunnrettsakten samt de endringene og tilleggene som følger av EØS-tilpasningen av grunnrettsakten i samsvar med vedlegg II kapittel XII er innarbeidet nedenfor.</article><article class="defaultP">►<strong>B</strong> Forordning (EU) 2023/2782 av 14. desember 2023 om fastsettelse av prøvetakings- og analysemetoder for kontroll av innholdet av mykotoksiner i næringsmidler og om oppheving av forordning (EF) nr. 401/2006</article><article class="defaultP">som endret ved</article><article class="defaultP">►<strong>M1</strong> Forordning (EU) 2024/885 om prøvetakingsmetoden for tørkede urter, urtete (tørkede produkter), te (tørkede produkter) og krydder i pulverform.</article> <article class="defaultP" margin-top="true">Under avsnittet «Forordninger» erstattes teksten i forordning (EU) 2023/2782, vedlegg I del II, kapittel M med:</article><article class="defaultP">►<strong>M1</strong></article><article class="marginIdArticle" id="kapittel-3-punkt-1"><span class="data-marginOriginalId">M.</span><article class="legalP" id="kapittel-3-punkt-1-ledd-1">PRØVETAKINGSMETODE FOR TØRKEDE URTER, URTETE (TØRKEDE PRODUKTER), TE (TØRKEDE PRODUKTER) OG KRYDDER I PULVERFORM</article></article><article class="marginIdArticle" id="kapittel-3-punkt-2"><span class="data-marginOriginalId">M.1.</span><span class="miscHeadline"><strong>Enkeltprøvens vekt</strong></span><article class="legalP" id="kapittel-3-punkt-2-ledd-1">Enkeltprøven skal veie ca. 80 gram, med mindre annet er angitt i denne del M.</article><article class="legalP" id="kapittel-3-punkt-2-ledd-2">For partier i forbrukerpakninger/enkeltemballasje avhenger enkeltprøvens vekt av forbrukerpakningens/enkeltemballasjens vekt.</article><article class="legalP" id="kapittel-3-punkt-2-ledd-3">For forbrukerpakninger/enkeltemballasjer på over 80 g vil dette medføre samleprøver som veier mer enn den påkrevde vekten som er angitt i tabell 1 og 2. Dersom én enkelt forbrukerpakning/enkeltemballasje veier betydelig mer enn 80 gram, skal 80 gram tas fra hver forbrukerpakning/enkeltemballasje som enkeltprøve. Dette kan gjøres i forbindelse med prøvetakingen eller på laboratoriet. Dersom en slik prøvetakingsmetode vil kunne medføre uakseptable økonomiske konsekvenser som følge av skade på partiet (f.eks. på grunn av emballasjeformen eller transportmiddelet), kan det benyttes en annen prøvetakingsmetode. Det gjelder for eksempel for verdifulle produkter som markedsføres i forbrukerpakninger/enkeltemballasjer på 500 gram eller 1 kg. I slike tilfeller kan samleprøven bestå av færre enkeltprøver enn antallet som er angitt i tabell 1 og 2, forutsatt at vekten på samleprøven tilsvarer den påkrevde vekten som er foreskrevet for samleprøven nevnt i tabell 1 og 2.</article><article class="legalP" id="kapittel-3-punkt-2-ledd-4">Dersom forbrukerpakningene/enkeltemballasjene veier mindre enn 80 g og forskjellen ikke er særlig stor (dvs. ikke mindre enn halvparten av 80 g), skal én forbrukerpakning/enkeltemballasje anses som én enkeltprøve, noe som gir en samleprøve som er mindre enn den påkrevde vekten som er angitt i tabell 1 og 2. Dersom forbrukerpakningene/enkeltemballasjene veier betydelig mindre enn 80 gram, skal én enkeltprøve bestå av to eller flere forbrukerpakninger/enkeltemballasjer slik at enkeltprøvens vekt ligger så tett opptil 80 gram som mulig.</article></article><article class="marginIdArticle" id="kapittel-3-punkt-3"><span class="data-marginOriginalId">M.2.</span><article class="legalP" id="kapittel-3-punkt-3-ledd-1"><strong> Oppdeling av partier i delpartier med henblikk på prøvetaking av tørkede urter, urtete (tørkede produkter), te (tørkede produkter) og krydder i pulverform</strong> <table><caption data-caption-placement="before"><i>Tabell 1</i><br /><strong>Underoppdeling av partier i delpartier etter partiets vekt</strong></caption><thead><tr><th data-text-align="center" data-vertical-align="top"><i>Vare</i></th><th data-text-align="center" data-vertical-align="top"><i>Partiets vekt (tonn)</i></th><th data-text-align="center" data-vertical-align="top"><i>Delpartienes vekt eller antall</i></th><th data-text-align="center" data-vertical-align="top"><i>Antall enkeltprøver</i></th><th data-text-align="center" data-vertical-align="top"><i>Samleprøvens vekt (kg)</i></th></tr></thead><tbody><tr><td data-text-align="center" data-vertical-align="top">Tørkede urter, urtete (tørkede produkter), te (tørkede produkter) og krydder i pulverform</td><td data-text-align="center" data-vertical-align="top">≥ 15</td><td data-text-align="center" data-vertical-align="top">25 tonn</td><td data-text-align="center" data-vertical-align="top">50</td><td data-text-align="center" data-vertical-align="top">4</td></tr><tr class="startGroup"><td data-text-align="center" data-vertical-align="top" /><td data-text-align="center" data-vertical-align="top">&lt; 15</td><td data-text-align="center" data-vertical-align="top">–</td><td data-text-align="center" data-vertical-align="top">3–50<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="center" data-vertical-align="top">0,2–4,0</td></tr></tbody></table></article></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Avhengig av partiets vekt – se tabell 2.</article></footer><article class="marginIdArticle" id="kapittel-3-punkt-4"><span class="data-marginOriginalId">M.3.</span><span class="miscHeadline"><strong>Prøvetakingsmetode for tørkede urter, urtete (tørkede produkter), te (tørkede produkter) og krydder i pulverform (partier på minst 15 tonn)</strong></span><article class="legalP" id="kapittel-3-punkt-4-ledd-1">Forutsatt at delpartiene fysisk kan atskilles, skal hvert parti deles opp i delpartier i henhold til tabell 1. Ettersom vekten på et parti ikke alltid vil være et eksakt multiplum av vekten av delpartiene, kan vekten av delpartiene overskride den angitte vekten med opptil 20&#xa0;%.</article><article class="legalP" id="kapittel-3-punkt-4-ledd-2">Prøvetakingen skal foretas separat for hvert delparti.</article><article class="legalP" id="kapittel-3-punkt-4-ledd-3">Antallet enkeltprøver skal være 50. Samleprøven skal veie 4,0 kg.</article><article class="legalP" id="kapittel-3-punkt-4-ledd-4">Dersom prøvetakingen ikke kan foretas etter metoden beskrevet ovenfor uten at det får uakseptable økonomiske konsekvenser som følge av skade på partiet (f.eks. pga. emballasjeformen eller transportmiddelet eller andre årsaker), kan det benyttes en annen prøvetakingsmetode, forutsatt at den er så representativ som mulig og at den beskrives og dokumenteres fullt ut.</article></article><article class="marginIdArticle" id="kapittel-3-punkt-5"><span class="data-marginOriginalId">M.4.</span><span class="miscHeadline"><strong>Prøvetakingsmetode for tørkede urter, urtete (tørkede produkter), te (tørkede produkter) og krydder i pulverform (partier under 15 tonn)</strong></span><article class="legalP" id="kapittel-3-punkt-5-ledd-1">For partier med tørkede urter, urtete (tørkede produkter), te (tørkede produkter) og krydder i pulverform under 15 tonn skal prøvetakingsplanen, avhengig av partiets vekt, omfatte 3–50 enkeltprøver, hvilket gir en samleprøve på 0,2–4,0 kg.</article><article class="legalP" id="kapittel-3-punkt-5-ledd-2">Tallene i nedenstående tabell 2 kan brukes til å bestemme hvor mange enkeltprøver det skal tas. <table><caption data-caption-placement="before"><i>Tabell 2</i><br /><strong>Minste antall enkeltprøver som skal tas avhengig av vekten på partiet med tørkede urter, urtete (tørkede produkter), te (tørkede produkter) og krydder i pulverform</strong></caption><thead><tr><th data-text-align="center" data-vertical-align="top"><i>Partiets vekt (tonn)</i></th><th data-text-align="center" data-vertical-align="top"><i>Minste antall enkeltprøver</i></th><th data-text-align="center" data-vertical-align="top"><i>Samleprøvens minstevekt (kg)</i></th></tr></thead><tbody><tr><td data-text-align="center" data-vertical-align="top">≤ 0,1</td><td data-text-align="center" data-vertical-align="top">3</td><td data-text-align="center" data-vertical-align="top">0,2</td></tr><tr><td data-text-align="center" data-vertical-align="top">&gt; 0,1–≤ 0,5</td><td data-text-align="center" data-vertical-align="top">10</td><td data-text-align="center" data-vertical-align="top">0,8</td></tr><tr><td data-text-align="center" data-vertical-align="top">&gt; 0,5–≤ 5,0</td><td data-text-align="center" data-vertical-align="top">25</td><td data-text-align="center" data-vertical-align="top">2,0</td></tr><tr><td data-text-align="center" data-vertical-align="top">&gt; 5,0–≤ 10,0</td><td data-text-align="center" data-vertical-align="top">35</td><td data-text-align="center" data-vertical-align="top">2,8</td></tr><tr><td data-text-align="center" data-vertical-align="top">&gt; 10,0–≤ 15,0</td><td data-text-align="center" data-vertical-align="top">50</td><td data-text-align="center" data-vertical-align="top">4,0</td></tr></tbody></table></article></article><article class="marginIdArticle" id="kapittel-3-punkt-6"><span class="data-marginOriginalId">M.5.</span><span class="miscHeadline"><strong>Prøvetaking i detaljistleddet</strong></span><article class="legalP" id="kapittel-3-punkt-6-ledd-1">Prøvetaking av næringsmidler i detaljistleddet bør om mulig skje i samsvar med bestemmelsene om prøvetaking fastsatt i denne del M.</article><article class="legalP" id="kapittel-3-punkt-6-ledd-2">Dersom dette ikke er mulig, kan det benyttes en annen prøvetakingsmetode i detaljistleddet, forutsatt at den sikrer at samleprøven er tilstrekkelig representativ for partiet som det er tatt prøver fra, og at den beskrives og dokumenteres fullt ut. Samleprøven skal uansett veie minst 0,2 kg.</article></article><article class="marginIdArticle" id="kapittel-3-punkt-7"><span class="data-marginOriginalId">M.6.</span><span class="miscHeadline"><strong>Prøvetaking av kosttilskudd som inneholder tørkede urter i bulk, før de pakkes i forbrukerpakninger/enkeltemballasje til sluttforbrukeren</strong></span><article class="legalP" id="kapittel-3-punkt-7-ledd-1">For prøvetaking av kosttilskudd som inneholder tørkede urter i bulk, før de pakkes i forbrukerpakninger/enkeltemballasje, gjelder prøvetakingsbestemmelsene i denne del M, og de skal anvendes basert på vekten av det tørkede urteinnholdet i kosttilskuddene i bulk.</article></article><article class="marginIdArticle" id="kapittel-3-punkt-8"><span class="data-marginOriginalId">M.7.</span><span class="miscHeadline"><strong>Godkjenning av et parti eller delparti</strong></span><article class="legalP" id="kapittel-3-punkt-8-ledd-1">Godkjenning dersom laboratorieprøven er i samsvar med øvre grenseverdi, idet det tas hensyn til korrigering for gjenfinning og måleusikkerhet.</article><article class="legalP" id="kapittel-3-punkt-8-ledd-2">Avslag dersom det er hevet over enhver rimelig tvil at laboratorieprøven overskrider øvre grenseverdi, idet det tas hensyn til korrigering for gjenfinning og måleusikkerhet. Dette er tilfellet når analyseresultatet (korrigert for gjenfinning dersom det er aktuelt) minus den utvidede måleusikkerheten som oppstår ved analysen, er over øvre grenseverdi.</article></article><article class="defaultP">◄<strong>M1</strong></article></section></main></body></html>