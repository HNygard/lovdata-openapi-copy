<!DOCTYPE html><html lang="nb"><head><title>Lov om endringer i trygderettsloven (rettens sammensetning, aktiv saksstyring og krav til kjennelser)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-05-24-23</dd><dt class="dokid">DokumentID</dt><dd class="dokid">LTI/lov/2024-05-24-23</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1966-12-16-9</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett</li> <li>Sivil- og straffeprosess &gt; Sivilprosess/tvisteloven</li></ul></dd><dt class="dateOfPublication">Kunngjort</dt><dd class="dateOfPublication">2024-05-24 11:40</dd><dt class="journalNumber">Journalnummer</dt><dd class="journalNumber">2024-0442</dd><dt class="titleShort">Korttittel</dt><dd class="titleShort">Endringslov til trygderettsloven</dd><dt class="title">Tittel</dt><dd class="title">Lov om endringer i trygderettsloven (rettens sammensetning, aktiv saksstyring og krav til kjennelser)</dd><dt class="miscInformation">Annet om dokumentet</dt><dd class="miscInformation">Prop. 53 L (2023–2024), Innst. 276 L (2023–2024), Lovvedtak 57 (2023–2024). Stortingets første og andre gangs behandling hhv. 30. april og 7. mai 2024. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">lov/2024-05-24-23</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i trygderettsloven (rettens sammensetning, aktiv saksstyring og krav til kjennelser)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2024-05-24-23" id="dokument"><h1>Lov om endringer i trygderettsloven (rettens sammensetning, aktiv saksstyring og krav til kjennelser)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. desember 1966 nr. 9 om anke til Trygderetten (trygderettsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-05-24-23/KAPITTEL_1"><h2 data-text-align="center">I</h2><article class="document-change" data-document="lov/1966-12-16-9" id="kapittel-1-dokumentendring-1"><article class="defaultP">I lov 16. desember 1966 nr. 9 om anke til Trygderetten (trygderettsloven) gjøres følgende endringer:</article> <article class="change" data-change-part="lov/1966-12-16-9/§7" id="kapittel-1-dokumentendring-1-endring-1"><article class="defaultP">§ 7 skal lyde:</article><article class="futureLegalArticle" data-name="§7" id="kapittel-1-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Rettens sammensetning i den enkelte sak</span></span><article class="numberedLegalP" data-numerator="1" id="kapittel-1-dokumentendring-1-endring-1-foreslåttparagraf-1-nummer-1">(1) Retten settes med ett juridisk kyndig rettsmedlem i den enkelte sak, hvis ikke annet er bestemt. Rettsmedlemmet er rettens administrator.</article><article class="numberedLegalP" data-numerator="2" id="kapittel-1-dokumentendring-1-endring-1-foreslåttparagraf-1-nummer-2">(2) Når forsvarlig behandling av saken tilsier det, skal administrator beslutte å utvide retten med ett medisinsk kyndig rettsmedlem, ett attføringskyndig rettsmedlem eller begge deler.</article><article class="numberedLegalP" data-numerator="3" id="kapittel-1-dokumentendring-1-endring-1-foreslåttparagraf-1-nummer-3">(3) Når saken reiser særlig kompliserte faktiske eller rettslige spørsmål, kan administrator beslutte å utvide retten med ett eller to juridisk kyndige rettsmedlemmer.</article><article class="numberedLegalP" data-numerator="4" id="kapittel-1-dokumentendring-1-endring-1-foreslåttparagraf-1-nummer-4">(4) Når retten utvides etter både andre og tredje ledd, kan den likevel ikke settes med mer enn tre rettsmedlemmer.</article><article class="numberedLegalP" data-numerator="5" id="kapittel-1-dokumentendring-1-endring-1-foreslåttparagraf-1-nummer-5">(5) Er rettsmedlemmene uenige i en sak med to rettsmedlemmer, settes retten med tre rettsmedlemmer.</article><article class="numberedLegalP" data-numerator="6" id="kapittel-1-dokumentendring-1-endring-1-foreslåttparagraf-1-nummer-6">(6) Trygderettens leder kan beslutte at retten settes med tre eller fem rettsmedlemmer når det må antas at rettens avgjørelse kan bli bestemmende for praksis på et saksområde. Når retten skal settes med fem rettsmedlemmer, skal alle medlemmene være faste.</article><article class="numberedLegalP" data-numerator="7" id="kapittel-1-dokumentendring-1-endring-1-foreslåttparagraf-1-nummer-7">(7) Administrator og de øvrige medlemmene av retten oppnevnes tilfeldig med mindre saklige grunner tilsier at dette må fravikes.</article></article></article> <article class="change" data-add-new-part="lov/1966-12-16-9/§13a" id="kapittel-1-dokumentendring-1-endring-2"><article class="defaultP">Ny § 13 a skal lyde:</article><article class="futureLegalArticle" data-name="§13a" id="kapittel-1-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 13 a</span>. <span class="legalArticleTitle">Aktiv saksstyring</span></span><article class="legalP" id="kapittel-1-dokumentendring-1-endring-2-foreslåttparagraf-1-ledd-1">Administrator har ansvaret for saksstyringen og sakens framdrift. Avgjørelser om saksbehandlingen og om saken skal avvises eller heves, skal treffes så tidlig som mulig under saksforberedelsen. Administrator kan sette frister for prosesshandlinger og treffe avgjørelser som er nødvendige for behandlingen av saken.</article></article></article> <article class="change" data-change-part="lov/1966-12-16-9/§21" id="kapittel-1-dokumentendring-1-endring-3"><article class="defaultP">§ 21 skal lyde:</article><article class="futureLegalArticle" data-name="§21" id="kapittel-1-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Kjennelser</span></span><article class="numberedLegalP" data-numerator="1" id="kapittel-1-dokumentendring-1-endring-3-foreslåttparagraf-1-nummer-1">(1) Rettens avgjørelser av krav som er tvistegjenstand, om avvisning og om tilleggskjennelser og gjenopptak treffes ved kjennelse med alminnelig flertall blant de rettsmedlemmene som deltar i saken. Kjennelsen skal inneholde en slutning som nøyaktig angir resultatet for de avgjørelsene som treffes. For øvrig gjelder tvisteloven § 19-6 første til fjerde ledd tilsvarende for Trygderettens kjennelser så langt de passer.</article><article class="numberedLegalP" data-numerator="2" id="kapittel-1-dokumentendring-1-endring-3-foreslåttparagraf-1-nummer-2">(2) Kjennelsens begrunnelse skal stå i et rimelig forhold til tvistens tema og sakens viktighet.</article><article class="numberedLegalP" data-numerator="3" id="kapittel-1-dokumentendring-1-endring-3-foreslåttparagraf-1-nummer-3">(3) Dersom retten finner avgjørelsen klar, er det tilstrekkelig at kjennelsen inneholder en kort beskrivelse av hva saken gjelder og en redegjørelse for momentene som det er lagt avgjørende vekt på.</article><article class="numberedLegalP" data-numerator="4" id="kapittel-1-dokumentendring-1-endring-3-foreslåttparagraf-1-nummer-4">(4) Andre kjennelser skal begrunnes som dommer. Det kan i begrunnelsen siteres fra tidligere vedtak eller oversendelsesbrev.</article><article class="numberedLegalP" data-numerator="5" id="kapittel-1-dokumentendring-1-endring-3-foreslåttparagraf-1-nummer-5">(5) Kjennelser nevnt i fjerde ledd, skal for øvrig inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-3-foreslåttparagraf-1-nummer-5-punkt-1"><article class="legalP" id="kapittel-1-dokumentendring-1-endring-3-foreslåttparagraf-1-nummer-5-punkt-1-ledd-1">en saksframstilling og redegjørelse for påstandsgrunnlagene som konsentrert beskriver rettsforholdet som er tvistegjenstand, sakens bakgrunn og partenes rettslige og faktiske anførsler så langt det er nødvendig for å forklare avgjørelsen</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-3-foreslåttparagraf-1-nummer-5-punkt-2"><article class="legalP" id="kapittel-1-dokumentendring-1-endring-3-foreslåttparagraf-1-nummer-5-punkt-2-ledd-1">en redegjørelse for bevisvurderingen og rettsanvendelsen avgjørelsen bygger på.</article></article></li></ul></article><article class="numberedLegalP" data-numerator="6" id="kapittel-1-dokumentendring-1-endring-3-foreslåttparagraf-1-nummer-6">(6) Når retten avgjør realiteten i saken, kan avgjørelsen gå ut på stadfestelse eller omgjøring. Hvis det ikke foreligger et forsvarlig grunnlag for å avgjøre realiteten, kan retten oppheve vedtaket og henvise saken til ny behandling. Dersom det er grunnlag for det, kan retten også henvise til ny behandling uten å oppheve vedtaket.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-05-24-23/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tiden Kongen bestemmer. De ulike bestemmelsene kan settes i kraft til ulik tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Departementet kan gi nærmere overgangsregler.</article></article></li></ul></section></main></body></html>