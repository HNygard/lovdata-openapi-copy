<!DOCTYPE html><html lang="nb"><head><title>Forskrift om endringer i utlendingsforskriften (avgrensning av personkretsen som omfattes av ordningen med midlertidig kollektiv beskyttelse for personer fordrevet fra Ukraina)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-09-27-2306</dd><dt class="dokid">DokumentID</dt><dd class="dokid">LTI/forskrift/2024-09-27-2306</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2024-09-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§34</li></ul></dd><dt class="dateOfPublication">Kunngjort</dt><dd class="dateOfPublication">2024-09-27 15:10</dd><dt class="journalNumber">Journalnummer</dt><dd class="journalNumber">2024-1033</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endringer i utlendingsforskriften (avgrensning av personkretsen som omfattes av ordningen med midlertidig kollektiv beskyttelse for personer fordrevet fra Ukraina)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. september 2024 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 34. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2024-09-27-2306</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i utlendingsforskriften (avgrensning av personkretsen som omfattes av ordningen med midlertidig kollektiv beskyttelse for personer fordrevet fra Ukraina)<ul class="tocSubUl"><li>I<ul class="tocSubUl"><li>§ 7-5a. Midlertidig kollektiv beskyttelse for personer fordrevet fra Ukraina</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-09-27-2306" id="dokument"><h1>Forskrift om endringer i utlendingsforskriften (avgrensning av personkretsen som omfattes av ordningen med midlertidig kollektiv beskyttelse for personer fordrevet fra Ukraina)</h1><section class="section" data-name="kapI" id="kapittel-1" data-lovdata-URL="LTI/forskrift/2024-09-27-2306/KAPITTEL_1"><h2 data-text-align="center">I</h2><article class="defaultP">I forskrift 15. oktober 2009 nr. 1286 om utlendingers adgang til riket og deres opphold her skal § 7-5a lyde:</article><article class="futureLegalArticle" data-name="§7-5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-5a</span>. <span class="legalArticleTitle">Midlertidig kollektiv beskyttelse for personer fordrevet fra Ukraina</span></span><article class="legalP" id="kapittel-1-foreslåttparagraf-1-ledd-1">Lovens § 34 gis straks anvendelse overfor<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">ukrainske statsborgere bosatt i Ukraina før 24. februar 2022</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">ukrainske statsborgere med lovlig opphold i Norge før 24. februar 2022, eller som har reist til Norge senere på grunnlag av en gitt oppholdstillatelse. Det er et vilkår at det tidligere oppholdsgrunnlaget er bortfalt eller vil bortfalle ikke senere enn to måneder etter fremsettelse av søknad om beskyttelse</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">tredjelandsborgere og statsløse som har fått internasjonal beskyttelse eller tilsvarende nasjonal beskyttelse i Ukraina før 24. februar 2022</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">nære familiemedlemmer av personer som nevnt i bokstav a, b og c som ektefelle, samboer, barn under 18 år og andre familiemedlemmer som var del av hovedpersonens husstand før 24. februar 2022.</article></article></li></ul></article><article class="legalP" id="kapittel-1-foreslåttparagraf-1-ledd-2">Første ledd gjelder ikke dersom det er indikasjoner på at søkeren er omfattet av utlendingsloven § 31, eller at saken berører grunnleggende nasjonale interesser eller utenrikspolitiske hensyn som nevnt i utlendingsloven § 126. Første ledd gjelder heller ikke dersom søkeren tidligere har hatt midlertidig kollektiv beskyttelse etter første ledd, men tillatelsen er opphørt, tilbakekalt eller ikke forlenget.</article><article class="legalP" id="kapittel-1-foreslåttparagraf-1-ledd-3">Første ledd bokstav a, b og c gjelder ikke dersom søkeren har hatt fast bosted i et område av Ukraina som utlendingsmyndighetene legger til grunn at er trygt, med mindre søkeren tilbys medisinsk evakuering til Norge via EUs ordning for sivil beredskap (UCPM) eller er medfølgende pårørende til søkere som tilbys slik evakuering.</article><article class="legalP" id="kapittel-1-foreslåttparagraf-1-ledd-4">Første ledd bokstav a og b gjelder ikke dersom søkeren har dobbelt statsborgerskap, og det andre statsborgerskapet er i et land utlendingsmyndighetene legger til grunn at ivaretar menneskerettighetene på en måte som gjør det lite sannsynlig at landets borgere risikerer forfølgelse.</article><article class="legalP" id="kapittel-1-foreslåttparagraf-1-ledd-5">Utlendinger med oppholdstillatelse etter første ledd har rett til fortsatt opphold i ett år fra utløpet av tillatelsen (forlengelse). Utlendinger med forlenget oppholdstillatelse etter første punktum har rett til fortsatt opphold i ytterligere ett år fra utløpet av forlenget tillatelse.</article><article class="legalP" id="kapittel-1-foreslåttparagraf-1-ledd-6">Utlendingsdirektoratet kan nekte forlengelse etter femte ledd dersom det er grunnlag for opphør eller tilbakekall etter lovens § 37 eller § 63, samt der vilkåret etter lovens § 60 femte ledd ikke er oppfylt. Utlendingsdirektoratet skal nekte forlengelse etter femte ledd dersom utlendingen på tidspunktet for forlengelse ikke lenger omfattes av personkretsen som kan få midlertidig kollektiv beskyttelse etter første ledd.</article><article class="legalP" id="kapittel-1-foreslåttparagraf-1-ledd-7">Retten til forlengelse etter femte ledd gjelder ikke for utlendinger med oppholdstillatelse på annet grunnlag enn lovens § 34.</article><article class="legalP" id="kapittel-1-foreslåttparagraf-1-ledd-8">Retten til forlengelse etter femte ledd gjelder ikke dersom ordningen med midlertidig kollektiv beskyttelse for personer fordrevet fra Ukraina avvikles før utløpet av tillatelsen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-09-27-2306/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article><article class="legalP" id="kapittel-2-ledd-2">Utlendingsforskriften § 7-5a tredje ledd gis anvendelse for søknader som fremsettes etter at forskriften trer i kraft.</article></section></main></body></html>