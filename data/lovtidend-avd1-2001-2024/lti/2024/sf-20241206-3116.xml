<!DOCTYPE html><html lang="nb"><head><title>Forskrift om midlertidige maksimalpriser for løyvepliktig drosjetransport med motorvogn som ikke er forhåndsbestilt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-06-3116</dd><dt class="dokid">DokumentID</dt><dd class="dokid">LTI/forskrift/2024-12-06-3116</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for konkurransepolitikk og næringsøkonomi</li></ul></dd><dt class="dateInForce">I kraft fra</dt><dd class="dateInForce">2025-01-01 – 2025-12-31</dd><dt class="basedOn">Hjemmel</dt><dd class="basedOn"><ul><li>lov/1993-06-11-66/§1</li><li>forskrift/1993-11-12-1023</li></ul></dd><dt class="dateOfPublication">Kunngjort</dt><dd class="dateOfPublication">2024-12-16 15:00</dd><dt class="journalNumber">Journalnummer</dt><dd class="journalNumber">2024-1421</dd><dt class="title">Tittel</dt><dd class="title">Forskrift om midlertidige maksimalpriser for løyvepliktig drosjetransport med motorvogn som ikke er forhåndsbestilt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 6. desember 2024 med hjemmel i lov 11. juni 1993 nr. 66 om pristiltak § 1, jf. delegeringsvedtak 12. november 1993 nr. 1023.</dd><dt class="refid">RefID</dt><dd class="refid">forskrift/2024-12-06-3116</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidige maksimalpriser for løyvepliktig drosjetransport med motorvogn som ikke er forhåndsbestilt<ul class="tocSubUl"><li>§ 1. Anvendelsesområde</li><li>§ 2. Vederlag for maksimalprisregulert drosjetransport</li><li>§ 3. Generelle takster</li><li>§ 4. Generelle tillegg til takstene</li><li>§ 5. Tillegg for bompenger mv.</li><li>§ 6. Tillegg for rullestol</li><li>§ 7. Tillegg for sykekjøring mv.</li><li>§ 8. Merverdiavgift</li><li>§ 9. Endringer</li><li>§ 10. Ikrafttreden</li><li>§ 11. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-06-3116" id="dokument"><h1>Forskrift om midlertidige maksimalpriser for løyvepliktig drosjetransport med motorvogn som ikke er forhåndsbestilt</h1><article class="legalArticle" data-lovdata-URL="LTI/forskrift/2024-12-06-3116/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" id="paragraf-1-ledd-1">Forskriften kommer til anvendelse på løyvepliktig drosjetransport med motorvogn, hvor avtalen om transport inngås på gaten eller holdeplass.</article><article class="legalP" id="paragraf-1-ledd-2">Forskriften kommer ikke til anvendelse på:<ul class="defaultList"><li data-li-identifier="-" data-name="-"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">Drosjetransport som er bestilt på forhånd via telefon, applikasjon eller på annen måte.</article></article></li><li data-li-identifier="-" data-name="-"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">Drosjetransport hvor vilkårene for transporten er fastsatt i avtale inngått etter forhandlinger mellom oppdragsgiver og tilbyder, eller avtale inngått etter anbudskonkurranse.</article></article></li><li data-li-identifier="-" data-name="-"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">Drosjetransport hvor det er flere enn fire passasjerer i drosjebilen.</article></article></li><li data-li-identifier="-" data-name="-"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">Drosjetransport som er maksimalprisregulert etter kapittel 2 i forskrift 30. september 2010 nr. 1307 om takstberegning og maksimalpriser for løyvepliktig drosjetransport med motorvogn.</article></article></li></ul></article><article class="legalP" id="paragraf-1-ledd-3">Kapittel 1 i forskrift 30. september 2010 nr. 1307 om takstberegning og maksimalpriser for løyvepliktig drosjetransport med motorvogn kommer til anvendelse på drosjetransport omfattet av denne forskriften.</article></article><article class="legalArticle" data-lovdata-URL="LTI/forskrift/2024-12-06-3116/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vederlag for maksimalprisregulert drosjetransport</span></h2><article class="legalP" id="paragraf-2-ledd-1">For maksimalprisregulert drosjetransport etter denne forskriften kan det ikke kreves andre tillegg eller høyere vederlag enn det som følger av §§ 3 til 7.</article></article><article class="legalArticle" data-lovdata-URL="LTI/forskrift/2024-12-06-3116/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle takster</span></h2><article class="legalP" id="paragraf-3-ledd-1">Det kan beregnes inntil 75,40 kroner i starttakst fra holdeplass og gate.</article><article class="legalP" id="paragraf-3-ledd-2">For kjøring med passasjer kan det beregnes avstandstakst inntil 16,70 kroner per kilometer.</article><article class="legalP" id="paragraf-3-ledd-3">For kjøring med passasjer kan det, i tillegg til takstene i andre ledd, beregnes tidstakst inntil 656,50 kroner per time.</article><article class="legalP" id="paragraf-3-ledd-4">Det kan uansett beregnes et minimumsvederlag på inntil 128,00 kroner per tur.</article></article><article class="legalArticle" data-lovdata-URL="LTI/forskrift/2024-12-06-3116/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle tillegg til takstene</span></h2><article class="legalP" id="paragraf-4-ledd-1">Det kan kreves prosentvise tillegg til takstene i §§ 3, 5, 6 og 7 etter tabellen nedenfor. <table><thead><tr><th data-text-align="center" data-vertical-align="top"><i>Dag/tidsrom</i></th><th data-text-align="center" data-vertical-align="top"><i>06–15</i></th><th data-text-align="center" data-vertical-align="top"><i>15–18</i></th><th data-text-align="center" data-vertical-align="top"><i>18–24</i></th><th data-text-align="center" data-vertical-align="top"><i>00–06</i></th></tr></thead><tbody><tr><td data-text-align="center" data-vertical-align="top">Mandag–fredag</td><td data-text-align="center" data-vertical-align="top">0&#xa0;%</td><td data-text-align="center" data-vertical-align="top">0&#xa0;%</td><td data-text-align="center" data-vertical-align="top">21&#xa0;%</td><td data-text-align="center" data-vertical-align="top">35&#xa0;%</td></tr><tr><td data-text-align="center" data-vertical-align="top">Lørdag</td><td data-text-align="center" data-vertical-align="top">30&#xa0;%</td><td data-text-align="center" data-vertical-align="top">35&#xa0;%</td><td data-text-align="center" data-vertical-align="top">35&#xa0;%</td><td data-text-align="center" data-vertical-align="top">35&#xa0;%</td></tr><tr><td data-text-align="center" data-vertical-align="top">Søndag</td><td data-text-align="center" data-vertical-align="top">35&#xa0;%</td><td data-text-align="center" data-vertical-align="top">35&#xa0;%</td><td data-text-align="center" data-vertical-align="top">35&#xa0;%</td><td data-text-align="center" data-vertical-align="top">35&#xa0;%</td></tr></tbody></table></article><article class="legalP" id="paragraf-4-ledd-2">For drosjetransport påske-, pinse-, jul- og nyttårsaften fra klokken 12.00 til klokken 06.00 den påfølgende dag, og for drosjetransport nyttårsdag, skjærtorsdag, langfredag, første og andre påskedag, Kristi himmelfartsdag, første og andre pinsedag, første og syttende mai og første og andre juledag fra klokken 06.00 til klokken 06.00 den påfølgende dag kan det kreves 45 prosent tillegg til takstene.</article></article><article class="legalArticle" data-lovdata-URL="LTI/forskrift/2024-12-06-3116/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tillegg for bompenger mv.</span></h2><article class="legalP" id="paragraf-5-ledd-1">Det kan kreves tillegg for passering av bomring. Med bomring menes de bompengeanlegg som til enhver tid defineres som bomring av Vegdirektoratet.</article><article class="legalP" id="paragraf-5-ledd-2">Det kan kreves tillegg for å dekke utgifter til bompasseringer som ikke omfattes av første ledd, fergebilletter og parkeringsavgift.</article></article><article class="legalArticle" data-lovdata-URL="LTI/forskrift/2024-12-06-3116/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tillegg for rullestol</span></h2><article class="legalP" id="paragraf-6-ledd-1">For drosjetransport av passasjerer som sitter i rullestol under transporten, kan det kreves tillegg på inntil 63,00 kroner per tur. For ekstra tidsbruk i forbindelse med transporten, kan det kreves tidstakst i henhold til § 3 tredje ledd.</article></article><article class="legalArticle" data-lovdata-URL="LTI/forskrift/2024-12-06-3116/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tillegg for sykekjøring mv.</span></h2><article class="legalP" id="paragraf-7-ledd-1">For drosjetransport av personer på båre eller smittefarlige personer som nødvendiggjør desinfeksjon av drosjebilen, kan det kreves tillegg på inntil 156,00 kroner. For ekstra tidsbruk i forbindelse med transporten, kan det kreves tidstakst i henhold til § 3 tredje ledd.</article><article class="legalP" id="paragraf-7-ledd-2">Dersom drosjesjåføren ved transport etter første ledd må overnatte utenfor sitt hjemsted, kan det kreves vederlag for nødvendige utgifter til kost og losji i henhold til Statens reiseregulativ.</article></article><article class="legalArticle" data-lovdata-URL="LTI/forskrift/2024-12-06-3116/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Merverdiavgift</span></h2><article class="legalP" id="paragraf-8-ledd-1">Takster etter denne forskriften er inklusive merverdiavgift.</article></article><article class="legalArticle" data-lovdata-URL="LTI/forskrift/2024-12-06-3116/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endringer</span></h2><article class="legalP" id="paragraf-9-ledd-1">Konkurransetilsynet kan gjøre endringer i bestemmelsene om takster og tillegg i denne forskriften.</article></article><article class="legalArticle" data-lovdata-URL="LTI/forskrift/2024-12-06-3116/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden</span></h2><article class="legalP" id="paragraf-10-ledd-1">Forskriften trer i kraft 1. januar 2025.</article></article><article class="legalArticle" data-lovdata-URL="LTI/forskrift/2024-12-06-3116/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Varighet</span></h2><article class="legalP" id="paragraf-11-ledd-1">Forskriften gjelder i ett år fra ikrafttredelse.</article></article></main></body></html>