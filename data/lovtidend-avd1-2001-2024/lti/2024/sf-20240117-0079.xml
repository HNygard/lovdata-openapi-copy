<!DOCTYPE html><html lang="nn"><head><title>Forskrift om sektoravgift og gebyr til Nasjonal kommunikasjonsmyndigheit</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-01-17-79</dd><dt class="dokid">DokumentID</dt><dd class="dokid">LTI/forskrift/2024-01-17-79</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for IT- og forvaltningspolitikk</li></ul></dd><dt class="dateInForce">I kraft frå</dt><dd class="dateInForce">2024-01-17</dd><dt class="changesToDocuments">Endrar</dt><dd class="changesToDocuments"><ul><li>forskrift/2017-03-20-386</li></ul></dd><dt class="basedOn">Heimel</dt><dd class="basedOn"><ul><li>lov/2003-07-04-83/§1-4</li><li>lov/2003-07-04-83/§10-8</li><li>lov/2003-07-04-83/§11-6</li><li>lov/2003-07-04-83/§12-1</li><li>forskrift/2021-06-18-2024</li><li>lov/2018-06-15-44/§7</li><li>forskrift/2019-11-21-1578/§15</li><li>lov/2020-05-07-40/§22</li><li>lov/2015-09-04-91/§53</li><li>forskrift/2020-01-10-33</li></ul></dd><dt class="dateOfPublication">Kunngjort</dt><dd class="dateOfPublication">2024-01-17 14:50</dd><dt class="journalNumber">Journalnummer</dt><dd class="journalNumber">2024-0049</dd><dt class="title">Tittel</dt><dd class="title">Forskrift om sektoravgift og gebyr til Nasjonal kommunikasjonsmyndigheit</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett av Digitaliserings- og forvaltningsdepartementet 17. januar 2024 med heimel i lov 4. juli 2003 nr. 83 om elektronisk kommunikasjon (ekomloven) § 1-4, § 10-8, § 11-6 og § 12-1, jf. funksjonsfordelingsvedtak 18. juni 2021 nr. 2024, lov 15. juni 2018 nr. 44 om gjennomføring av EUs forordning om elektronisk identifikasjon og tillitstjenester for elektroniske transaksjoner i det indre marked (lov om elektroniske tillitstjenester) § 7, jf. forskrift 21. november 2019 nr. 1578 om selvdeklarasjon av ordninger for elektronisk identifikasjon (selvdeklarasjonsforskriften) § 15, lov 7. mai 2020 nr. 40 om tilrettelegging for utbygging av høyhastighetsnett for elektronisk kommunikasjon (bredbåndsutbyggingsloven) § 22 og lov 4. september 2015 nr. 91 om posttjenester (postloven) § 53, jf. delegeringsvedtak 10. januar 2020 nr. 33.</dd><dt class="refid">RefID</dt><dd class="refid">forskrift/2024-01-17-79</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sektoravgift og gebyr til Nasjonal kommunikasjonsmyndigheit<ul class="tocSubUl"><li>§ 1. Formål</li><li>§ 2. Fordelinga mellom aktørane</li><li>§ 3. Fordelinga mellom sektoravgifter og gebyr</li><li>§ 4. Periode for sektoravgift og gebyr</li><li>§ 5. Regulering av beløp og satsar</li><li>§ 6. Sektoravgift og gebyr for løyve til bruk av nummer, namn og adresser</li><li>§ 7. Sektoravgift for tillitstenester</li><li>§ 8. Sektoravgift for verksemd som deler ut domenenamn</li><li>§ 9. Sektoravgift for tilbydar av elektronisk kommunikasjonsnett og elektronisk kommunikasjonsteneste</li><li>§ 10. Sektoravgift for tilbydar av postteneste</li><li>§ 11. Gebyr for radioamatørløyve</li><li>§ 12. Sektoravgift og gebyr for sendarløyve for Profesjonell Mobil Radio og lågeffektsystem</li><li>§ 13. Sektoravgift og gebyr for sendarløyve i frekvensband over 30 MHz som er planlagt for kringkastingstenester</li><li>§ 14. Sektoravgift for sendarløyve som ikkje fell inn under § 13, § 14 og § 17</li><li>§ 15. Sektoravgift for spektrumsløyve</li><li>§ 16. Andre sektoravgifter og gebyr for frekvensløyve og koordinering av satellittsystem</li><li>§ 17. Sektoravgift og gebyr for løyve for aeromobilt radioutstyr</li><li>§ 18. Sektoravgift for løyve for personleg nødpeilesendar</li><li>§ 19. Sektoravgift for registrert leverandør eller radioforhandlar</li><li>§ 20. Sektoravgift for autorisert verksemd</li><li>§ 21. Unntak</li><li>§ 22. Klageinstans</li><li>§ 23. Sanksjonar</li><li>§ 24. Iverksetjing</li></ul></li></ul></dd></dl></header><main class="documentBody" data-lovdata-URL="LTI/forskrift/2024-01-17-79" id="dokument"><h1>Forskrift om sektoravgift og gebyr til Nasjonal kommunikasjonsmyndigheit</h1><article class="legalArticle" data-lovdata-URL="LTI/forskrift/2024-01-17-79/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskrifta er å finansiere Nasjonal kommunikasjonsmyndigheit sine oppgåver gjennom sektoravgifter og gebyr slik at Nasjonal kommunikasjonsmyndigheit er sjølvfinansiert. Midlane skal nyttast best mogleg for å nå målsettingane med ekomloven, bredbåndsutbyggingsloven, lov om elektroniske tillitstjenester og postloven.</article></article><article class="legalArticle" data-lovdata-URL="LTI/forskrift/2024-01-17-79/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fordelinga mellom aktørane</span></h2><article class="legalP" id="paragraf-2-ledd-1">Statsbudsjettet fastslår kvart år inntektsløyvinga til Nasjonal kommunikasjonsmyndigheit, som er summen Nasjonal kommunikasjonsmyndigheit kan krevje inn i sektoravgift og gebyr. Sektoravgifta blir berekna etter anslått ressursbruk for oppgåvene Nasjonal kommunikasjonsmyndigheit utfører. Av det årlege beløpet kan Nasjonal kommunikasjonsmyndigheit krevje inn<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">48,8&#xa0;% frå <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-1"><article class="legalP" id="paragraf-2-ledd-1-punkt-1-ledd-1-punkt-1-ledd-1">tilbydarar av elektronisk kommunikasjonsnett og elektronisk kommunikasjonsteneste,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-2"><article class="legalP" id="paragraf-2-ledd-1-punkt-1-ledd-1-punkt-2-ledd-1">utbyggjarar av breiband og nettoperatørar,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-3"><article class="legalP" id="paragraf-2-ledd-1-punkt-1-ledd-1-punkt-3-ledd-1">tilbydarar etter lov om elektroniske tillitstenester,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-4"><article class="legalP" id="paragraf-2-ledd-1-punkt-1-ledd-1-punkt-4-ledd-1">innehavarar av løyve til å bruke nummer-, namn- og adresseressursar,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-5"><article class="legalP" id="paragraf-2-ledd-1-punkt-1-ledd-1-punkt-5-ledd-1">verksemd som deler ut domenenamn under norske landtoppdomene</article></article></li></ul></article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">35,5&#xa0;% <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-2-ledd-1-punkt-1"><article class="legalP" id="paragraf-2-ledd-1-punkt-2-ledd-1-punkt-1-ledd-1">frå innehavarar av frekvensløyve,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2-ledd-1-punkt-2"><article class="legalP" id="paragraf-2-ledd-1-punkt-2-ledd-1-punkt-2-ledd-1">for koordinering av satellittsystem</article></article></li></ul></article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">7,3&#xa0;% frå <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-3-ledd-1-punkt-1"><article class="legalP" id="paragraf-2-ledd-1-punkt-3-ledd-1-punkt-1-ledd-1">registrerte importørar, produsentar og radioforhandlarar,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3-ledd-1-punkt-2"><article class="legalP" id="paragraf-2-ledd-1-punkt-3-ledd-1-punkt-2-ledd-1">innehavarar av løyve for aeromobilt utstyr, nødpeilesendarar og anna radioutstyr,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3-ledd-1-punkt-3"><article class="legalP" id="paragraf-2-ledd-1-punkt-3-ledd-1-punkt-3-ledd-1">autorisert verksemd</article></article></li></ul></article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">3,4&#xa0;% frå tilbydarar av posttenester.</article></article></li></ul></article><article class="legalP" id="paragraf-2-ledd-2">Løyvinga i statsbudsjettet til Radiostøykontrollen reduserer sektoravgifta for frekvensløyve og koordinering av satellittsystem, jf. fyrste ledd nummer 2. Løyvinga i statsbudsjettet til administrasjon av statleg tilskott til breiband fordelast på forvaltningsområda.</article></article><article class="legalArticle" data-lovdata-URL="LTI/forskrift/2024-01-17-79/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fordelinga mellom sektoravgifter og gebyr</span></h2><article class="legalP" id="paragraf-3-ledd-1">Gebyrinntekta for kvart forvaltningsområde blir trekt frå berekna sektoravgift for det relevante området og reduserer sektoravgifta som kan krevjast inn frå kvart område.</article></article><article class="legalArticle" data-lovdata-URL="LTI/forskrift/2024-01-17-79/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Periode for sektoravgift og gebyr</span></h2><article class="legalP" id="paragraf-4-ledd-1">Sektoravgift skal betalast kvart år for heile kalenderåret når løyvet, registreringa eller autorisasjonen er gyldig 1. januar.</article><article class="legalP" id="paragraf-4-ledd-2">Det skal betalast sektoravgift for heile kalenderåret for registreringar, løyve og autorisasjonar gitt mellom 1. januar og 1. juli. Blir det gitt registreringar, løyve eller autorisasjonar etter 1. juli, skal det betalast halv sektoravgift.</article><article class="legalP" id="paragraf-4-ledd-3">Løyve, registrering eller autorisasjon som er sagd opp før 1. januar, skal det ikkje betalast sektoravgift for det følgjande året.</article><article class="legalP" id="paragraf-4-ledd-4">Gebyr er eingongsgebyr.</article></article><article class="legalArticle" data-lovdata-URL="LTI/forskrift/2024-01-17-79/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Regulering av beløp og satsar</span></h2><article class="legalP" id="paragraf-5-ledd-1">Departementet kan årleg utan høyring, jf. forvaltningsloven § 37 fjerde ledd bokstav c, fastsette endringar i forskrifta som justerer sektoravgift og gebyr i samsvar med prosentvis endring i Nasjonal kommunikasjonsmyndigheit sine løyvingar i statsbudsjettet.</article></article><article class="legalArticle" data-lovdata-URL="LTI/forskrift/2024-01-17-79/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sektoravgift og gebyr for løyve til bruk av nummer, namn og adresser</span></h2><article class="legalP" id="paragraf-6-ledd-1">Sektoravgifta for løyve til å bruke nummer i norsk nummerplan for telefon m.m. (E.164) er<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">for 8- og 12-sifra nummer kr 13&#xa0;410, eller der dette gir høgare avgift <ul class="defaultList"><li data-li-identifier="a." data-name="a."><article class="listArticle" id="paragraf-6-ledd-1-punkt-1-ledd-1-punkt-1"><article class="legalP" id="paragraf-6-ledd-1-punkt-1-ledd-1-punkt-1-ledd-1">for 8-sifra nummer i 8xx-serien kr 0,18 for kvart nummer</article></article></li><li data-li-identifier="b." data-name="b."><article class="listArticle" id="paragraf-6-ledd-1-punkt-1-ledd-1-punkt-2"><article class="legalP" id="paragraf-6-ledd-1-punkt-1-ledd-1-punkt-2-ledd-1">for nummer i seriane 2, 3, 5, 6, og 7 kr 0,03 for kvart nummer</article></article></li><li data-li-identifier="c." data-name="c."><article class="listArticle" id="paragraf-6-ledd-1-punkt-1-ledd-1-punkt-3"><article class="legalP" id="paragraf-6-ledd-1-punkt-1-ledd-1-punkt-3-ledd-1">for 8-sifra nummer i seriane 4 og 9 kr 0,12 for kvart nummer</article></article></li></ul></article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">for 4-sifra nummer i serien 18xx kr 4&#xa0;010 for kvart nummer</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">for 5-sifra nummer kr 2&#xa0;140 for kvart nummer</article></article></li><li data-li-identifier="4." data-name="4."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">for 6-sifra EØS-harmoniserte nummer kr 2&#xa0;680 for kvart nummer</article></article></li><li data-li-identifier="5." data-name="5."><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">for kvart prefiks for val av tilbydar av elektronisk kommunikasjonsnett som blir brukt til offentleg tilgjengeleg elektronisk kommunikasjonsteneste kr 4&#xa0;010.</article></article></li></ul></article><article class="legalP" id="paragraf-6-ledd-2">Sektoravgifta for løyve til å bruke nummer i andre nasjonale, obligatoriske nummerplanar er<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">for X.121 DNIC kr 4&#xa0;010</article></article></li><li data-li-identifier="2." data-name="2."><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">for X.121 PNIC (DNIC + 2 eller 3 siffer) kr 4&#xa0;010</article></article></li><li data-li-identifier="3." data-name="3."><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">for E.118 kortutgivarkode (IIN) kr 4&#xa0;010</article></article></li><li data-li-identifier="4." data-name="4."><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">for E.167 ISDN-nettkode for lukka brukargrupper kr 4&#xa0;010</article></article></li><li data-li-identifier="5." data-name="5."><article class="listArticle" id="paragraf-6-ledd-2-punkt-5"><article class="legalP" id="paragraf-6-ledd-2-punkt-5-ledd-1">for E.212 mobil nettkode (MNC) kr 4&#xa0;010</article></article></li><li data-li-identifier="6." data-name="6."><article class="listArticle" id="paragraf-6-ledd-2-punkt-6"><article class="legalP" id="paragraf-6-ledd-2-punkt-6-ledd-1">for E.214 nettkode (NC) for landmobile nett kr 4&#xa0;010</article></article></li><li data-li-identifier="7." data-name="7."><article class="listArticle" id="paragraf-6-ledd-2-punkt-7"><article class="legalP" id="paragraf-6-ledd-2-punkt-7-ledd-1">for Q.704 punktkodar for nasjonal signalering (NI=3) uavhengig av kor mange punktkodar som blir disponerte kr 4&#xa0;010</article></article></li><li data-li-identifier="8." data-name="8."><article class="listArticle" id="paragraf-6-ledd-2-punkt-8"><article class="legalP" id="paragraf-6-ledd-2-punkt-8-ledd-1">for Q.708 punktkodar for internasjonal signalering (NI=0) kr 4&#xa0;010 for kvar punktkode</article></article></li><li data-li-identifier="9." data-name="9."><article class="listArticle" id="paragraf-6-ledd-2-punkt-9"><article class="legalP" id="paragraf-6-ledd-2-punkt-9-ledd-1">for T.35 leverandørkode kr 4&#xa0;010</article></article></li><li data-li-identifier="10." data-name="10."><article class="listArticle" id="paragraf-6-ledd-2-punkt-10"><article class="legalP" id="paragraf-6-ledd-2-punkt-10-ledd-1">for tilbydarkode for tilbydarportabilitet kr 4&#xa0;010.</article></article></li></ul></article><article class="legalP" id="paragraf-6-ledd-3">Gebyr for løyve til å bruke og registrere nummerressursar etter frivillige nummerplanar er kr 1&#xa0;820<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">for registrering av ADMD domenenamn for X.400 elektronisk post</article></article></li><li data-li-identifier="2." data-name="2."><article class="listArticle" id="paragraf-6-ledd-3-punkt-2"><article class="legalP" id="paragraf-6-ledd-3-punkt-2-ledd-1">for registrering av PRMD domenenamn for X.400 elektronisk post</article></article></li><li data-li-identifier="3." data-name="3."><article class="listArticle" id="paragraf-6-ledd-3-punkt-3"><article class="legalP" id="paragraf-6-ledd-3-punkt-3-ledd-1">for løyve til å bruke EDI-identifikator for bruk i EDIFACT</article></article></li><li data-li-identifier="4." data-name="4."><article class="listArticle" id="paragraf-6-ledd-3-punkt-4"><article class="legalP" id="paragraf-6-ledd-3-punkt-4-ledd-1">for løyve til å bruke ISO-DCC nettadresse (NSAP-adresse)</article></article></li><li data-li-identifier="5." data-name="5."><article class="listArticle" id="paragraf-6-ledd-3-punkt-5"><article class="legalP" id="paragraf-6-ledd-3-punkt-5-ledd-1">for løyve til å bruke objektidentifikator.</article></article></li></ul></article></article><article class="legalArticle" data-lovdata-URL="LTI/forskrift/2024-01-17-79/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sektoravgift for tillitstenester</span></h2><article class="legalP" id="paragraf-7-ledd-1">Nasjonal kommunikasjonsmyndigheit kan i enkeltvedtak fastsetje og krevje inn ei sektoravgift for tilbydar av tillitstenester som er registreringspliktig, i tillegg til sektoravgift for frivillige sertifiserings-, godkjennings- eller sjølvdeklarasjonsordningar etter lov om elektroniske tillitstjenester. Sektoravgifta må ikkje overstige kostnadene ved Nasjonal kommunikasjonsmyndigheit si verksemd, jf. lov om elektroniske tillitstjenester § 7.</article></article><article class="legalArticle" data-lovdata-URL="LTI/forskrift/2024-01-17-79/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sektoravgift for verksemd som deler ut domenenamn</span></h2><article class="legalP" id="paragraf-8-ledd-1">Nasjonal kommunikasjonsmyndigheit kan i enkeltvedtak fastsetje og krevje inn ei sektoravgift for verksemd som deler ut domenenamn under norske landkodetoppdomener.</article></article><article class="legalArticle" data-lovdata-URL="LTI/forskrift/2024-01-17-79/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sektoravgift for tilbydar av elektronisk kommunikasjonsnett og elektronisk kommunikasjonsteneste</span></h2><article class="legalP" id="paragraf-9-ledd-1">Nasjonal kommunikasjonsmyndigheit kan i enkeltvedtak fastsetje og krevje inn ei sektoravgift frå tilbydarar av elektronisk kommunikasjonsnett og elektronisk kommunikasjonsteneste i samsvar med ekomloven § 12-1 og bredbåndsutbyggingsloven § 22.</article><article class="legalP" id="paragraf-9-ledd-2">Sektoravgifta som skal fordelast mellom tilbydarar av elektronisk kommunikasjonsnett og elektronisk kommunikasjonsteneste er samla sektoravgift etter § 2 første ledd nummer 1 etter frådrag for sektoravgifter og gebyr etter § 6, § 7, § 8 og § 10.</article><article class="legalP" id="paragraf-9-ledd-3">Beløpet etter andre ledd skal fordelast forholdsmessig mellom tilbydarar av elektronisk kommunikasjonsnett og elektronisk kommunikasjonsteneste. Kvar tilbydar skal betale ein del av dette beløpet som svarar til tilbydaren sin del av den samla relevante omsetninga. Relevant omsetning er omsetning i marknaden for elektronisk kommunikasjonsnett og elektronisk kommunikasjonsteneste knytt til eksternt sal i konsern eller selskap og geografisk avgrensa til Noreg. Omsetning knytt til innhald, til dømes TV-innhald, blir ikkje rekna som omsetning i marknaden for elektronisk kommunikasjonsnett og elektronisk kommunikasjonsteneste.</article><article class="legalP" id="paragraf-9-ledd-4">Det gis eit botnfrådrag på 43 millionar kroner for konsern eller selskap, slik at sektoravgifta blir berekna av omsetning som overstig 43 millionar kroner i siste rekneskapsåret før sektoravgiftsperioden.</article><article class="legalP" id="paragraf-9-ledd-5">Nasjonal kommunikasjonsmyndigheit kan fordele sektoravgifta etter andre kriteria enn omsetning, for å oppnå ei betre forholdsmessig fordeling av sektoravgifta. Kriteria kan mellom anna vere brøkdel av talet på abonnentar eller brøkdel av trafikkvolum på sluttbrukarnivået. Blir eit anna kriterium nytta, skal det gjelde for heile marknadar eller delar av enkeltmarknadar så langt det går. Sektoravgifta skal også etter slike kriteria fordelast etter prinsippet for omsetninga. Det same gjeld vurderinga av samla aktivitet, talet på abonnentar, trafikkvolumet i konsern eller andre grunnlag for fordelinga. Botnfrådraget i femte ledd gjeld tilsvarande.</article><article class="legalP" id="paragraf-9-ledd-6">Nasjonal kommunikasjonsmyndigheit kan i enkeltvedtak nærmare fastsetje kva slags relevant omsetning som omfattast og skal leggast til grunn for berekninga av sektoravgifta.</article></article><article class="legalArticle" data-lovdata-URL="LTI/forskrift/2024-01-17-79/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Sektoravgift for tilbydar av postteneste</span></h2><article class="legalP" id="paragraf-10-ledd-1">Nasjonal kommunikasjonsmyndigheit kan i enkeltvedtak fastsetje og krevje inn ei sektoravgift frå tilbydar av postteneste i samsvar med postloven § 53.</article><article class="legalP" id="paragraf-10-ledd-2">Sektoravgifta som skal fordelast mellom tilbydarar av posttenester er samla sektoravgift etter § 2 første ledd nummer 4.</article><article class="legalP" id="paragraf-10-ledd-3">Beløpet etter andre ledd skal fordelast forholdsmessig mellom tilbydarar av posttenester. Kvar tilbydar skal betale ein del av dette beløpet som svarar til tilbydaren sin del av den samla relevante omsetninga i marknaden for posttenester i samsvar med postloven og geografisk avgrensa til Noreg.</article><article class="legalP" id="paragraf-10-ledd-4">Det gis eit botnfrådrag på 23 millionar kroner for konsern eller selskap, slik at sektoravgifta blir berekna av omsetning som overstig 23 millionar kroner i siste rekneskapsåret før sektoravgiftsperioden.</article><article class="legalP" id="paragraf-10-ledd-5">Nasjonal kommunikasjonsmyndigheit kan i enkeltvedtak nærmare fastsetje kva slags relevant omsetning som omfattast og skal leggast til grunn for berekninga av sektoravgifta.</article></article><article class="legalArticle" data-lovdata-URL="LTI/forskrift/2024-01-17-79/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Gebyr for radioamatørløyve</span></h2><article class="legalP" id="paragraf-11-ledd-1">Innehavar av eit radioamatørløyve skal betale kr 2&#xa0;000 i gebyr ved tildelinga av løyvet.</article><article class="legalP" id="paragraf-11-ledd-2">Innehavaren skal betale kr 1&#xa0;000 i gebyr ved endringar i kallesignal, tildeling av eigne kallesignal til enkeltståande arrangement og tildeling av eigne kallesignal til grupper, klubbar og foreiningar.</article></article><article class="legalArticle" data-lovdata-URL="LTI/forskrift/2024-01-17-79/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Sektoravgift og gebyr for sendarløyve for Profesjonell Mobil Radio og lågeffektsystem</span></h2><article class="legalP" id="paragraf-12-ledd-1">Innehavarar av sendarløyve for Profesjonell Mobil Radio skal betale kr 820 i sektoravgift for kvar basestasjon og kr 280 i sektoravgift for kvar mobile stasjon.</article><article class="legalP" id="paragraf-12-ledd-2">Gebyret for kvar ekstra ein-frekvenskanal til gjeldande løyve er kr 440. Innehavar av sendarløyve for lågeffektsystem skal betale kr 820 i sektoravgift.</article><article class="legalP" id="paragraf-12-ledd-3">Innehavar av sendarløyve for Profesjonell Mobil Radio eller lågeffektsystem til enkeltståande arrangement eller med tilsvarande kort varigheit skal ved tildeling betale kr 250 i gebyr for kvart løyve. I tillegg skal innehavar betale kr 100 i gebyr for kvar kanal løyvet gjeld.</article></article><article class="legalArticle" data-lovdata-URL="LTI/forskrift/2024-01-17-79/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Sektoravgift og gebyr for sendarløyve i frekvensband over 30 MHz som er planlagt for kringkastingstenester</span></h2><article class="legalP" id="paragraf-13-ledd-1">Innehavar av sendarløyve for andre kringkastingsnett i frekvensband over 30 MHz som ikkje er riksdekkjande skal betale ei sektoravgift på kr 2&#xa0;500 for kvart nett. I tillegg skal innehavar betale følgjande sektoravgift for kvar sendar innehavar har, avhengig av sendareffekt:<ul class="defaultList"><li data-li-identifier="1." data-name="1."><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">Kr 590 for sendareffekt mindre enn 50 W</article></article></li><li data-li-identifier="2." data-name="2."><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">Kr 990 for sendareffekt frå 50 W til 1000 W</article></article></li><li data-li-identifier="3." data-name="3."><article class="listArticle" id="paragraf-13-ledd-1-punkt-3"><article class="legalP" id="paragraf-13-ledd-1-punkt-3-ledd-1">Kr 1&#xa0;970 for sendareffekt høgare enn 1000 W.</article></article></li></ul></article><article class="legalP" id="paragraf-13-ledd-2">Innehavar av sendarløyve til enkeltståande arrangement eller med tilsvarande kort varigheit, i frekvensband over 30 MHz som er planlagt for kringkastingstenester, skal betale kr 3&#xa0;000 i gebyr ved tildelinga av løyvet.</article></article><article class="legalArticle" data-lovdata-URL="LTI/forskrift/2024-01-17-79/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Sektoravgift for sendarløyve som ikkje fell inn under § 13, § 14 og § 17</span></h2><article class="legalP" id="paragraf-14-ledd-1">Innehavar av jordstasjonar for satellitt skal betale ei sektoravgift på kr 7&#xa0;530 for kvart frekvensband det blir sendt i for kvar jordstasjon. Innehavar av jordstasjonar på Svalbard og i Antarktis skal i tillegg betale ei sektoravgift på kr 7&#xa0;530 for kvart frekvensband det blir mottatt signal i for kvar jordstasjon.</article><article class="legalP" id="paragraf-14-ledd-2">Innehavar av stasjon i radiotelemetrisystem, punkt til punkt og punkt til multipunkt, skal betale sektoravgift avhengig av utstrålt effekt (e.r.p.). Avgifta skal være kr 270 for kvar sendar for stasjonar med effekt under eller lik 0,5 W og kr 780 for kvar sendar for stasjonar med effekt høgare enn 0,5 W.</article><article class="legalP" id="paragraf-14-ledd-3">Innehavar av sendarløyve som ikkje inngår i andre eller tredje ledd, skal betale sektoravgift for kvar sendar innehavar har avhengig av bandbreidde og frekvensband sendarane bruker, som det går fram av tabellen under. Dersom det nyttast MIMO-teknologi mellom to punkt, skal det berre betalast ei sektoravgift per stasjon for same frekvens, polarisasjon og bandbreidde. <table><thead><tr><th data-text-align="left" data-vertical-align="top"><i>Frekvensband</i></th><th data-text-align="left" data-vertical-align="top"><i>Bandbreidde</i></th><th data-text-align="right" data-vertical-align="top"><i>Pris per sendar i kr</i></th></tr></thead><tbody><tr><td data-text-align="left" data-vertical-align="top">Lågare enn 1 GHz</td><td data-text-align="left" data-vertical-align="top">Til og med 25 kHz</td><td data-text-align="right" data-vertical-align="top">760</td></tr><tr><td data-text-align="left" data-vertical-align="top">Lågare enn 1 GHz</td><td data-text-align="left" data-vertical-align="top">Over 25 kHz til og med 150 kHz</td><td data-text-align="right" data-vertical-align="top">1020</td></tr><tr><td data-text-align="left" data-vertical-align="top">Lågare enn 1 GHz</td><td data-text-align="left" data-vertical-align="top">Over 150 kHz</td><td data-text-align="right" data-vertical-align="top">1700</td></tr><tr><td data-text-align="left" data-vertical-align="top">Frå og med 1 GHz og lågare enn 5,15 GHz</td><td data-text-align="left" data-vertical-align="top">Til og med 2 MHz</td><td data-text-align="right" data-vertical-align="top">1020</td></tr><tr><td data-text-align="left" data-vertical-align="top">Frå og med 1 GHz og lågare enn 5,15 GHz</td><td data-text-align="left" data-vertical-align="top">Over 2 MHz</td><td data-text-align="right" data-vertical-align="top">1700</td></tr><tr><td data-text-align="left" data-vertical-align="top">Frå og med 5,15 GHz og lågare enn 8,5 GHz</td><td data-text-align="left" data-vertical-align="top">Til og med 25 MHz</td><td data-text-align="right" data-vertical-align="top">640</td></tr><tr><td data-text-align="left" data-vertical-align="top">Frå og med 5,15 GHz og lågare enn 8,5 GHz</td><td data-text-align="left" data-vertical-align="top">Over 25 MHz til og med 49 MHz</td><td data-text-align="right" data-vertical-align="top">740</td></tr><tr><td data-text-align="left" data-vertical-align="top">Frå og med 5,15 GHz og lågare enn 8,5 GHz</td><td data-text-align="left" data-vertical-align="top">Over 49 MHz til og med 70 MHz</td><td data-text-align="right" data-vertical-align="top">850</td></tr><tr><td data-text-align="left" data-vertical-align="top">Frå og med 5,15 GHz og lågare enn 8,5 GHz</td><td data-text-align="left" data-vertical-align="top">Over 70 MHz</td><td data-text-align="right" data-vertical-align="top">850</td></tr><tr><td data-text-align="left" data-vertical-align="top">Frå og med 8,5 GHz og lågare enn 20 GHz</td><td data-text-align="left" data-vertical-align="top">Til og med 25 MHz</td><td data-text-align="right" data-vertical-align="top">420</td></tr><tr><td data-text-align="left" data-vertical-align="top">Frå og med 8,5 GHz og lågare enn 20 GHz</td><td data-text-align="left" data-vertical-align="top">Over 25 MHz til og med 49 MHz</td><td data-text-align="right" data-vertical-align="top">640</td></tr><tr><td data-text-align="left" data-vertical-align="top">Frå og med 8,5 GHz og lågare enn 20 GHz</td><td data-text-align="left" data-vertical-align="top">Over 49 MHz til og med 90 MHz</td><td data-text-align="right" data-vertical-align="top">740</td></tr><tr><td data-text-align="left" data-vertical-align="top">Frå og med 8,5 GHz og lågare enn 20 GHz</td><td data-text-align="left" data-vertical-align="top">Over 90 MHz til og med 150 MHz</td><td data-text-align="right" data-vertical-align="top">740</td></tr><tr><td data-text-align="left" data-vertical-align="top">Frå og med 8,5 GHz og lågare enn 20 GHz</td><td data-text-align="left" data-vertical-align="top">Over 150 MHz</td><td data-text-align="right" data-vertical-align="top">740</td></tr><tr><td data-text-align="left" data-vertical-align="top">Frå og med 20 og lågare enn 57 GHz</td><td data-text-align="left" data-vertical-align="top">Til og med 25 MHz</td><td data-text-align="right" data-vertical-align="top">320</td></tr><tr><td data-text-align="left" data-vertical-align="top">Frå og med 20 og lågare enn 57 GHz</td><td data-text-align="left" data-vertical-align="top">Over 25 MHz til og med 49 MHz</td><td data-text-align="right" data-vertical-align="top">530</td></tr><tr><td data-text-align="left" data-vertical-align="top">Frå og med 20 og lågare enn 57 GHz</td><td data-text-align="left" data-vertical-align="top">Over 49 MHz til og med 90 MHz</td><td data-text-align="right" data-vertical-align="top">850</td></tr><tr><td data-text-align="left" data-vertical-align="top">Frå og med 20 GHz og lågare enn 57 GHz</td><td data-text-align="left" data-vertical-align="top">Over 90 MHz til og med 150 MHz</td><td data-text-align="right" data-vertical-align="top">850</td></tr><tr><td data-text-align="left" data-vertical-align="top">Frå og med 20 GHz og lågare enn 57 GHz</td><td data-text-align="left" data-vertical-align="top">Over 150 MHz</td><td data-text-align="right" data-vertical-align="top">850</td></tr><tr><td data-text-align="left" data-vertical-align="top">Frå og med 57 GHz</td><td data-text-align="left" data-vertical-align="top" /><td data-text-align="right" data-vertical-align="top">170</td></tr></tbody></table></article></article><article class="legalArticle" data-lovdata-URL="LTI/forskrift/2024-01-17-79/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Sektoravgift for spektrumsløyve</span></h2><article class="legalP" id="paragraf-15-ledd-1">Det samla beløpet som blir krevje inn frå innehavarar av spektrumsløyve etter denne paragrafen, er beløpet etter § 2 første ledd nummer 2 etter frådrag for sektoravgift og gebyr etter § 12 til § 15 og § 17.</article><article class="legalP" id="paragraf-15-ledd-2">Innehavarane av spektrumsløyve skal betale ei sektoravgift som består av to delar utrekna slik:<ul class="defaultList"><li data-li-identifier="1." data-name="1."><article class="listArticle" id="paragraf-15-ledd-2-punkt-1"><article class="legalP" id="paragraf-15-ledd-2-punkt-1-ledd-1">20&#xa0;% av beløpet etter første ledd blir fordelt mellom innehavarane av spektrumsløyve med ein lik del for kvar samanhengande frekvensblokk dei disponerer.</article></article></li><li data-li-identifier="2." data-name="2."><article class="listArticle" id="paragraf-15-ledd-2-punkt-2"><article class="legalP" id="paragraf-15-ledd-2-punkt-2-ledd-1">80&#xa0;% av beløpet etter første ledd blir fordelt mellom innehavarane av spektrumsløyva i høve til Nasjonal kommunikasjonsmyndigheit ressursbruk og bandbreidda som kvart spektrumsløyve omfattar. Dette gjerast slik at beløpet blir fordelt på kvar samanhengande frekvensblokk som kvart spektrumsløyve omfattar ved at vekta bandbreidde rekna ut etter tredje ledd, blir delt på den samla vekta bandbreidda for alle spektrumsløyva det skal betalast sektoravgift for etter denne paragrafen, og multiplisert med beløpet etter første punktum.</article></article></li></ul></article><article class="legalP" id="paragraf-15-ledd-3">Kvar samanhengande frekvensblokk eit spektrumsløyve omfattar blir tilordna ei vekt i høve til bandbreidda og ei vekt i høve til Nasjonal kommunikasjonsmyndigheit sin ressursbruk. Vekta bandbreidde blir rekna ut ved at vekta i høve til bandbreidda blir multiplisert med vekta i høve til Nasjonal kommunikasjonsmyndigheit sin ressursbruk. Vekta i høve til bandbreidde er lik 1/f, der f er senterfrekvensen i det frekvensbandet frekvensblokka ligg i. Vekta i høve til Nasjonal kommunikasjonsmyndigheit sins ressursbruk følgjer av tabellen under. For frekvensband som ikkje er nemnde i tabellen, vert vekta lik 1. For regionale løyve blir vekta multiplisert med brøkdelen av befolkninga i Noreg som er busett i dekningsområdet for løyvet. For løyve som gjeld på Svalbard blir vekta multiplisert med 1/100. For løyve som gjeld offshore blir vekta multiplisert med 1/5. <table><thead><tr><th data-text-align="left" data-vertical-align="top"><i>Frekvensband</i></th><th data-text-align="right" data-vertical-align="top"><i>Vekt</i></th></tr></thead><tbody><tr><td data-text-align="left" data-vertical-align="top">0–30 MHz</td><td data-text-align="right" data-vertical-align="top">0,025</td></tr><tr><td data-text-align="left" data-vertical-align="top">47–68 MHz</td><td data-text-align="right" data-vertical-align="top">0,1</td></tr><tr><td data-text-align="left" data-vertical-align="top">137–174 MHz</td><td data-text-align="right" data-vertical-align="top">4,0</td></tr><tr><td data-text-align="left" data-vertical-align="top">174–240 MHz</td><td data-text-align="right" data-vertical-align="top">7,0</td></tr><tr><td data-text-align="left" data-vertical-align="top">380–400 MHz</td><td data-text-align="right" data-vertical-align="top">3,0</td></tr><tr><td data-text-align="left" data-vertical-align="top">400–470 MHz</td><td data-text-align="right" data-vertical-align="top">6,0</td></tr><tr><td data-text-align="left" data-vertical-align="top">470–694 MHz</td><td data-text-align="right" data-vertical-align="top">3,0</td></tr><tr><td data-text-align="left" data-vertical-align="top">738–758 MHz</td><td data-text-align="right" data-vertical-align="top">7,0</td></tr><tr><td data-text-align="left" data-vertical-align="top">703–733/758–788 MHz</td><td data-text-align="right" data-vertical-align="top">7,0</td></tr><tr><td data-text-align="left" data-vertical-align="top">791–821/832–862 MHz</td><td data-text-align="right" data-vertical-align="top">8,0</td></tr><tr><td data-text-align="left" data-vertical-align="top">876–880/921–925 MHz</td><td data-text-align="right" data-vertical-align="top">4,0</td></tr><tr><td data-text-align="left" data-vertical-align="top">880–915/925–960 MHz</td><td data-text-align="right" data-vertical-align="top">9,0</td></tr><tr><td data-text-align="left" data-vertical-align="top">1427–1517 MHz</td><td data-text-align="right" data-vertical-align="top">2,5</td></tr><tr><td data-text-align="left" data-vertical-align="top">1710–1785/1805–1880 MHz</td><td data-text-align="right" data-vertical-align="top">17,0</td></tr><tr><td data-text-align="left" data-vertical-align="top">1920–1980/2110–2170 MHz</td><td data-text-align="right" data-vertical-align="top">20,0</td></tr><tr><td data-text-align="left" data-vertical-align="top">2500–2690 MHz</td><td data-text-align="right" data-vertical-align="top">9,0</td></tr><tr><td data-text-align="left" data-vertical-align="top">3400–3800 MHz</td><td data-text-align="right" data-vertical-align="top">6,0</td></tr><tr><td data-text-align="left" data-vertical-align="top">25100–27500 MHz</td><td data-text-align="right" data-vertical-align="top">6,0</td></tr></tbody></table></article></article><article class="legalArticle" data-lovdata-URL="LTI/forskrift/2024-01-17-79/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Andre sektoravgifter og gebyr for frekvensløyve og koordinering av satellittsystem</span></h2><article class="legalP" id="paragraf-16-ledd-1">Nasjonal kommunikasjonsmyndigheit kan ved enkeltvedtak fastsetje og krevje inn ei sektoravgift for:<ul class="defaultList"><li data-li-identifier="1." data-name="1."><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">internasjonal koordinering av satellittsystem,</article></article></li><li data-li-identifier="2." data-name="2."><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">tildeling av løyve og tilsynsførsel med jordstasjonar for satellitt på Svalbard og i Antarktis,</article></article></li><li data-li-identifier="3." data-name="3."><article class="listArticle" id="paragraf-16-ledd-1-punkt-3"><article class="legalP" id="paragraf-16-ledd-1-punkt-3-ledd-1">frekvensløyve til Forsvaret,</article></article></li><li data-li-identifier="4." data-name="4."><article class="listArticle" id="paragraf-16-ledd-1-punkt-4"><article class="legalP" id="paragraf-16-ledd-1-punkt-4-ledd-1">sendarløyve i frekvensband planlagt for kringkastingstenester med sendarar i frekvensband lågare enn 30 MHz,</article></article></li><li data-li-identifier="5." data-name="5."><article class="listArticle" id="paragraf-16-ledd-1-punkt-5"><article class="legalP" id="paragraf-16-ledd-1-punkt-5-ledd-1">sendarløyve for lokale, private nett i 3800–4200 MHz-bandet og 26 GHz-bandet,</article></article></li><li data-li-identifier="6." data-name="6."><article class="listArticle" id="paragraf-16-ledd-1-punkt-6"><article class="legalP" id="paragraf-16-ledd-1-punkt-6-ledd-1">frekvensløyve for maritim radioverksemd, og</article></article></li><li data-li-identifier="7." data-name="7."><article class="listArticle" id="paragraf-16-ledd-1-punkt-7"><article class="legalP" id="paragraf-16-ledd-1-punkt-7-ledd-1">for frekvensløyve til luftfartsverksemd.</article></article></li></ul></article><article class="legalP" id="paragraf-16-ledd-2">Nasjonal kommunikasjonsmyndigheit kan ved enkeltvedtak fastsetje og krevje inn gebyr eller sektoravgift for frekvensløyve som ikkje er omfatta av første ledd eller § 12 til § 16.</article></article><article class="legalArticle" data-lovdata-URL="LTI/forskrift/2024-01-17-79/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Sektoravgift og gebyr for løyve for aeromobilt radioutstyr</span></h2><article class="legalP" id="paragraf-17-ledd-1">Gebyr for registrering av installert radioutstyr i luftfartøy er<ul class="defaultList"><li data-li-identifier="1." data-name="1."><article class="listArticle" id="paragraf-17-ledd-1-punkt-1"><article class="legalP" id="paragraf-17-ledd-1-punkt-1-ledd-1">for fullt utstyrt luftfartøy over 9&#xa0;000 kg, kr 1&#xa0;550</article></article></li><li data-li-identifier="2." data-name="2."><article class="listArticle" id="paragraf-17-ledd-1-punkt-2"><article class="legalP" id="paragraf-17-ledd-1-punkt-2-ledd-1">for fullt utstyrt luftfartøy under 9&#xa0;000 kg, kr 1&#xa0;120</article></article></li><li data-li-identifier="3." data-name="3."><article class="listArticle" id="paragraf-17-ledd-1-punkt-3"><article class="legalP" id="paragraf-17-ledd-1-punkt-3-ledd-1">for luftfartøy som ikkje er fullt utstyrt, kr 640.</article></article></li></ul></article><article class="legalP" id="paragraf-17-ledd-2">Sektoravgifta for løyve for aeromobilt radiokommunikasjonsutstyr, radionavigasjonsutstyr, pulsutstyr og nødpeilesendar (ELT) om bord i luftfartøy, er kr 640.</article><article class="legalP" id="paragraf-17-ledd-3">Sektoravgifta for løyve for terminalutstyr om bord i luftfartøy er kr 640.</article><article class="legalP" id="paragraf-17-ledd-4">Sektoravgift for løyve for radioutstyr som kan overføre data eller tale på landmobile, maritime eller private kanalar om bord i luftfartøy, er kr 640.</article></article><article class="legalArticle" data-lovdata-URL="LTI/forskrift/2024-01-17-79/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Sektoravgift for løyve for personleg nødpeilesendar</span></h2><article class="legalP" id="paragraf-18-ledd-1">Sektoravgifta for løyve for ein personleg nødpeilesendar er kr 500.</article></article><article class="legalArticle" data-lovdata-URL="LTI/forskrift/2024-01-17-79/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Sektoravgift for registrert leverandør eller radioforhandlar</span></h2><article class="legalP" id="paragraf-19-ledd-1">Sektoravgifta for ein registrert leverandør av radio- og terminalutstyr er kr 9&#xa0;640. Sektoravgifta for ein registrert radioforhandlar er kr 2&#xa0;030.</article></article><article class="legalArticle" data-lovdata-URL="LTI/forskrift/2024-01-17-79/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Sektoravgift for autorisert verksemd</span></h2><article class="legalP" id="paragraf-20-ledd-1">Sektoravgifta for ein autorisasjon er kr 5&#xa0;350.</article></article><article class="legalArticle" data-lovdata-URL="LTI/forskrift/2024-01-17-79/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Unntak</span></h2><article class="legalP" id="paragraf-21-ledd-1">Nasjonal kommunikasjonsmyndigheit kan i særlege høve dispensere frå reglane i forskrifta.</article><article class="legalP" id="paragraf-21-ledd-2">Stor variasjon i sektoravgifta og gebyr frå eit år til det neste kan reknast som særleg høve etter fyrste ledd.</article></article><article class="legalArticle" data-lovdata-URL="LTI/forskrift/2024-01-17-79/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Klageinstans</span></h2><article class="legalP" id="paragraf-22-ledd-1">Departementet avgjer klage på enkeltvedtak som Nasjonal kommunikasjonsmyndigheit fattar med heimel i forskrifta.</article></article><article class="legalArticle" data-lovdata-URL="LTI/forskrift/2024-01-17-79/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Sanksjonar</span></h2><article class="legalP" id="paragraf-23-ledd-1">Blir ikkje sektoravgifter eller gebyr betalt, kan Nasjonal kommunikasjonsmyndigheit trekkje tilbake løyve, nekte bruk og nekte å utferde nye løyve.</article><article class="legalP" id="paragraf-23-ledd-2">Bruk av sanksjonar endrar ikkje plikta til å betale fastsett sektoravgift eller gebyr.</article></article><article class="legalArticle" data-lovdata-URL="LTI/forskrift/2024-01-17-79/§24" data-name="§24" id="paragraf-24"><h2 class="legalArticleHeader"><span class="legalArticleValue">§ 24</span>. <span class="legalArticleTitle">Iverksetjing</span></h2><article class="legalP" id="paragraf-24-ledd-1">Forskrifta tek til å gjelde frå 17. januar 2024. Frå same tid vert forskrift 20. mars 2017 nr. 386 om sektoravgift og gebyr til Nasjonal kommunikasjonsmyndigheit oppheva.</article></article></main></body></html>