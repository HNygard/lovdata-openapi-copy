<!DOCTYPE html><html lang="nb"><head><title>Forskrift om endring i forskrift til suppleringsskatteloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-20-3408</dd><dt class="dokid">DokumentID</dt><dd class="dokid">LTI/forskrift/2024-12-20-3408</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2024-12-20 med virkning fra og med inntektsåret 2024, for regnskapsår som begynner etter 2023-12-31 <br /> 2024-12-20 med virkning fra og med inntektsåret 2025, for regnskapsår som begynner etter 2024-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2024-03-26-541</li></ul></dd><dt class="basedOn">Hjemmel</dt><dd class="basedOn"><ul><li>lov/2024-01-12-1/§1-5</li><li>lov/2024-01-12-1/§5-7</li></ul></dd><dt class="dateOfPublication">Kunngjort</dt><dd class="dateOfPublication">2024-12-23 16:35</dd><dt class="journalNumber">Journalnummer</dt><dd class="journalNumber">2024-1639</dd><dt class="title">Tittel</dt><dd class="title">Forskrift om endring i forskrift til suppleringsskatteloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 20. desember 2024 med hjemmel i lov 12. januar 2024 nr. 1 om suppleringsskatt på underbeskattet inntekt i konsern (suppleringsskatteloven) § 1-5 og § 5-7.</dd><dt class="refid">RefID</dt><dd class="refid">forskrift/2024-12-20-3408</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til suppleringsskatteloven<ul class="tocSubUl"><li>I<ul class="tocSubUl"><li>§ 2-12. Skattefordeling mellom Norge og andre jurisdiksjoner</li><li>§ 2-12-1. Definisjoner</li><li>§ 2-14. Unntak for konsern i startfasen av internasjonal aktivitet</li><li>§ 2-14-1. Definisjoner</li><li>§ 5-7-40. Skattefordelingsregel Safe Harbour</li></ul></li><li>II<ul class="tocSubUl"><li>§ 4-3-1. Særregler ved beregning av justert skatt i overgangsår og etterfølgende regnskapsår</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-20-3408" id="dokument"><h1>Forskrift om endring i forskrift til suppleringsskatteloven</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-20-3408/KAPITTEL_1"><h2 data-text-align="center">I</h2><article class="defaultP">I forskrift 26. mars 2024 nr. 541 til utfylling og gjennomføring mv. av suppleringsskatteloven av 12. januar 2024 nr. 1 gjøres følgende endringer:</article> <article class="defaultP" margin-top="true">Ny § 2-12 skal lyde:</article><article class="futureLegalArticle" data-name="§2-12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-12</span>. <span class="legalArticleTitle">Skattefordeling mellom Norge og andre jurisdiksjoner</span></span></article><article class="futureLegalArticle" data-name="§2-12-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-12-1</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I suppleringsskatteloven § 2-12 menes med:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">antall ansatte: totalt antall ansatte omregnet til antall fulltidsstillinger i alle konsernenheter som er lokalisert i den aktuelle jurisdiksjonen. Uavhengige tjenesteytere som utfører arbeid knyttet til konsernets ordinære virksomhet, regnes som ansatte. For fast driftssted skal ansatte inkluderes i jurisdiksjonen der det faste driftsstedet er lokalisert, dersom lønnskostnadene til disse ansatte er inkludert i det faste driftsstedets eget regnskap, jf. § 3-4-1 første til tredje ledd. Ansatte som regnes med i jurisdiksjonen der det faste driftsstedet er lokalisert, skal ikke regnes med som ansatte i hovedenhetens jurisdiksjon.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">fysiske eiendeler: de fysiske eiendelene til alle konsernenheter som er lokalisert i den aktuelle jurisdiksjonen. Fysiske eiendeler inkluderer ikke kontanter eller eiendeler tilsvarende kontanter, immaterielle eiendeler eller finansielle eiendeler. For faste driftssteder skal fysiske eiendeler som er inkludert i et fast driftssteds eget regnskap, jf. § 3-4-1 første til tredje ledd, regnes med i jurisdiksjonen der det faste driftsstedet er lokalisert. Fysiske eiendeler som regnes med i den jurisdiksjon der det faste driftsstedet er lokalisert, skal ikke regnes med som fysiske eiendeler i hovedenhetens jurisdiksjon.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">netto bokført verdi av fysiske eiendeler: gjennomsnittet av bokført verdi ved inngående og utgående balanse som fastsatt ved utarbeidelsen av regnskapet, redusert med akkumulerte avskrivninger og nedskrivninger.</article></article></li></ul></article></article> <article class="defaultP" margin-top="true">Ny § 2-14 skal lyde:</article><article class="futureLegalArticle" data-name="§2-14" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-14</span>. <span class="legalArticleTitle">Unntak for konsern i startfasen av internasjonal aktivitet</span></span></article><article class="futureLegalArticle" data-name="§2-14-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-14-1</span>. <span class="legalArticleTitle">Definisjoner</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) I suppleringsskatteloven § 2-14 menes med referansejurisdiksjon: den jurisdiksjonen der konsernet har den høyeste samlede verdien av fysiske eiendeler i det regnskapsåret konsernet faller innenfor anvendelsesområdet til suppleringsskattereglene. Den samlede verdien av fysiske eiendeler er summen av netto bokført verdi av fysiske eiendeler til alle konsernenhetene lokalisert i jurisdiksjonen.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) I § 2-14 gjelder definisjonene i § 2-12-1 bokstav b og c.</article></article> <article class="defaultP" margin-top="true">Ny overskrift til § 5-7 E skal lyde:</article><article class="defaultP"><strong>E Midlertidige Safe Harbour-regler knyttet til skattefordelingsregelen</strong></article> <article class="defaultP" margin-top="true">Ny § 5-7-40 skal lyde:</article><article class="futureLegalArticle" data-name="§5-7-40" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5-7-40</span>. <span class="legalArticleTitle">Skattefordelingsregel Safe Harbour</span></span><article class="legalP" id="kapittel-1-foreslåttparagraf-5-ledd-1">For regnskapsår som ikke er lengre enn tolv måneder, og som begynner senest 31. desember 2025 og avsluttes senest 31. desember 2026, skal skattefordelingsbeløpet som er beregnet for det øverste morselskapets jurisdiksjon, settes til null for hvert regnskapsår dersom den nominelle selskapsskattesatsen i det øverste morselskapets jurisdiksjon er minst 20 prosent.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-20-3408/KAPITTEL_2"><h2 data-text-align="center">II</h2><article class="defaultP">§ 4-1-3 sjette ledd bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">netto gevinster fra eiendom av et slag som genererer inntekt som beskrevet under bokstav a til e.</article></article></li></ul></article> <article class="defaultP" margin-top="true">Overskrift til § 4-3-1 skal lyde:</article><article class="futureLegalArticle" data-name="§4-3-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 4-3-1</span>. <span class="legalArticleTitle">Særregler ved beregning av justert skatt i overgangsår og etterfølgende regnskapsår</span></span></article> <article class="defaultP" margin-top="true">§ 4-3-1 niende ledd andre punktum skal lyde:</article><article class="legalP" id="kapittel-2-ledd-1">En utsatt skattefordel som hensyntas etter første punktum, skal ikke overstige 15 prosent av forskjellen mellom skattegrunnlaget og verdien fastsatt i samsvar med suppleringsskatteloven § 4-3 tredje ledd.</article> <article class="defaultP" margin-top="true">§ 4-3-1 tiende ledd skal lyde:</article><article class="numberedLegalP" data-numerator="10" id="kapittel-2-nummer-1">(10) Har en overtakende konsernenhet bokført en eiendel som er anskaffet ved en transaksjon som er omfattet av suppleringsskatteloven § 4-3 tredje ledd, til virkelig verdi i sitt regnskap, kan den bruke den bokførte verdien for suppleringsskatteformål i alle etterfølgende år, hvis den ellers hadde hatt rett til å hensynta en utsatt skattefordel som tilsvarer 15 prosent av forskjellen mellom skattegrunnlaget og verdien fastsatt i samsvar med suppleringsskatteloven § 4-3 tredje ledd.</article> <article class="defaultP" margin-top="true">§ 5-3-3 andre ledd andre punktum skal lyde:</article><article class="legalP" id="kapittel-2-ledd-2">Befinner eiendelen seg i denne jurisdiksjonen 50 prosent av tiden eller mindre, begrenses den bokførte verdien som kan medregnes forholdsmessig, utfra tiden eiendelen befinner seg i jurisdiksjonen.</article></section><section class="section" data-name="kapIII" id="kapittel-3" data-lovdata-URL="LTI/forskrift/2024-12-20-3408/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks med virkning fra og med inntektsåret 2025, for regnskapsår som begynner etter 31. desember 2024.</article><article class="legalP" id="kapittel-3-ledd-2">Endringene under II trer i kraft straks med virkning fra og med inntektsåret 2024, for regnskapsår som begynner etter 31. desember 2023.</article></section></main></body></html>