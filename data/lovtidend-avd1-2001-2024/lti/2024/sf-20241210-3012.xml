<!DOCTYPE html><html lang="nb"><head><title>Forskrift om endring i forskrift om stønad til dekning av utgifter til fysioterapi m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-10-3012</dd><dt class="dokid">DokumentID</dt><dd class="dokid">LTI/forskrift/2024-12-10-3012</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Kommunetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2024-06-17-1184</li></ul></dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-8</li><li>lov/1997-02-28-19/§5-25</li><li>lov/1997-02-28-19/§22-2</li><li>lov/2011-06-24-30/§3-2</li></ul></dd><dt class="dateOfPublication">Kunngjort</dt><dd class="dateOfPublication">2024-12-10 14:55</dd><dt class="journalNumber">Journalnummer</dt><dd class="journalNumber">2024-1361</dd><dt class="title">Tittel</dt><dd class="title">Forskrift om endring i forskrift om stønad til dekning av utgifter til fysioterapi m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 10. desember 2024 med hjemmel i lov 28. februar 1997 nr. 19 om folketrygd (folketrygdloven) § 5-8, § 5-25 og § 22-2 og lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2.</dd><dt class="refid">RefID</dt><dd class="refid">forskrift/2024-12-10-3012</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av utgifter til fysioterapi m.m.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-10-3012" id="dokument"><h1>Forskrift om endring i forskrift om stønad til dekning av utgifter til fysioterapi m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-10-3012/KAPITTEL_1"><h2 data-text-align="center">I</h2><article class="defaultP">I forskrift 17. juni 2024 nr. 1184 om stønad til dekning av utgifter til fysioterapi m.m. gjøres følgende endringer:</article> <article class="defaultP" margin-top="true">Takst A2k skal ha følgende tekst:</article><article class="defaultP">Kompetansetillegg for fysioterapeut med rett til å utløse takst A2k. Taksten krever samtidig bruk av A3a eller B1a.<br />Ugyldig takstkombinasjon:<br />A1a, A1c, A1d, A1f, A1g, A1h, A1i, A4, A8a, A8b, A9a, A9b, A10, B0a, B0c, B0d, B0f, B2a, B2b, B3a, B3b, C20a, C20b, C21a, C21b, C22a, C22b, C23a, C23b</article> <article class="defaultP" margin-top="true">Merknad A5 skal lyde:</article><article class="legalP" id="kapittel-1-ledd-1">Det er et vilkår for rett til stønad at behandlingen utføres av fysioterapeut som:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">har bestått eksamen i klinisk masterstudium i psykomotorisk fysioterapi (120 studiepoeng) eller tilsvarende utdanning, og har gjennomført 20 timer egenbehandling hos fysioterapeut med rett til å utløse takst A9 eller</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">har bestått eksamen i videreutdanning i psykomotorisk fysioterapi ved OsloMet (60 studiepoeng) og i tillegg bestått eksamen i masterstudium som er relevant for fagfeltet psykomotorisk fysioterapi (120 studiepoeng), og har gjennomført 20 timer egenbehandling hos fysioterapeut med rett til å utløse takst A9 eller</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">har godkjenning for bruk av takst A9 per 31. desember 2015. Retten gjelder i en overgangsperiode til og med 31. desember 2026. Fysioterapeut som har godkjenning fra Norsk Fysioterapeutforbund per 31. desember 2015 og får registrert retten til å utløse A9 i Helsepersonellregisteret innen 31. desember 2026, beholder retten til å utløse takst A9.</article></article></li></ul></article><article class="legalP" id="kapittel-1-ledd-2">Taksten kan utløses fra den dato tilleggskompetansen er registrert i Helsepersonellregisteret.</article><article class="legalP" id="kapittel-1-ledd-3">Fysioterapeut som har rett til refusjon som utdanningskandidat i forbindelse med masterstudium i psykomotorisk fysioterapi, kan benytte taksten i forbindelse med veiledet praksis som er nødvendig for å få godkjent utdanningen.</article> <article class="defaultP" margin-top="true">Ny merknad A7 skal lyde:</article><article class="defaultP"><i>Merknad A7</i></article><article class="legalP" id="kapittel-1-ledd-4">Rett til å utløse takst A2k har fysioterapeut som:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">har bestått eksamen i klinisk masterstudium i fysioterapi (120 studiepoeng) ved norsk universitet eller tilsvarende utdanning,</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">har bestått eksamen i klinisk rettet masterstudium som er relevant for fysioterapeuter (120 studiepoeng) ved norsk universitet eller tilsvarende utdanning, og har gjennomført ett års klinisk praksis i forbindelse med masterstudiet eller etter bestått masterstudium, eller</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">har godkjenning fra Norsk Fysioterapeutforbund for bruk av takst A2k per 31. desember 2024. Retten gjelder i en overgangsperiode til og med 31. desember 2026. Fysioterapeut som har godkjenning fra Norsk Fysioterapeutforbund per 31. desember 2024 og får registrert retten til å utløse A2k i Helsepersonellregisteret innen 31. desember 2026, beholder retten til å utløse takst A2k.</article></article></li></ul></article><article class="legalP" id="kapittel-1-ledd-5">Søknad om å få rett til å utløse takst A2k behandles av Helsedirektoratet. Taksten kan utløses fra den dato tilleggskompetansen er registrert i Helsepersonellregisteret.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-10-3012/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2025.</article></section></main></body></html>