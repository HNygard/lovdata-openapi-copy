<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Norges idrettshøgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-13-1577</dd><dt class="dokid">DokumentID</dt><dd class="dokid">LTI/forskrift/2024-06-13-1577</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges idrettshøgskole</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-05-26-1811</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§10-5</li><li>lov/2024-03-08-9/§10-7</li><li>lov/2024-03-08-9/§11-2</li><li>lov/2024-03-08-9/§11-4</li><li>lov/2024-03-08-9/§11-7</li><li>lov/2024-03-08-9/§11-12</li><li>lov/2024-03-08-9/§12-2</li></ul></dd><dt class="dateOfPublication">Kunngjort</dt><dd class="dateOfPublication">2024-07-08 15:00</dd><dt class="journalNumber">Journalnummer</dt><dd class="journalNumber">2024-0827</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Norges idrettshøgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges idrettshøgskole 13. juni 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 10-5, § 10-7, § 11-2. § 11-4. § 11-7, § 11-12 og § 12-2.</dd><dt class="refid">RefID</dt><dd class="refid">forskrift/2024-06-13-1577</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Norges idrettshøgskole<ul class="tocSubUl"><li>I<ul class="tocSubUl"><li>§ 15. Fastsetting av program- og emneplaner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-13-1577" id="dokument"><h1>Forskrift om endring i forskrift om opptak, studier og eksamen ved Norges idrettshøgskole</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-13-1577/KAPITTEL_1"><h2 data-text-align="center">I</h2><article class="defaultP">I forskrift 26. mai 2005 nr. 1811 om opptak, studier og eksamen ved Norges idrettshøgskole gjøres følgende endringer:</article><span class="futuretitle" id="kapittel-1-foreslåttittel-1">Kapittel I. Generelle bestemmelser</span><article class="defaultP">§ 1 Virkeområde ledd 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-foreslåttittel-1-punkt-1"><article class="legalP" id="kapittel-1-foreslåttittel-1-punkt-1-ledd-1">For studier hvor nasjonal rammeplan fastsatt i samsvar med lov om universiteter og høyskoler § 3-2 nr. 2 har bestemmelser som avviker fra denne forskrift, gjelder rammeplanens bestemmelser.</article></article></li></ul></article> <article class="defaultP" margin-top="true">§ 2 Definisjoner 2. avsnitt skal lyde:</article><article class="defaultP"><table><tbody><tr><td data-text-align="left" data-vertical-align="top"><i>Studieprogram</i></td><td data-text-align="left" data-vertical-align="top">Et studieløp bestående av flere emner. Studieprogram kan ha fra 30 til 300 studiepoengs omfang.</td></tr></tbody></table></article><span class="futuretitle" id="kapittel-1-foreslåttittel-2">Kapittel II. Opptak</span><article class="defaultP">§ 10 Politi- og helseattest skal lyde:</article><article class="legalP" id="kapittel-1-ledd-1">For enkelte studier kreves at studenter legger fram politiattest, jf. lov om universiteter og høyskoler § 12-2 og/eller helseattest. Når søker får tilbud om et studieprogram som har krav om politiattest og/eller helseattest, skal høgskolen i tilbudet opplyse om dette kravet og frist for å levere nødvendige attester.</article><span class="futuretitle" id="kapittel-1-foreslåttittel-3">Kapittel III. Programplan</span><article class="defaultP">§ 15 Fastsetting av studie- og emneplaner skal lyde:</article><article class="futureLegalArticle" data-name="§15" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Fastsetting av program- og emneplaner</span></span><article class="legalP" id="kapittel-1-foreslåttparagraf-1-ledd-1">Styret vedtar programplan for studieprogram etter anbefaling fra Studieutvalget i forbindelse med etablering av nytt studieprogram. Studieadministrative forhold i planene skal avklares med studieavdelingen før planene leveres til behandling i Studieutvalget. Programleder godkjenner emneplaner og endringer i program- og emneplaner så lenge endringene ikke medfører betydelige endringer i studiets målsetting, innhold og ressursrammer.</article><article class="legalP" id="kapittel-1-foreslåttparagraf-1-ledd-2">Endringer i program- og emneplaner skal ferdigstilles i løpet av høstsemesteret dersom endringene skal gjelde fra kommende studieår.</article></article><span class="futuretitle" id="kapittel-1-foreslåttittel-4">Kapittel IV. Studierett, permisjon, utdanningsplan og undervisningsterminer</span><article class="defaultP">§ 17 Permisjon skal lyde:</article><article class="legalP" id="kapittel-1-ledd-2">Årsaker til permisjon kan være; tjeneste etter forsvarsloven § 17, verv i studentpolitiske eller folkevalgte organer, funksjonsnedsetting, særlig tyngende omsorgsoppgaver, toppidrettsstatus, graviditet, sykdom og skade som er til hinder for gjennomføring av undervisning, eller annen vektig grunn. Permisjon gis normalt bare for ett år.</article><article class="legalP" id="kapittel-1-ledd-3">I permisjonsperioden har studenten fortsatt studierett og rett til å gå opp til eksamen ved institusjonen.</article><span class="futuretitle" id="kapittel-1-foreslåttittel-5">Kapittel VI. Eksamen</span><article class="defaultP">§ 27 Oppmelding til eksamen skal lyde:</article><article class="legalP" id="kapittel-1-ledd-4">Studenter skal melde seg til eksamen for det enkelte semester gjennom utdanningsplanen, innen de fastsatte frister. Studenter som skal ta utsatt eksamen skal melde seg til eksamen gjennom Studentweb. Frist for oppmelding til utsatt eksamen er normalt to uker før eksamen.</article> <article class="defaultP" margin-top="true">§ 31 Særordninger til eksamen ledd 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Studenter som har permanent behov for spesielle ordninger i forbindelse med eksamen, må innen 1. september søke om dette for studierettsperioden. Studenter som får akutt behov for tilrettelegging, må søke om dette så snart som mulig etter at behovet oppstår. Tilrettelegging kan gis til kandidater som dokumenterer nedsatt funksjonsevne, gravide med dokumentert behov for hvile, mødre som ammer etc.</article></article></li></ul></article> <article class="defaultP" margin-top="true">§ 32 Antall forsøk til eksamen ledd 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Bacheloroppgaver i 3. studieår i bachelorprogrammene som er vurdert, kan omarbeides og leveres inn til ny vurdering én gang.</article></article></li></ul></article> <article class="defaultP" margin-top="true">§ 36 Sensur ledd 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Det skal benyttes to sensorer hvorav minst en ekstern ved bedømmelse av studentenes prestasjoner i følgende tilfeller: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-3-ledd-1-punkt-1"><article class="legalP" id="kapittel-1-ledd-4-punkt-3-ledd-1-punkt-1-ledd-1">ved vurdering av masteroppgaver</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-3-ledd-1-punkt-2"><article class="legalP" id="kapittel-1-ledd-4-punkt-3-ledd-1-punkt-2-ledd-1">ved klage over karakterfastsetting.</article></article></li></ul></article></article></li></ul></article> <article class="defaultP" margin-top="true">§ 36 Sensur ledd 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">Det skal benyttes to sensorer ved bedømmelse av studentenes prestasjoner i følgende tilfeller: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-4-ledd-1-punkt-1"><article class="legalP" id="kapittel-1-ledd-4-punkt-4-ledd-1-punkt-1-ledd-1">ved vurdering av bacheloroppgaver eller lignende selvstendig arbeid på lavere grad</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-4-ledd-1-punkt-2"><article class="legalP" id="kapittel-1-ledd-4-punkt-4-ledd-1-punkt-2-ledd-1">ved vurderinger som ikke er etterprøvbare som eksempelvis muntlig vurdering, praktisk-metodisk vurdering o.l.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-4-ledd-1-punkt-3"><article class="legalP" id="kapittel-1-ledd-4-punkt-4-ledd-1-punkt-3-ledd-1">ved vurderinger som alene utgår 15 studiepoeng eller mer.</article></article></li></ul></article></article></li></ul></article> <article class="defaultP" margin-top="true">§ 36 Sensur ledd 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">Dersom det er ekstern sensor ved eksamen, fastsettes karakteren i fellesskap av intern og ekstern sensor. Dersom eksamenskommisjonen ikke kommer til enighet om en karakter, skal ekstern sensor avgjøre karakteren.</article></article></li></ul></article> <article class="defaultP" margin-top="true">§ 36 Sensur ledd 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">Sensuren skal foreligge innen 15 virkedager fra eksamen er avlagt. Styret selv skal fatte vedtak om lengre frist dersom det ikke er mulig å skaffe kvalifisert sensor innen denne fristen.</article></article></li></ul></article> <article class="defaultP" margin-top="true">§ 36 Sensur ledd 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">Sensur på masteroppgaver skal foreligge innen to måneder etter innlevering.</article></article></li></ul></article> <article class="defaultP" margin-top="true">§ 36 Sensur ledd 9 skal lyde:<ul class="defaultList"><li data-li-identifier="9." data-name="9."><article class="listArticle" id="kapittel-1-ledd-4-punkt-8"><article class="legalP" id="kapittel-1-ledd-4-punkt-8-ledd-1">Det skal utarbeides sensorveiledning for alle vurderingsformer. Sensorveiledningen skal gjøres tilgjengelige for kandidatene rett i etterkant av sensurfrist.</article></article></li></ul></article><span class="futuretitle" id="kapittel-1-foreslåttittel-6">Kapittel VIII. Grader, vitnemål og karakterutskrift</span><article class="defaultP">§ 49 Tilleggsbetegnelser for grader ledd 3 skal lyde:</article><article class="numberedLegalP" data-numerator="3" id="kapittel-1-nummer-1">(3) For mastergrad av 120 studiepoengs omfang angis betegnelsen master i studieprogrammets navn på vitnemålet. I tillegg oppgis tittel på det selvstendige arbeidet. Emnene som inngår i graden dokumenteres i grunnlag for vitnemål.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-13-1577/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. august 2024.</article></section></main></body></html>