<!DOCTYPE html><html lang="nb"><head><title>Forskrift om endring i forskrift om studier og eksamen ved Universitet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-19-1305</dd><dt class="dokid">DokumentID</dt><dd class="dokid">LTI/forskrift/2024-06-19-1305</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Agder, UiA</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-06-22-833</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§11-1</li><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li></ul></dd><dt class="dateOfPublication">Kunngjort</dt><dd class="dateOfPublication">2024-06-27 15:40</dd><dt class="journalNumber">Journalnummer</dt><dd class="journalNumber">2024-0706</dd><dt class="title">Tittel</dt><dd class="title">Forskrift om endring i forskrift om studier og eksamen ved Universitet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret ved Universitetet i Agder 19. juni 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 11-1, § 11-4, § 11-6 og § 11-7.</dd><dt class="refid">RefID</dt><dd class="refid">forskrift/2024-06-19-1305</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Universitet i Agder<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-19-1305" id="dokument"><h1>Forskrift om endring i forskrift om studier og eksamen ved Universitet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-19-1305/KAPITTEL_1"><h2 data-text-align="center">I</h2><article class="defaultP">I forskrift 22. juni 2005 nr. 833 om studier og eksamen ved Universitetet i Agder gjøres følgende endringer:</article> <article class="defaultP" margin-top="true">I § 2 første ledd, § 22, § 30 og i overskrift til kap. 6 endres «prøver» til «obligatoriske aktiviteter».</article> <article class="defaultP" margin-top="true">I tredje og sjette ledd i § 31 endres «prøve» til «obligatorisk aktivitet».</article> <article class="defaultP" margin-top="true">Ny siste setning i bokstav b i § 1 skal lyde:</article><article class="legalP" id="kapittel-1-ledd-1">Universitetsstyret fastsetter utfyllende retningslinjer for mappeeksamen.</article> <article class="defaultP" margin-top="true">Bokstav f i § 1 skal lyde:</article><article class="legalP" id="kapittel-1-ledd-2"><i>Vilkår for å gå opp til eksamen:</i> Obligatorisk aktivitet (arbeidskrav, kurs, oppmøte eller lignende) som må være godkjent før studenten kan gå opp til eksamen i et emne, men der resultatet ikke inngår i grunnlaget for endelig karakter.</article> <article class="defaultP" margin-top="true">I bokstav g i § 1 skal henvisning til lov om universiteter og høyskoler endres til §§ 8-1, 8-2, 8-3, 8-4 og 8-5.</article> <article class="defaultP" margin-top="true">I bokstav h i § 1 skal henvisning til lov om universiteter og høyskoler endres til § 11-4.</article> <article class="defaultP" margin-top="true">Bokstav b i andre ledd i § 6 skal lyde:</article><article class="legalP" id="kapittel-1-ledd-3">Bacheloroppgave på minst 10 studiepoeng. For bachelorprogram med fordypningsenhet skal bacheloroppgaven være inkludert i fordypningsenheten.</article> <article class="defaultP" margin-top="true">Ny bokstav d i andre ledd i § 6 skal lyde:</article><article class="legalP" id="kapittel-1-ledd-4">Kravet om bacheloroppgave gjelder ikke bachelorprogram i rettsvitenskap.</article> <article class="defaultP" margin-top="true">Fjerde ledd i § 8 skal lyde:</article><article class="legalP" id="kapittel-1-ledd-5">Det kan normalt ikke gis fritak for bacheloroppgave eller masteroppgave på grunnlag av tilsvarende oppgave i en tidligere grad.</article> <article class="defaultP" margin-top="true">Tredje ledd i § 9 blir nytt fjerde ledd.</article> <article class="defaultP" margin-top="true">Fjerde ledd i § 9 blir nytt tredje ledd.</article> <article class="defaultP" margin-top="true">Nytt 5. ledd i § 9 skal lyde:</article><article class="legalP" id="kapittel-1-ledd-6">Fakultetsstyret kan etablere eksternt finansierte emner.</article> <article class="defaultP" margin-top="true">Femte ledd i § 9 blir nytt sjette ledd og skal lyde:</article><article class="legalP" id="kapittel-1-ledd-7">Fakultetsstyret akkrediterer og reakkrediterer studieprogram til og med 30 studiepoeng, frittstående emner og eksternt finansierte emner.</article> <article class="defaultP" margin-top="true">Sjuende ledd i § 12a skal lyde:</article><article class="legalP" id="kapittel-1-ledd-8">Endringer i en vedtatt studieplan kan først gjelde fra nytt studieår. I særlige tilfelle kan fakultetsstyret vedta endring i vurderingsform for emner i vårsemesteret innen frist fastsatt av universitetet. Mindre endringer i pensum kan gjøres underveis i studieåret.</article> <article class="defaultP" margin-top="true">Første ledd i § 12b skal lyde:</article><article class="legalP" id="kapittel-1-ledd-9">Fysiske forelesninger er som hovedregel offentlige. Fakultetsstyret kan bestemme at forelesninger bare skal være for universitetets studenter eller enkelte grupper av studenter dersom forelesningens art tilsier det eller det er fastsatt egenbetaling for det aktuelle studiet, jf. lov om universiteter og høyskoler § 2-4.</article> <article class="defaultP" margin-top="true">Overskrift i § 12c skal lyde:</article><article class="defaultP"><i>Tilrettelegging ved undervisning og praksis</i></article> <article class="defaultP" margin-top="true">Første ledd i § 12c skal lyde:</article><article class="legalP" id="kapittel-1-ledd-10">Studenter med funksjonsnedsettelse og studenter med særskilte behov som ikke har tilnærmet likeverdig utbytte av undervisningen som andre studenter, kan søke om tilrettelegging av lærested, undervisning, praksis og læremidler, jf. lov om universiteter og høyskoler § 10-5.</article> <article class="defaultP" margin-top="true">Tredje ledd i § 12c skal lyde:</article><article class="legalP" id="kapittel-1-ledd-11">Universitetet fatter vedtak om tilrettelegging som gjelder lærested i samråd med berørte enheter. Fakultetsstyret/Styret for Avdeling for lærerutdanningene fatter vedtak om tilrettelegging som gjelder undervisning, praksis og læremidler.</article> <article class="defaultP" margin-top="true">Fjerde ledd i § 12c skal lyde:</article><article class="legalP" id="kapittel-1-ledd-12">Vedtak fattes før semesterstart eller snarest mulig etter at behovet oppsto. For studenter med permanent tilretteleggingsbehov bør vedtak fattes for hele studieløpet.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-13">Emnene skal ha et omfang på 5, 7,5, 10, 15, 20, 25 eller 30 studiepoeng. Masteroppgaver kan være på inntil 60 studiepoeng. Til grunn for fastsettelse av emnestørrelse skal det beregnes et forventet arbeidsomfang for studenten på 1&#xa0;600 -1700 timer pr. studieår eller 27-28 timer pr. studiepoeng. Fakultetsstyret selv kan tillate annen emnestørrelse i den grad dette er nødvendig av hensyn til nasjonal rammeplan eller formalisert samarbeid med andre institusjoner. Bestemmelser om emnestørrelse gjelder ikke for oppdragsstudier, eksternt finansierte emner eller frittstående emner.</article> <article class="defaultP" margin-top="true">Tredje ledd i § 14 skal lyde:</article><article class="legalP" id="kapittel-1-ledd-14">En eksamen kan omfatte en eller flere deler og kan bestå av en eller flere ulike vurderingsformer. Eksamen eller obligatorisk aktivitet kan arrangeres individuelt eller i grupper. Skriftlige eksamener og skriftlige obligatoriske aktiviteter gjennomføres normalt digitalt. Universitetet godkjenner hvilke typer bærbar datamaskin og operativsystem som kan benyttes ved eksamen under tilsyn.</article> <article class="defaultP" margin-top="true">Fjerde ledd i § 14 utgår.</article> <article class="defaultP" margin-top="true">Femte ledd i § 14 blir nytt fjerde ledd.</article> <article class="defaultP" margin-top="true">Sjette ledd i § 14 blir nytt femte ledd.</article> <article class="defaultP" margin-top="true">§ 15 skal lyde:</article><article class="numberedLegalP" data-numerator="1" id="kapittel-1-nummer-1">(1) Tillatte hjelpemidler ved de ulike eksamener, også muntlige eksamener, fastsettes av fakultetsstyret, og skal være kunngjort i god tid før eksamen. Det skal framgå klart av oppgaveteksten hvilke hjelpemidler som er tillatt. Eksamenskandidater plikter å gjøre seg kjent med hvilke hjelpemidler som er tillatt på den enkelte eksamen.</article><article class="numberedLegalP" data-numerator="2" id="kapittel-1-nummer-2">(2) Det tillates ikke bruk av elektronisk utstyr som f.eks. smartklokke som kan kommunisere internt i eksamenslokalet eller med omverdenen.</article><article class="numberedLegalP" data-numerator="3" id="kapittel-1-nummer-3">(3) Ved digital skriftlig eksamen under tilsyn benyttes normalt sikker nettleser. Ved eksamen hvor det er vedtatt bruk av spesifikke programmer, som ikke er tilgjengelige i sikker nettleser, kan universitetet gjøre unntak.</article> <article class="defaultP" margin-top="true">Siste setning i femte ledd i § 16 skal lyde:</article><article class="legalP" id="kapittel-1-ledd-15">I de tilfeller hvor det skriftlige eller utøvende arbeidet er gjennomført som gruppeeksamen, og ved master- og bacheloroppgaver, kan karakter etter justerende muntlig eksamen justeres opp eller ned med maksimalt to karakterer.</article> <article class="defaultP" margin-top="true">Andre setning i sjette ledd § 17 skal lyde:</article><article class="legalP" id="kapittel-1-ledd-16">Etter søknad kan universitetet forlenge studieretten i ytterligere ett påfølgende år for studenter som ønsker å ta tilleggsemner eller forbedre karakter.</article> <article class="defaultP" margin-top="true">I første ledd i § 20 endres henvisning til lov om universiteter og høyskoler til § 10-6 og § 10-7.</article> <article class="defaultP" margin-top="true">Femte ledd i § 20 skal lyde:</article><article class="legalP" id="kapittel-1-ledd-17">Studenter i permisjon i henhold til lov om universiteter og høyskoler § 10-6 og 10-7 har adgang til eksamen dersom obligatoriske aktiviteter i emnet er bestått og semesteravgift er betalt.</article> <article class="defaultP" margin-top="true">I sjette ledd i § 20 endres henvisning til lov om universiteter og høyskoler til § 10-6 og § 10-7.</article> <article class="defaultP" margin-top="true">Nytt andre ledd i § 22 skal lyde:</article><article class="legalP" id="kapittel-1-ledd-18">Gjentakskvote for studieprogrammer i rettsvitenskap<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">Studenter med studierett på treårig bachelorprogram i rettsvitenskap kan totalt gjenta inntil tre beståtte eksamener.</article></article></li><li data-li-identifier="b." data-name="b."><article class="listArticle" id="kapittel-1-ledd-18-punkt-2"><article class="legalP" id="kapittel-1-ledd-18-punkt-2-ledd-1">Studenter med studierett på toårig masterprogram i rettsvitenskap kan gjenta en bestått eksamen, i emner som inngår i første studieår.</article></article></li><li data-li-identifier="c." data-name="c."><article class="listArticle" id="kapittel-1-ledd-18-punkt-3"><article class="legalP" id="kapittel-1-ledd-18-punkt-3-ledd-1">For Examen philosophicum og spesialemner i tredje semester i masterprogrammene og masteroppgaven i rettsvitenskap gjelder reglene i første ledd.</article></article></li></ul></article> <article class="defaultP" margin-top="true">Andre ledd i § 22 blir nytt tredje ledd og skal lyde:</article><article class="legalP" id="kapittel-1-ledd-19">I studieprogram hvor det inngår praksis, er det bare anledning til å gjennomføre hver praksisperiode 2 ganger. Avbrutt praksis teller som ett forsøk. For obligatorisk praksis kan fakultetsstyret eller styret for lærerutdanningene i særlige tilfelle etter søknad, gi dispensasjon til å gjennomføre en praksisperiode for 3. gang. Fakultetsstyret kan begrense adgang til å gjennomføre en valgfri praksisperiode til én gang. Slik begrensning skal framgå av emnebeskrivelsen.</article> <article class="defaultP" margin-top="true">Tredje ledd i § 22 blir nytt fjerde ledd.</article> <article class="defaultP" margin-top="true">Fjerde ledd i § 22 blir nytt femte ledd.</article> <article class="defaultP" margin-top="true">Femte ledd i § 22 blir nytt sjette ledd.</article> <article class="defaultP" margin-top="true">Første ledd i § 23 skal lyde:</article><article class="legalP" id="kapittel-1-ledd-20">Trekk før eksamen skjer senest 14 dager før hver deleksamen. Trekk før eksamen skal skje på studentweb.</article> <article class="defaultP" margin-top="true">Tredje ledd i § 23 skal lyde:</article><article class="legalP" id="kapittel-1-ledd-21">Trekk under eksamen må skje innen frist for å levere besvarelsen.</article> <article class="defaultP" margin-top="true">Bokstav b i første ledd i § 26 skal lyde:</article><article class="legalP" id="kapittel-1-ledd-22">Utsatt eksamen arrangeres for eksamenskandidater som har gyldig fravær ved ordinær eksamen. Som gyldig fravær regnes sykdom eller annen tvingende fraværsgrunn. Som gyldig fravær ved ordinær eksamen regnes også fravær som følge av gyldig fravær i praksis. Dette gjelder der praksis er et vilkår for å gå opp til eksamen i emnet og det ikke er mulig å fullføre påbegynt praksisperiode eller å gjennomføre ny praksisperiode før eksamen. Universitetet avgjør i hvert enkelt tilfelle hva som kan godkjennes som gyldig fravær. Annen fraværsgrunn enn sykdom godkjennes bare i særlige tilfelle. Fraværet skal være dokumentert med legeattest eller annen dokumentasjon som må være datert senest eksamensdagen. Dokumentasjonen være levert universitetet senest 7 dager etter at eksamen skulle vært avlagt/7 dager etter frist for innlevering av skriftlig arbeid. Universitetet kan i særlige tilfelle dispensere fra disse fristene. Dersom en besvarelse er levert til sensurering, kan studenter i ettertid ikke påberope seg sykdom.</article> <article class="defaultP" margin-top="true">Bokstav i i første ledd i § 26 skal lyde:</article><article class="legalP" id="kapittel-1-ledd-23">Eksamenskandidater som er mistenkt for fusk gis ikke adgang til ordinær, ny eller utsatt eksamen i emnet før fuskesaken er behandlet. Eksamenskandidater som har fått eksamen eller obligatorisk aktivitet annullert pga. fusk eller forsøk på fusk, kan tidligst gå opp på nytt ved neste eksamen eller obligatoriske aktivitet etter eventuell periode for utestengelse.</article> <article class="defaultP" margin-top="true">Bokstav j i første ledd i § 26 skal lyde:</article><article class="legalP" id="kapittel-1-ledd-24">Studenter med gyldig fravær fra obligatorisk aktivitet har rett til ny gjennomføring før eksamen i emnet, dersom dette er praktisk mulig og ikke innebærer en uforholdsmessig byrde for fakultetet.</article> <article class="defaultP" margin-top="true">Første ledd i § 27 skal lyde:</article><article class="legalP" id="kapittel-1-ledd-25">Eksamenskandidatene skal møte i eksamenslokalet senest 30 minutter før eksamen tar til. Eksamenskandidater som kommer for sent, kan få adgang til eksamen de første 60 minutter etter at eksamen har begynt.</article> <article class="defaultP" margin-top="true">Første setning i sjette ledd i § 27 skal lyde:</article><article class="legalP" id="kapittel-1-ledd-26">Det er ikke tillatt å begynne å skrive før eksamensoppgaven er tilgjengeliggjort.</article> <article class="defaultP" margin-top="true">Siste setning i åttende ledd i § 27 utgår.</article> <article class="defaultP" margin-top="true">I sjuende ledd i § 28 endres henvisning fra § 16 sjette ledd til § 16 femte ledd.</article> <article class="defaultP" margin-top="true">Åttende ledd i § 28 utgår.</article> <article class="defaultP" margin-top="true">I første ledd i § 31 endres henvisning til lov om universiteter og høyskoler til § 12-4.</article> <article class="defaultP" margin-top="true">Andre ledd i § 31 skal lyde:</article><article class="legalP" id="kapittel-1-ledd-27">Som fusk eller forsøk på fusk ved eksamen eller obligatoriske aktiviteter for å gå opp eksamen (jf. § 1 f), regnes bl.a.:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-27-punkt-1"><article class="legalP" id="kapittel-1-ledd-27-punkt-1-ledd-1">å ha ulovlige hjelpemidler tilgjengelig under eksamen</article></article></li><li data-li-identifier="-" data-name="-"><article class="listArticle" id="kapittel-1-ledd-27-punkt-2"><article class="legalP" id="kapittel-1-ledd-27-punkt-2-ledd-1">å presentere andres arbeid som sitt eget</article></article></li><li data-li-identifier="-" data-name="-"><article class="listArticle" id="kapittel-1-ledd-27-punkt-3"><article class="legalP" id="kapittel-1-ledd-27-punkt-3-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="-" data-name="-"><article class="listArticle" id="kapittel-1-ledd-27-punkt-4"><article class="legalP" id="kapittel-1-ledd-27-punkt-4-ledd-1">å oppgi fiktive kilder</article></article></li><li data-li-identifier="-" data-name="-"><article class="listArticle" id="kapittel-1-ledd-27-punkt-5"><article class="legalP" id="kapittel-1-ledd-27-punkt-5-ledd-1">å legge frem et arbeid som er generert av samtaleroboter (tekstgenereringsfunksjoner basert på kunstig intelligens) som sitt eget verk</article></article></li><li data-li-identifier="-" data-name="-"><article class="listArticle" id="kapittel-1-ledd-27-punkt-6"><article class="legalP" id="kapittel-1-ledd-27-punkt-6-ledd-1">å sitere eller på annen måte benytte egne tidligere beståtte obligatoriske aktiviteter eller eksamensarbeider uten tilstrekkelige kildehenvisninger</article></article></li><li data-li-identifier="-" data-name="-"><article class="listArticle" id="kapittel-1-ledd-27-punkt-7"><article class="legalP" id="kapittel-1-ledd-27-punkt-7-ledd-1">å ha skaffet seg adgang til eksamen ved å ha fusket ved obligatoriske aktiviteter som er vilkår for å gå opp til eksamen, eller ved på uriktig grunnlag å ha fått godkjenning for deltakelse ved obligatorisk undervisning</article></article></li><li data-li-identifier="-" data-name="-"><article class="listArticle" id="kapittel-1-ledd-27-punkt-8"><article class="legalP" id="kapittel-1-ledd-27-punkt-8-ledd-1">ureglementert samarbeid mellom eksamenskandidater, grupper eller med andre personer</article></article></li><li data-li-identifier="-" data-name="-"><article class="listArticle" id="kapittel-1-ledd-27-punkt-9"><article class="legalP" id="kapittel-1-ledd-27-punkt-9-ledd-1">å handle i strid med denne forskriften eller retningslinjer for den enkelte eksamen.</article></article></li></ul></article> <article class="defaultP" margin-top="true">Fjerde ledd i § 31 skal lyde:</article><article class="legalP" id="kapittel-1-ledd-28">Dersom det oppstår mistanke om fusk eller forsøk på fusk under eksamen eller obligatorisk aktivitet, skal eksamenskandidaten underrettes om at forholdet vil bli rapportert. Eksamenskandidaten har rett til å fullføre eksamenen eller den obligatoriske aktiviteten.</article> <article class="defaultP" margin-top="true">§ 32 skal lyde:</article><article class="numberedLegalP" data-numerator="1" id="kapittel-1-nummer-4">(1) Vedtak om annullering, bortvisning og utestenging etter lov om universiteter og høyskoler § 12-1 – § 12-8, fattes av universitetets nemnd for studentsaker.</article><article class="numberedLegalP" data-numerator="2" id="kapittel-1-nummer-5">(2) Fakultetsstyret eller universitetet kan bortvise en student med umiddelbar virkning hvis studenten forstyrrer undervisningen eller medstudenters arbeid, jf. lov om universiteter og høyskoler § 12-5 (1).</article> <article class="defaultP" margin-top="true">Bokstav f og g i fjerde ledd i § 33 utgår.</article> <article class="defaultP" margin-top="true">Bokstav h i fjerde ledd i § 33 blir ny bokstav f.</article> <article class="defaultP" margin-top="true">Bokstav i i fjerde ledd i § 33 blir ny bokstav g.</article> <article class="defaultP" margin-top="true">Bokstav j i fjerde ledd i § 33 blir ny bokstav h.</article> <article class="defaultP" margin-top="true">I andre ledd i § 34 endres henvisning til lov om universiteter og høyskoler til § 11-5, 1. ledd.</article> <article class="defaultP" margin-top="true">Første ledd i § 35 skal lyde:</article><article class="legalP" id="kapittel-1-ledd-29">Universitetet kan bestemme at muntlig eksamen ikke skal være offentlig når særlige grunner taler for det, jf. lov om universiteter og høyskoler § 11-6.</article> <article class="defaultP" margin-top="true">I andre ledd i § 37 endres henvisning til lov om universiteter og høyskoler til § 11-11.</article> <article class="defaultP" margin-top="true">Fjerde ledd i § 37 skal lyde:</article><article class="legalP" id="kapittel-1-ledd-30">Det skal benyttes enten intern og ekstern sensor eller to interne sensorer til bedømmelse av eksamenskandidatenes prestasjoner i følgende omfang:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-30-punkt-1"><article class="legalP" id="kapittel-1-ledd-30-punkt-1-ledd-1">eksamen som alene utgjør 15 studiepoeng eller mer</article></article></li><li data-li-identifier="-" data-name="-"><article class="listArticle" id="kapittel-1-ledd-30-punkt-2"><article class="legalP" id="kapittel-1-ledd-30-punkt-2-ledd-1">ved muntlig eksamen eller annen eksamen der vurderingen ikke lar seg etterprøve.</article></article></li></ul></article> <article class="defaultP" margin-top="true">Ellevte ledd i § 37 skal lyde:</article><article class="legalP" id="kapittel-1-ledd-31">Sensurfrist er 15 virkedager fra eksamensdagen hvis ikke særlige grunner gjør det nødvendig å bruke mer tid, jf. lov om universiteter og høyskoler § 11-7. Ved klagesensur gjelder bestemmelser i lov om behandlingsmåten i forvaltningssaker. Sensurfrist for masteroppgaver er 6 uker fra innlevering.</article> <article class="defaultP" margin-top="true">Trettende ledd i § 37 skal lyde:</article><article class="legalP" id="kapittel-1-ledd-32">Sensor fastsetter om begrunnelse for sensur i emner gis skriftlig eller muntlig. Begrunnelse skal foreligge innen 2 uker.</article> <article class="defaultP" margin-top="true">I første ledd i § 38 endres henvisning til lov om universiteter og høyskoler til § 11-10 og § 11-11.</article> <article class="defaultP" margin-top="true">I første og andre ledd i § 38a endres henvisning til lov om universiteter og høyskoler til § 11-9.</article> <article class="defaultP" margin-top="true">Første ledd i § 40 skal lyde:</article><article class="legalP" id="kapittel-1-ledd-33">Universitetet utsteder vitnemål for fullført grad eller yrkesutdanning, med de begrensninger som framgår av § 8. For øvrige studieprogram utstedes karakterutskrift. Utstedelse av vitnemål forutsetter at minst 60 av studiepoengene som skal inngå i beregningsgrunnlaget, er avlagt ved Universitetet i Agder, jf. lov om universiteter og høyskoler § 11-12. Universitetsstyret kan gjøre unntak fra dette kravet for fellesgrader. Vitnemål utstedes normalt på norsk. Universitetet avgjør om det for studieprogram som tilbys på engelsk, skal utstedes vitnemål på norsk eller engelsk.</article> <article class="defaultP" margin-top="true">I åttende ledd i § 40 utgår de to siste setningene.</article> <article class="defaultP" margin-top="true">Første ledd i § 41 skal lyde:</article><article class="legalP" id="kapittel-1-ledd-34">Studenter kan søke om faglig godkjenning etter lov om universiteter og høyskoler § 9-1, § 9-2 og § 9-3. Søknader behandles av fakultetsstyret ved det fakultet som har faglig ansvar for vedkommende emne. Søknad om godkjenning av studier etter lov om universiteter og høyskoler §§ 9-1, § 9-2 og § 9-3, behandles av fakultetsstyret ved det fakultet som har ansvar for vedkommende studieprogram. Søknader som gjelder godkjenning av skolerelevant fag i grunnskolelærerutdanningen og praksis i lærerutdanningene, behandles av styret for lærerutdanningene.</article> <article class="defaultP" margin-top="true">Nytt andre ledd i § 41 skal lyde:</article><article class="legalP" id="kapittel-1-ledd-35">Vurdering av godkjenning av utdanning etter lov om universiteter og høyskoler § 9-4 og § 9-5 gjøres av fakultetsstyret ved det fakultet som har faglig ansvar for vedkommende studieprogram.</article> <article class="defaultP" margin-top="true">Andre ledd i § 41 blir nytt tredje ledd og skal lyde:</article><article class="legalP" id="kapittel-1-ledd-36">Søknader om faglig godkjenning av tidligere utdanning fra Universitetet i Agder som del av utdanning, behandles av det fakultet som har ansvar for vedkommende studieprogram.</article> <article class="defaultP" margin-top="true">Tredje ledd i § 41 blir nytt fjerde ledd.</article> <article class="defaultP" margin-top="true">Fjerde ledd i § 41 blir nytt femte ledd.</article> <article class="defaultP" margin-top="true">Femte ledd i § 41 blir nytt sjette ledd og skal lyde:</article><article class="legalP" id="kapittel-1-ledd-37">Ved dokumentert sykdom og i andre særlige tilfelle kan fakultetsstyret gi fritak fra obligatorisk undervisning under forutsetning av at studenten utfører andre aktiviteter som fastsettes av fakultetsstyret og som vurderes til godkjent, dersom dette er praktisk gjennomførbart.</article> <article class="defaultP" margin-top="true">Ny siste setning i § 43 skal lyde:</article><article class="legalP" id="kapittel-1-ledd-38">§ 22 andre ledd skal gjelde for studenter med opptak fra studieåret 2024–2025.</article> <article class="defaultP" margin-top="true">Alle paragrafer med to ledd eller flere skal ha nummererte ledd.</article> <article class="defaultP" margin-top="true">Alle paragrafer som har lister med tallnummer skal i stedet ha nummererte ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-19-1305/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra og med 1. august 2024.</article></section></main></body></html>