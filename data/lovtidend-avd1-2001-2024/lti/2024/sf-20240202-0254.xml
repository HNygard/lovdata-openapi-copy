<!DOCTYPE html><html lang="nb"><head><title>Forskrift om endring i forskrift om studier ved Norges miljø- og biovitenskapelige universitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-02-02-254</dd><dt class="dokid">DokumentID</dt><dd class="dokid">LTI/forskrift/2024-02-02-254</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges miljø- og biovitenskapelige universitet (NMBU)</li></ul></dd><dt class="dateInForce">I kraft fra</dt><dd class="dateInForce">2024-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2023-03-09-322</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§5-3</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2024-02-14 14:45</dd><dt class="journalNumber">Journalnummer</dt><dd class="journalNumber">2024-0162</dd><dt class="title">Tittel</dt><dd class="title">Forskrift om endring i forskrift om studier ved Norges miljø- og biovitenskapelige universitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av NMBU universitetsstyret 2. februar 2024 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-7, § 3-9 sjuende ledd og § 5-3 og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2024-02-02-254</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier ved Norges miljø- og biovitenskapelige universitet<ul class="tocSubUl"><li>I<ul class="tocSubUl"><li>§ 6-1. Opptak til toårige masterprogram og høyere årstrinn på femårige masterprogram</li><li>§ 6-3. Vekting</li><li>§ 6-4. Utfyllende bestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-02-02-254" id="dokument"><h1>Forskrift om endring i forskrift om studier ved Norges miljø- og biovitenskapelige universitet</h1><section class="section" data-name="kapI" id="kapittel-1" data-lovdata-URL="LTI/forskrift/2024-02-02-254/KAPITTEL_1"><h2 data-text-align="center">I</h2><article class="defaultP">I forskrift 9. mars 2023 nr. 322 om studier ved Norges miljø- og biovitenskapelige universitet gjøres følgende endringer:</article> <article class="defaultP" margin-top="true">§ 6-1 skal lyde:</article><article class="futureLegalArticle" data-name="§6-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Opptak til toårige masterprogram og høyere årstrinn på femårige masterprogram</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) For opptak til toårige masterprogram gjelder de til enhver tid gjeldende bestemmelser i forskrift 1. desember 2005 nr. 1392 om krav til mastergrad. For opptak til toårig masterprogram kreves det at søkeren har bachelorgrad, cand.mag.-grad eller har annen grad av minst 180 studiepoengs omfang.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) For opptak til høyere årstrinn på femårig masterprogram kreves det ikke fullført grad, men søkeren må ha gjennomført relevant utdanning av minst 180 studiepoengs omfang.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) For erfaringsbaserte masterstudier av 90 eller 120 studiepoengs omfang kreves i tillegg minst to års yrkespraksis som er relevant for studieprogrammet.</article></article> <article class="defaultP" margin-top="true">§ 6-3 skal lyde:</article><article class="futureLegalArticle" data-name="§6-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Vekting</span></span><article class="legalP" id="kapittel-1-foreslåttparagraf-2-ledd-1">Søker skal ha oppnådd minst C (2,5) i karaktersnitt på opptaksgrunnlaget for studiet.</article></article> <article class="defaultP" margin-top="true">§ 6-4 skal lyde:</article><article class="futureLegalArticle" data-name="§6-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Utfyllende bestemmelser</span></span><article class="legalP" id="kapittel-1-foreslåttparagraf-3-ledd-1">Rektor kan fastsette utfyllende bestemmelser om opptak til høyere årstrinn, herunder beskrivelse og regler for tidlig opptak, betinget opptak, betinget tilbud, vekting og relevans.</article></article> <article class="defaultP" margin-top="true">§ 17-2 andre ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Enhver student skal semesterregistrere seg og betale semesteravgift innen fastsatt frist. Studenten må i tillegg bekrefte utdanningsplanen sin. Unnlatelse av å semesterregistrere seg eller å betale semesteravgift kan føre til inndragning av studieretten jf. § 17-6 første ledd. For ph.d.-studenter er det unntak fra kravene i dette ledd.</article> <article class="defaultP" margin-top="true">§ 38-1 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Ved NMBU gis det adgang til å fremstille seg til vurdering i et emne tre ganger. Unntak gjelder for praksisperioder ved praktisk-pedagogisk utdanning (PPU) og lektorutdanning i realfag (LUR), nærmere beskrevet i utfyllende bestemmelser. For gradsoppgave gjelder egne regler jf. kapittel 44.</article> <article class="defaultP" margin-top="true">§ 43-3 fjerde ledd skal lyde:</article><article class="numberedLegalP" data-numerator="4" id="kapittel-1-nummer-3">(4) Ved klage på karakter gitt for et skriftlig arbeid med en tilhørende justerende muntlig prøve, kan studenten kun klage på karakteren for det skriftlige arbeidet. Ved klage på karakter skal det skriftlige arbeidet oversendes til nye sensorer. Dersom ny sensurering av det skriftlige arbeidet fører til at karakteren på det skriftlige arbeidet endres til gunst eller ugunst for klager, skal det holdes ny justerende muntlig prøve for fastsetting av endelig karakter jf. de til enhver tid gjeldende bestemmelser i uhl.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-02-02-254/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2024.</article></section></main></body></html>