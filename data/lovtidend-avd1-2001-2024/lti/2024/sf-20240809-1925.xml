<!DOCTYPE html><html lang="nb"><head><title>Forskrift om endring i forskrift om tilskudd til inkludering av barn og unge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-08-09-1925</dd><dt class="dokid">DokumentID</dt><dd class="dokid">LTI/forskrift/2024-08-09-1925</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Familie- og oppvekstavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-11-23-3261</li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2024-08-12 14:10</dd><dt class="journalNumber">Journalnummer</dt><dd class="journalNumber">2024-0894</dd><dt class="title">Tittel</dt><dd class="title">Forskrift om endring i forskrift om tilskudd til inkludering av barn og unge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet 9. august 2024 til oppfølging av Stortingets budsjettvedtak på kapittel 846, post 61.</dd><dt class="refid">RefID</dt><dd class="refid">forskrift/2024-08-09-1925</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til inkludering av barn og unge<ul class="tocSubUl"><li>I<ul class="tocSubUl"><li>§ 4-7. Ungdomslos</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-08-09-1925" id="dokument"><h1>Forskrift om endring i forskrift om tilskudd til inkludering av barn og unge</h1><section class="section" data-name="kapI" id="kapittel-1" data-lovdata-URL="LTI/forskrift/2024-08-09-1925/KAPITTEL_1"><h2 data-text-align="center">I</h2><article class="defaultP">I forskrift 23. november 2021 nr. 3261 om tilskudd til inkludering av barn og unge gjøres disse endringene:</article> <article class="defaultP" margin-top="true">§ 1-4 andre ledd skal lyde:</article><article class="legalP" id="kapittel-1-ledd-1">Det er bare kommuner og fylkeskommuner som kan søke om tilskudd til å ansette personer som skal følge opp ungdom i utdanningsløp, såkalte «Ungdomsloser».</article> <article class="defaultP" margin-top="true">§ 2-1 skal lyde:</article><article class="legalP" id="kapittel-1-ledd-2">For at en søknad skal bli behandlet av Bufdir, må den knyttes til en deltakende kommune. Dette gjelder både søknader fra kommunen selv, og søknader fra andre aktører.</article><article class="legalP" id="kapittel-1-ledd-3">En deltakende kommune må oppfylle og dokumentere følgende krav:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">kommunen ivaretar knutepunktfunksjonen i § 2-2,</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">kommunen forplikter seg til å rangere søknader fra andre aktører,</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">kommunen skal kunngjøre tilskuddsordningen lokalt, og</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">kommunen har en kontaktperson for tilskuddsordningen.</article></article></li></ul></article><article class="legalP" id="kapittel-1-ledd-4">Bekreftelse etter annet ledd skal sendes gjennom Bufdirs søknadsportal for tilskudd innen frist fastsatt av Bufdir, med mindre annet er avtalt med Bufdir.</article><article class="legalP" id="kapittel-1-ledd-5">En søknad må knyttes til den deltakende kommunen hvor hoveddelen av deltakerne rekrutteres fra. Hvis prosjektet aktivt skal rekruttere deltakere fra andre kommuner, må søker sende inn én søknad for hver aktuelle kommune.</article><article class="legalP" id="kapittel-1-ledd-6">Søknaden skal ikke knyttes til en deltakende kommune for søknader om Ungdomslos, Utprøving av arbeidsmodeller og Koordinering av lokalt arbeid for inkludering av målgruppen. Det samme gjelder søknader fra sentralledd i frivillige organisasjoner med aktivitet i minst fem kommuner.</article><article class="legalP" id="kapittel-1-ledd-7">Søknader om prosjekter i Oslo kommune knyttes til bydelen som hoveddelen av deltakerne rekrutteres fra. Prosjekter som rekrutterer deltakere fra hele Oslo, skal knyttes til Oslo kommune sentralt.</article> <article class="defaultP" margin-top="true">§ 3-2 tredje ledd skal lyde:</article><article class="legalP" id="kapittel-1-ledd-8">For Ungdomslos, Utprøving av arbeidsmodeller og Koordinering av lokalt arbeid for inkludering av målgruppen, må det søkes separat for hver av aktivitetstypene.</article> <article class="defaultP" margin-top="true">§ 4-7 skal lyde:</article><article class="futureLegalArticle" data-name="§4-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">Ungdomslos</span></span><article class="legalP" id="kapittel-1-foreslåttparagraf-1-ledd-1">Søker skal:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">lønne én eller flere loser som tilbyr tett oppfølging til ungdom mellom 10 og 24 år, som av ulike årsaker har utfordringer med å fullføre skoleløpet,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">sikre god samordning i kommunen gjennom at losen har god kjennskap til og samarbeid med andre relevante tilbud rettet mot målgruppen,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">legge til rette for forpliktende samarbeid mellom kommunale virksomheter og tjenester og relevante fylkeskommunale og statlige tjenester,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">påse at losaktiviteten er tydelig forankret på kommunaldirektørnivå eller tilsvarende i kommunen eller bydelsdirektørnivå for bydeler i Oslo,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">bidra med en egenfinansiering som tilsvarer beløpet dere mottar i tilskudd til denne aktivitetstypen,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">ikke benytte midlene til å dekke innkjøp og investeringer eller drift av rene opplæringstilbud eller arbeidsrettede tiltak,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">gjøre seg kjent med informasjon om aktivitetstypen Ungdomslos på Bufdir sine nettsider,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">oppgi i søknadsskjemaet om det søkes om tilskudd til skolelos i tråd med Skolelosprosjektet, og om det er ønskelig med faglig oppfølging av Bufdir. Søker må også sette seg inn i prosjektbeskrivelsen på Bufdir sine nettsider.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-08-09-1925/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2025.</article></section></main></body></html>