<!DOCTYPE html><html lang="nb"><head><title>Forskrift om endring i forskrift til suppleringsskatteloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-08-30-2059</dd><dt class="dokid">DokumentID</dt><dd class="dokid">LTI/forskrift/2024-08-30-2059</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2024-08-30, med virkning fra og med inntektsåret 2024, for regnskapsår som begynner etter 2023-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2024-03-26-541</li></ul></dd><dt class="basedOn">Hjemmel</dt><dd class="basedOn"><ul><li>lov/2024-01-12-1/§1-5</li><li>lov/2024-01-12-1/§5-7</li></ul></dd><dt class="dateOfPublication">Kunngjort</dt><dd class="dateOfPublication">2024-09-03 14:40</dd><dt class="journalNumber">Journalnummer</dt><dd class="journalNumber">2024-0945</dd><dt class="title">Tittel</dt><dd class="title">Forskrift om endring i forskrift til suppleringsskatteloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 30. august 2024 med hjemmel i lov 12. januar 2024 nr. 1 om suppleringsskatt på underbeskattet inntekt i konsern (suppleringsskatteloven) § 1-5 og § 5-7.</dd><dt class="refid">RefID</dt><dd class="refid">forskrift/2024-08-30-2059</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til suppleringsskatteloven<ul class="tocSubUl"><li>I<ul class="tocSubUl"><li>§ 1-4. Valuta</li><li>§ 1-4-1. Omregning til presentasjonsvaluta</li><li>§ 1-4-2. Omregning til presentasjonsvaluta ved bruk av annet regnskapsspråk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-08-30-2059" id="dokument"><h1>Forskrift om endring i forskrift til suppleringsskatteloven</h1><section class="section" data-name="kapI" id="kapittel-1" data-lovdata-URL="LTI/forskrift/2024-08-30-2059/KAPITTEL_1"><h2 data-text-align="center">I</h2><article class="defaultP">I forskrift 26. mars 2024 nr. 541 til utfylling og gjennomføring mv. av suppleringsskatteloven av 12. januar 2024 nr. 1 gjøres følgende endringer:</article> <article class="defaultP" margin-top="true">Ny § 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Valuta</span></span></article><article class="futureLegalArticle" data-name="§1-4-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-4-1</span>. <span class="legalArticleTitle">Omregning til presentasjonsvaluta</span></span><article class="legalP" id="kapittel-1-foreslåttparagraf-2-ledd-1">En konsernenhets regnskapsmessige resultat skal beregnes i presentasjonsvalutaen som benyttes i konsernregnskapet til det øverste morselskapet. Omregning skal gjennomføres i samsvar med de prinsippene for omregning til presentasjonsvaluta som følger av regnskapsspråket som benyttes i konsernregnskapet. Det samme gjelder ved omregning av andre beløp som inngår ved beregningen av justert resultat.</article></article><article class="futureLegalArticle" data-name="§1-4-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-4-2</span>. <span class="legalArticleTitle">Omregning til presentasjonsvaluta ved bruk av annet regnskapsspråk</span></span><article class="legalP" id="kapittel-1-foreslåttparagraf-3-ledd-1">En konsernenhets regnskapsmessige resultat beregnet etter suppleringsskatteloven § 3-1 andre ledd, skal omregnes til det øverste morselskapets presentasjonsvaluta, jf. § 1-4-1 andre punktum. Det gjelder uavhengig av om slike beløp allerede er omregnet i samsvar med et annet autorisert regnskapsspråk.</article></article> <article class="defaultP" margin-top="true">§ 1-5-1 første ledd bokstav m nytt andre til fjerde punktum skal lyde:</article><article class="legalP" id="kapittel-1-ledd-1">Eierinteresse omfatter også egenkapitalinteresse i enhet med deltakerfastsetting. Ved vurdering av en konsernenhets eierinteresse, skal rett til henholdsvis overskudd, kapital eller reserver telle likt, med mindre den aktuelle bestemmelsen forutsetter noe annet. Egenkapitalinteresse er en interesse som føres som egenkapital etter det regnskapsspråket som er brukt ved utarbeidelsen av konsernregnskapet. Hvorvidt en konsernenhet innehar en egenkapitalinteresse, avgjøres basert på den regnskapsmessige behandlingen i konsernregnskapet.</article> <article class="defaultP" margin-top="true">§ 1-5-1 første ledd bokstav r nytt andre punktum skal lyde:</article><article class="legalP" id="kapittel-1-ledd-2">Er eieren en skattenøytral enhet slik at skattlegging skjer på ett nivå, skal vilkåret om maksimalt ett års utsettelse anses å være oppfylt.</article> <article class="defaultP" margin-top="true">§ 1-5-1 andre ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>autorisert regnskapsspråk:</i> et regnskapsspråk som er tillatt benyttet av et autorisert standardsettende organ i jurisdiksjonen hvor enheten er lokalisert.</article></article></li></ul></article> <article class="defaultP" margin-top="true">§ 1-5-1 andre ledd ny bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>autorisert standardsettende organ:</i> organ som kan foreskrive, etablere eller akseptere regnskapsspråk til bruk for finansiell rapportering i jurisdiksjonen.</article></article></li></ul></article> <article class="defaultP" margin-top="true">§ 1-5-1 andre ledd ny bokstav i skal lyde:<ul class="defaultList"><li data-li-identifier="i." data-name="i."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>regnskapsmessig resultat:</i> resultat før konsolideringsjusteringer som skal eliminere konserninterne transaksjoner, beregnet etter det regnskapsspråket som benyttes ved utarbeidelsen av det øverste morselskapets konsernregnskap.</article></article></li></ul></article> <article class="defaultP" margin-top="true">§ 1-5-1 tredje ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1"><i>diskvalifisert refunderbar selskapsskatt:</i> en skatt som <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-4-ledd-1-punkt-1"><article class="legalP" id="kapittel-1-ledd-2-punkt-4-ledd-1-punkt-1-ledd-1">har påløpt for eller er betalt av en konsernenhet,</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-4-ledd-1-punkt-2"><article class="legalP" id="kapittel-1-ledd-2-punkt-4-ledd-1-punkt-2-ledd-1">gjelder utbytte som er utdelt av konsernenheten og som den endelige rettighetshaveren til utbyttet kan få refundert eller avregnet mot andre skatteforpliktelser, eller som det utdelende selskapet kan få refundert ved utdelingen av et utbytte,</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-4-ledd-1-punkt-3"><article class="legalP" id="kapittel-1-ledd-2-punkt-4-ledd-1-punkt-3-ledd-1">ikke er en kvalifisert krediterbar selskapsskatt, og</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4-ledd-1-punkt-4"><article class="legalP" id="kapittel-1-ledd-2-punkt-4-ledd-1-punkt-4-ledd-1">ikke er en skatt på utbetaling av utbytte som ilegges utbyttemottaker. Ved vurderingen av om skatten anses ilagt utbyttemottaker, legges det ikke vekt på om den trekkes av det utdelende selskapet.</article></article></li></ul></article></article></li></ul></article> <article class="defaultP" margin-top="true">§ 1-5-1 tredje ledd bokstav g nr. 5 første punktum skal lyde:</article><article class="legalP" id="kapittel-1-ledd-3">Dersom en metode for forholdsmessig nedskrivning er brukt i regnskapet, skal den benyttes ved beregningen av tilbakebetalingen, som beskrevet i modellregelverket.</article> <article class="defaultP" margin-top="true">§ 1-5-1 tredje ledd bokstav n skal lyde:<ul class="defaultList"><li data-li-identifier="n." data-name="n."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1"><i>porteføljeinvestering:</i> eierinteresse som konsernet har i en enhet og som gir rett til mindre enn ti prosent av overskuddet, kapitalen eller reserver, eller stemmerettighetene til den enheten. Vurderingen skjer på grunnlag av forholdene på datoen for utdelingen eller disposisjonen, eller ved avslutningen av regnskapsåret dersom det gjelder endring av virkelig verdi.</article></article></li></ul></article> <article class="defaultP" margin-top="true">§ 1-5-1 tredje ledd ny bokstav o skal lyde:<ul class="defaultList"><li data-li-identifier="o." data-name="o."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1"><i>ikke-kvalifisert refunderbart skattefradrag:</i> et skattefradrag som helt eller delvis kan refunderes, men som ikke er et kvalifisert refunderbart skattefradrag.</article></article></li></ul></article> <article class="defaultP" margin-top="true">§ 1-5-1 tredje ledd ny bokstav p skal lyde:<ul class="defaultList"><li data-li-identifier="p." data-name="p."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1"><i>skatt:</i> en obligatorisk, ensidig betaling til offentlig myndighet.</article></article></li></ul></article> <article class="defaultP" margin-top="true">§ 1-5-1 tredje ledd ny bokstav q skal lyde:<ul class="defaultList"><li data-li-identifier="q." data-name="q."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1"><i>offentlig myndighet:</i> sentraladministrasjonen og dens offentlige organer, samt regionale og lokale forvaltningsmyndigheter og deres administrasjoner.</article></article></li></ul></article> <article class="defaultP" margin-top="true">§ 1-5-1 tredje ledd ny bokstav r skal lyde:<ul class="defaultList"><li data-li-identifier="r." data-name="r."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1"><i>armlengdeprinsippet:</i> prinsipp som skal anvendes ved transaksjoner mellom konsernenheter, og som innebærer at transaksjoner må føres basert på betingelser som ville vært oppnådd mellom uavhengige parter i sammenlignbare transaksjoner, og under sammenlignbare omstendigheter.</article></article></li></ul></article> <article class="defaultP" margin-top="true">§ 3-2-1 bokstav a nytt nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">Skatt som er påløpt for et forsikringsforetak for avkastning til forsikringstakerne, så langt suppleringsskatteloven § 3-2 niende ledd er anvendt på beløp som er belastet forsikringstakerne for å dekke skatten.</article></article></li></ul></article> <article class="defaultP" margin-top="true">§ 3-2-1 bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1"><i>Avsatt pensjonskostnad eller -inntekt for en pensjonsplan med pensjonsfond:</i> differansen mellom pensjonskostnaden eller -inntekten knyttet til en pensjonsplan med et pensjonsfond som er tatt med i det regnskapsmessige resultatet, og beløpet som er innbetalt til eller utbetalt fra et pensjonsfond i regnskapsåret.</article></article></li></ul></article> <article class="defaultP" margin-top="true">§ 3-2-2 nytt tiende ledd skal lyde:</article><article class="numberedLegalP" data-numerator="10" id="kapittel-1-nummer-1">(10) Kvalifisert refunderbart skattefradrag som strømmer gjennom en skattetransparent enhet til eieren, skal anses som inntekt ved beregning av eierens justerte resultat.</article> <article class="defaultP" margin-top="true">§ 3-2-2 nytt ellevte ledd skal lyde:</article><article class="numberedLegalP" data-numerator="11" id="kapittel-1-nummer-2">(11) Direkte pensjonsutbetalinger til tidligere arbeidstakere, skal hensyntas samtidig og med samme beløp som de påløper som kostnad ved beregningen av regnskapsmessig resultat.</article> <article class="defaultP" margin-top="true">§ 4-1-1 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Et ikke-kvalifisert refunderbart skattefradrag eller et ikke-refunderbart skattefradrag som strømmer gjennom en skattetransparent enhet til eieren, skal redusere eierens justerte omfattede skatter, med mindre skattefradraget er en kvalifisert skattefordel i transparent enhet, jf. § 1-5-1 tredje ledd bokstav g.</article> <article class="defaultP" margin-top="true">§ 4-1-3 tredje ledd bokstav b nr. 1 andre punktum skal lyde:</article><article class="legalP" id="kapittel-1-ledd-4">Med jurisdiksjonell skattesats menes en effektiv skattesats som er<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">lavere enn 15 prosent,</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">lavere enn beskatningsgrensen,</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">beregnet uten skatt fordelt etter dette leddet, og</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">beregnet med kvalifisert nasjonal suppleringsskatt dersom systemet for samlet beskatning av kontrollerte utenlandske selskap gir kreditfradrag for slik skatt på samme vilkår som det gir kreditfradrag for andre omfattede skatter.</article></article></li></ul></article> <article class="defaultP" margin-top="true">§ 4-1-4 første ledd nytt syvende punktum skal lyde:</article><article class="legalP" id="kapittel-1-ledd-5">Første punktum gjelder også endring i omfattede skatter for et tidligere regnskapsår som følge av tilbakeføring av skattemessig underskudd.</article> <article class="defaultP" margin-top="true">§ 4-3-1 fjerde ledd første punktum skal lyde:</article><article class="legalP" id="kapittel-1-ledd-6">Med unntak av tilfeller som nevnt i suppleringsskatteloven § 4-3 andre ledd, skal utsatte skattefordeler og utsatte skatteforpliktelser omtalt i suppleringsskatteloven § 4-3 første ledd, ikke justeres etter suppleringsskatteloven § 4-2 femte ledd bokstav a til d eller § 4-2 syvende ledd.</article> <article class="defaultP" margin-top="true">§ 4-3-1 syvende ledd skal lyde:</article><article class="numberedLegalP" data-numerator="7" id="kapittel-1-nummer-4">(7) Med «overgangsåret» menes i suppleringsskatteloven § 4-3 tredje ledd det første året den overdragende konsernenhetens underbeskattede inntekt skattlegges etter en kvalifisert regel om skatteinkludering, skattefordeling eller nasjonal suppleringsskatt. Dette gjelder uavhengig av når andre konsernenheter i jurisdiksjonen er omfattet av reglene om suppleringsskatt.</article> <article class="defaultP" margin-top="true">Nåværende syvende til niende ledd blir åttende til nytt tiende ledd.</article> <article class="defaultP" margin-top="true">§ 5-3-2 bokstav c nr. 3 nytt andre punktum skal lyde:</article><article class="legalP" id="kapittel-1-ledd-7">Bokført verdi av fysiske eiendeler omfattet av suppleringsskatteloven § 3-3 andre ledd skal likevel regnes med ved beregningen av substansbasert inntektsfradrag for den delen som knytter seg til inntekt som overstiger terskelen i suppleringsskatteloven § 3-3 andre ledd første punktum.</article> <article class="defaultP" margin-top="true">§ 5-3-2 bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">bokført verdi av kvalifiserende fysiske eiendeler: gjennomsnittet av bokført verdi ved inngående og utgående balanse som fastsatt ved utarbeidelsen av konsernregnskapet til det øverste morselskapet, inkludert justeringer som følge av oppkjøpsmetoden og eliminering av konserninterne salg. Bokførte verdier skal være inkludert balanseførte lønnskostnader og redusert med akkumulerte avskrivninger og nedskrivninger. Ved eventuell reversering av tidligere nedskrivning kan den bokførte verdien aldri overstige det som ville vært eiendelens bokførte verdi uten nedskrivninger.</article></article></li></ul></article> <article class="defaultP" margin-top="true">§ 5-7-30 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">konsernets resultat før skattekostnad er likt eller lavere enn det substansbaserte inntektsfradraget i jurisdiksjonen beregnet etter suppleringsskatteloven § 5-3 for konsernenhetene som er hjemmehørende i jurisdiksjonen etter land-for-land-rapporteringsregelverket.</article></article></li></ul></article> <article class="defaultP" margin-top="true">§ 5-7-30 nytt femte ledd skal lyde:</article><article class="numberedLegalP" data-numerator="5" id="kapittel-1-nummer-5">(5) Vurderingen av om vilkårene i denne paragrafen er oppfylt, skal skje på grunnlag av opplysninger fra alle enheter og faste driftssteder som er lokalisert i den testede jurisdiksjonen. I denne sammenhengen regnes alle konsernenheter som er lokalisert i samme jurisdiksjon, samlet som en testet jurisdiksjon. Et felleskontrollert konsern regnes som en egen testet jurisdiksjon. Er det flere felleskontrollerte konsern i samme jurisdiksjon, skal hvert felleskontrollerte konsern regnes som en egen testet jurisdiksjon.</article> <article class="defaultP" margin-top="true">§ 5-7-32 fjerde ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">konsernenhet: det som følger av § 1-5-1 første ledd bokstav e, med tillegg av felleskontrollert virksomhet (joint ventures) og enhver enhet med kvalifisert regnskap som er benyttet ved anvendelsen av den midlertidige land-for-land Safe Harbour, uavhengig av om disse enhetene er i samme testede jurisdiksjon.</article></article></li></ul></article> <article class="defaultP" margin-top="true">§ 5-7-10 femte ledd skal lyde:</article><article class="numberedLegalP" data-numerator="5" id="kapittel-1-nummer-6">(5) Denne paragrafen gjelder ikke for konsernenheter og felleskontrollert virksomhet og dens underenheter lokalisert i Norge ved beregning av nasjonal suppleringsskatt i Norge.</article> <article class="defaultP" margin-top="true">§ 7-3-1 skal lyde:</article><article class="numberedLegalP" data-numerator="1" id="kapittel-1-nummer-7">(1) Med anerkjent system med skatt ved utdeling menes et system for inntektsskatt på selskaper som:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-7-punkt-1"><article class="legalP" id="kapittel-1-nummer-7-punkt-1-ledd-1">bare ilegger inntektsskatt på overskudd når det deles ut eller skal anses delt ut til aksjonærer, eller når selskapet pådrar seg visse ikke-forretningsmessige kostnader,</article></article></li><li data-li-identifier="b." data-name="b."><article class="listArticle" id="kapittel-1-nummer-7-punkt-2"><article class="legalP" id="kapittel-1-nummer-7-punkt-2-ledd-1">ilegger skatt med en sats som er lik eller høyere enn 15 prosent, og</article></article></li><li data-li-identifier="c." data-name="c."><article class="listArticle" id="kapittel-1-nummer-7-punkt-3"><article class="legalP" id="kapittel-1-nummer-7-punkt-3-ledd-1">var i kraft senest 1. juli 2021.</article></article></li></ul></article><article class="numberedLegalP" data-numerator="2" id="kapittel-1-nummer-8">(2) Skatter som er ilagt aksjonær, anses ikke som omfattet av første ledd, selv om de kan bli trukket og betalt av det utdelende foretaket.</article><article class="numberedLegalP" data-numerator="3" id="kapittel-1-nummer-9">(3) Dersom en jurisdiksjon som har et system med skatt ved utdeling, benytter en nominell skattesats, men krever at det utdelte beløpet oppjusteres før satsen anvendes for å reflektere brutto skattegrunnlag for utdelingen før skatt ved utdeling, skal satsen i første ledd bokstav b beregnes med skatten etter slik oppjustering.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-08-30-2059/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks, med virkning fra og med inntekståret 2024, for regnskapsår som begynner etter 31. desember 2023.</article></section></main></body></html>