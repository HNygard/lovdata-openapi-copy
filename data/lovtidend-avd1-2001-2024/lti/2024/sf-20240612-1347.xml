<!DOCTYPE html><html lang="nb"><head><title>Forskrift om høyere yrkesfaglig utdanning ved Norges grønne fagskole – Vea</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-12-1347</dd><dt class="dokid">DokumentID</dt><dd class="dokid">LTI/forskrift/2024-06-12-1347</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges grønne fagskole – Vea</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-02-25-368</li></ul></dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§14</li><li>lov/2018-06-08-28/§15</li><li>lov/2018-06-08-28/§16</li><li>lov/2018-06-08-28/§19</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§23</li><li>lov/2018-06-08-28/§24</li><li>lov/2018-06-08-28/§25</li><li>lov/2018-06-08-28/§26</li><li>lov/2018-06-08-28/§27</li><li>forskrift/2019-07-11-1005/§37</li><li>forskrift/2019-07-11-1005/§38</li><li>forskrift/2019-07-11-1005/§39</li></ul></dd><dt class="dateOfPublication">Kunngjort</dt><dd class="dateOfPublication">2024-06-28 15:55</dd><dt class="journalNumber">Journalnummer</dt><dd class="journalNumber">2024-0775</dd><dt class="title">Tittel</dt><dd class="title">Forskrift om høyere yrkesfaglig utdanning ved Norges grønne fagskole – Vea</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges grønne fagskole – Vea 12. juni 2024 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 14, § 15, § 16, § 19, § 20, § 21, § 22, § 23, § 24, § 25, § 26 og § 27 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 37, § 38 og § 39.</dd><dt class="refid">RefID</dt><dd class="refid">forskrift/2024-06-12-1347</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om høyere yrkesfaglig utdanning ved Norges grønne fagskole – Vea<ul class="tocSubUl"><li>Kapittel 1: Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Formål</li><li>§ 1-3. Studentens plikter</li><li>§ 1-4. Økonomi, egenbetaling og studieavbrudd</li><li>§ 1-5. Kompetanse til å fatte enkeltvedtak</li><li>§ 1-6. Klageinstans for klage på enkeltvedtak</li><li>§ 1-7. Definisjoner</li></ul></li><li>Kapittel 2: Opptak<ul class="tocSubUl"><li>§ 2-1. Formelt opptaksgrunnlag</li><li>§ 2-2. Betinget opptak</li><li>§ 2-3. Søknad om studieplass og opptak</li><li>§ 2-4. Reservert studieplass</li><li>§ 2-5. Rangering ved opptak</li><li>§ 2-6. Rangering av søkere som ikke kan poengberegnes</li><li>§ 2-6-1. Opptak på grunnlag av realkompetanse</li><li>§ 2-6-2. Søkere med utenlandsk utdanning</li><li>§ 2-7. Politiattest</li><li>§ 2-8. Avlysning av studier</li></ul></li><li>Kapittel 3: Forhold knyttet til undervisning og studietiden<ul class="tocSubUl"><li>§ 3-1. Godskriving og fritak</li><li>§ 3-2. Vurdering av skikkethet</li><li>§ 3-3. Rett til permisjon og midlertidig studieavbrudd</li><li>§ 3-4. Bortvisning og utestenging</li><li>§ 3-5. Studentrepresentasjon og studentombud</li><li>§ 3-6. Studenter med funksjonsnedsettelse og studenter med særskilt behov</li><li>§ 3-7. Forbud mot bruk av klesplagg som helt eller delvis dekker ansiktet</li></ul></li><li>Kapittel 4: Avsluttende vurdering og sensur<ul class="tocSubUl"><li>§ 4-1. Generelt om vurdering</li><li>§ 4-2. Avsluttende vurdering og vurderingsformer</li><li>§ 4-3. Karaktersystem</li><li>§ 4-4. Emnevurdering</li><li>§ 4-5. Vurdering av obligatorisk praksis</li><li>§ 4-6. Vilkår for å gå opp til avsluttende vurdering</li><li>§ 4-7. Antall forsøk til avsluttende vurdering</li><li>§ 4-8. Fravær ved avsluttende vurdering</li><li>§ 4-9. Utsatt avsluttende vurdering, kontinuasjon avsluttende vurdering og forbedring av karakter</li><li>§ 4-10. Avsluttende vurdering under særlige vilkår</li><li>§ 4-11. Sensur</li></ul></li><li>Kapittel 5: Klagebehandling<ul class="tocSubUl"><li>§ 5-1. Klageordning og klageorganer</li><li>§ 5-2. Rett til begrunnelse og klage på sensur</li><li>§ 5-3. Klage over formelle feil ved avsluttende vurdering</li></ul></li><li>Kapittel 6: Annullering av avsluttende vurdering<ul class="tocSubUl"><li>§ 6-1. Annullering av avsluttende vurdering</li><li>§ 6-2. Fusk og plagiering</li></ul></li><li>Kapittel 7: Dokumentasjon<ul class="tocSubUl"><li>§ 7-1. Vitnemål</li><li>§ 7-2. Tilknytningskrav for utstedelse av vitnemål</li></ul></li><li>Kapittel 8: Ikrafttredelse og opphevelse<ul class="tocSubUl"><li>§ 8-1. Ikrafttredelse og opphevelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-12-1347" id="dokument"><h1>Forskrift om høyere yrkesfaglig utdanning ved Norges grønne fagskole – Vea</h1><section class="section" data-name="kap1" id="kapittel-1" data-lovdata-URL="LTI/forskrift/2024-06-12-1347/KAPITTEL_1"><h2>Kapittel 1: Generelle bestemmelser</h2><article class="legalArticle" data-lovdata-URL="LTI/forskrift/2024-06-12-1347/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder for alle søkere til, og studenter på fagskoleutdanninger ved Norges grønne fagskole – Vea.</article></article><article class="legalArticle" data-lovdata-URL="LTI/forskrift/2024-06-12-1347/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Forskriften fastsetter studentenes og fagskolens rettigheter og plikter knyttet til fagskoleutdanning. Forskriften skal sikre en upartisk og rettferdig behandling av studenten.</article></article><article class="legalArticle" data-lovdata-URL="LTI/forskrift/2024-06-12-1347/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Studentens plikter</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Søkere til fagskoleutdanning og studenter som er tatt opp til fagskolestudier, plikter å sette seg inn i gjeldende forskrift for skolen og de spesifikke kravene som gjelder det aktuelle utdanningstilbudet.</article><article class="numberedLegalP" data-numerator="2" id="kapittel-1-paragraf-3-nummer-2">(2) Søkere til fagskoleutdanning og studenter som er tatt opp til fagskolestudier, plikter å melde skriftlig korrekt navn, adresse, mobilnummer og eventuelle andre aktuelle data, og å informere om eventuelle endringer til skolens studieadministrasjon.</article></article><article class="legalArticle" data-lovdata-URL="LTI/forskrift/2024-06-12-1347/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Økonomi, egenbetaling og studieavbrudd</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Studenter som er tatt opp ved betalingspliktige utdanningstilbud, må overholde betalingsfristen.</article><article class="numberedLegalP" data-numerator="2" id="kapittel-1-paragraf-4-nummer-2">(2) Aksept av studieplass medfører aksept av studieavgift og eventuelle særutlegg. Disse er ikke refunderbare. Fritak fra betalingsplikt forutsetter at akseptert studieplass er sagt opp senest 2 uker før studiestart.</article><article class="numberedLegalP" data-numerator="3" id="kapittel-1-paragraf-4-nummer-3">(3) Ved manglende betaling av fakturert studieavgift følger Vea rutiner for varsling, inndrivelse og oppsigelse av studieplass.</article><article class="numberedLegalP" data-numerator="4" id="kapittel-1-paragraf-4-nummer-4">(4) Vil en student avbryte studiet før hele utdanningen er fullført, er studenten pliktig å melde dette skriftlig til Vea sin felles epostadresse.</article><article class="numberedLegalP" data-numerator="5" id="kapittel-1-paragraf-4-nummer-5">(5) Ved oppsigelse av plass ved påbegynt semester skal studieavgift betales fullt ut for det aktuelle semesteret.</article><article class="numberedLegalP" data-numerator="6" id="kapittel-1-paragraf-4-nummer-6">(6) Ved dokumentert sykdom eller andre tungtveiende grunner, og etter skriftlig søknad fra studenten, vil fagskolen kunne godkjenne studieavbrudd og eventuelt innbetalt studieavgift refunderes.</article></article><article class="legalArticle" data-lovdata-URL="LTI/forskrift/2024-06-12-1347/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Kompetanse til å fatte enkeltvedtak</span></h3><article class="legalP" id="kapittel-1-paragraf-5-ledd-1">Styret ved skolen har delegert til rektor eller den rektor bemyndiger, å fatte enkeltvedtak som førsteinstans.</article></article><article class="legalArticle" data-lovdata-URL="LTI/forskrift/2024-06-12-1347/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Klageinstans for klage på enkeltvedtak</span></h3><article class="numberedLegalP" data-numerator="1" id="kapittel-1-paragraf-6-nummer-1">(1) Styret ved skolen har delegert til lokal klagenemnd å fatte enkeltvedtak i saker som angår politiattest og skikkethet.</article><article class="numberedLegalP" data-numerator="2" id="kapittel-1-paragraf-6-nummer-2">(2) Styret ved skolen har delegert til lokal klagenemnd å fatte vedtak i klagesaker på enkeltvedtak som ikke omfattes av behandling i Nasjonal klagenemd. Se utfyllende informasjon om dette under kapittel 5: klagebehandling.</article></article><article class="legalArticle" data-lovdata-URL="LTI/forskrift/2024-06-12-1347/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-7-nummer-1">(1) <i>Emne:</i> Samling av temaer som danner den minste enheten som gir karakter i en utdanning. Emnenes omfang er målt i studiepoeng.</article><article class="numberedLegalP" data-numerator="2" id="kapittel-1-paragraf-7-nummer-2">(2) <i>Studiepoeng:</i> Er et mål på arbeidsomfang for et emne eller en utdanning. 60 studiepoeng tilsvarer ett års studium på fulltid og utgjør i praksis 10 måneder.</article><article class="numberedLegalP" data-numerator="3" id="kapittel-1-paragraf-7-nummer-3">(3) <i>Læringsutbytte:</i> Beskrivelse av kunnskaper, ferdigheter og generell kompetanse studenten oppnår etter fullført emne eller fullført utdanning.</article><article class="numberedLegalP" data-numerator="4" id="kapittel-1-paragraf-7-nummer-4">(4) <i>Sensur:</i> Sluttvurdering av studenten sine kunnskaper, ferdigheter og generell kompetanse.</article><article class="numberedLegalP" data-numerator="5" id="kapittel-1-paragraf-7-nummer-5">(5) <i>Studieplan:</i> En helhetlig plan som viser utdanningens innhold og organisering.</article><article class="numberedLegalP" data-numerator="6" id="kapittel-1-paragraf-7-nummer-6">(6) <i>Avsluttende vurdering:</i> Eksamen gjennomføres med ekstern og intern sensor. Avsluttende prøve gjennomføres med intern sensor.</article><article class="numberedLegalP" data-numerator="7" id="kapittel-1-paragraf-7-nummer-7">(7) <i>Realkompetanse:</i> Dokumentert kunnskap, ferdigheter og generell kompetanse tilegnet uavhengig av læringsarena, gjennom formell, ikke-formell og uformell læring. jamfør fagskoleforskriften 2019, § 2 b.</article><article class="numberedLegalP" data-numerator="8" id="kapittel-1-paragraf-7-nummer-8">(8) <i>Realkompetansevurdering:</i> En prosess for å vurdere den enkeltes kompetanse opp mot fastsatte kriterier. Vurderingen kan føre til opptak til fagskoleutdanning eller fritak fra deler av en fagskoleutdanning, jamfør fagskoleforskriften 2019, § 2 c.</article><article class="numberedLegalP" data-numerator="9" id="kapittel-1-paragraf-7-nummer-9">(9) <i>Fritak:</i> Fagskoler kan etter en faglig vurdering gi fritak for emner på grunnlag av annen dokumentert relevant utdanning og kompetanse, også dokumentert realkompetanse, jamfør fagskoleloven 2018, § 8, 2. ledd.</article><article class="numberedLegalP" data-numerator="10" id="kapittel-1-paragraf-7-nummer-10">(10) <i>Godskriving:</i> Fagskoler skal godskrive bestått emner fra andre akkrediterte fagskoleutdanninger som oppfyller de faglige kravene for emnene det søkes om godkjenning for, dersom de aktuelle fagskoleutdanningene ligger innenfor det samme fagområdet eller nært beslektede fagområder, jamfør fagskoleloven 2018, § 8, 1. ledd.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2024-06-12-1347/KAPITTEL_2"><h2>Kapittel 2: Opptak</h2><article class="legalArticle" data-lovdata-URL="LTI/forskrift/2024-06-12-1347/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Formelt opptaksgrunnlag</span></h3><article class="legalP" id="kapittel-2-paragraf-1-ledd-1">Formelt opptaksgrunnlag er fullført og bestått videregående opplæring i det aktuelle fagområdet. Det henvises til den aktuelle studieplan for opptakskrav til det enkelte studium.</article></article><article class="legalArticle" data-lovdata-URL="LTI/forskrift/2024-06-12-1347/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Betinget opptak</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søkere som grunnet spesielle omstendigheter ikke har gjennomført avsluttende vurdering og derfor ikke er kvalifisert for opptak til fagskolen, kan søke studieplass med betinget opptak. Med spesielle omstendigheter menes sykdom, ulykker, eller dødsfall i nær familie.</article><article class="numberedLegalP" data-numerator="2" id="kapittel-2-paragraf-2-nummer-2">(2) Fag- eller svennebrevprøve lagt til høstsemesteret, kvalifiserer for betinget opptak. Disse søkerne kan tas opp under forbehold om at gyldig dokumentasjon på at fag- eller svenneprøven skal avlegges påfølgende semester, fremlegges for skolen.</article><article class="numberedLegalP" data-numerator="3" id="kapittel-2-paragraf-2-nummer-3">(3) Søker beholder plassen i tre uker fra søker skulle kunne gjort seg kjent med resultatene fra avlagt fag-/svenneprøve.</article><article class="numberedLegalP" data-numerator="4" id="kapittel-2-paragraf-2-nummer-4">(4) Studenter som er tatt opp etter bestemmelsene om betinget opptak, kan ikke reservere studieplassen.</article><article class="numberedLegalP" data-numerator="5" id="kapittel-2-paragraf-2-nummer-5">(5) Studenter som er tatt opp etter betinget opptak og har gjennomført avsluttende vurdering, får ikke denne godkjent om ikke opptakskravet oppfylles innen oppstart av andre semester. Dersom fagskolen ikke finner å kunne legge til rette for deltakelse på fagprøve, skal studenten få forlenget opptaket på visse vilkår til neste gang fagprøve blir arrangert.</article><article class="numberedLegalP" data-numerator="6" id="kapittel-2-paragraf-2-nummer-6">(6) Dersom skolen ikke mottar dokumentasjon på avlagt og bestått fag-/svenneprøve innen oppstart av andre semester, mister studenten studieplassen.</article></article><article class="legalArticle" data-lovdata-URL="LTI/forskrift/2024-06-12-1347/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Søknad om studieplass og opptak</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Innsøking til fagskoleutdanninger på Norges grønne fagskole – Vea gjøres som hovedregel gjennom Samordna opptak. Søknadsfristen er 15. april.</article><article class="numberedLegalP" data-numerator="2" id="kapittel-2-paragraf-3-nummer-2">(2) Ordinært opptak forberedes og gjennomføres av Samordna opptak</article><article class="numberedLegalP" data-numerator="3" id="kapittel-2-paragraf-3-nummer-3">(3) Ledige studieplasser etter gjennomført ordinært opptak legges ut på suppleringsopptak i Samordna opptak.</article><article class="numberedLegalP" data-numerator="4" id="kapittel-2-paragraf-3-nummer-4">(4) Dersom det er venteliste etter ordinært opptak, og det blir ledige studieplasser etter studiestart, skal fagskolen tilby ledige studieplasser til søkerne på venteliste.</article><article class="numberedLegalP" data-numerator="5" id="kapittel-2-paragraf-3-nummer-5">(5) Ti dager etter studiestart kan ledige studieplasser tilbys kvalifiserte søkere uten hensyn til rangeringsbestemmelser.</article><article class="numberedLegalP" data-numerator="6" id="kapittel-2-paragraf-3-nummer-6">(6) Ved ledige studieplasser gjennomføres supplerende opptak fram til oppstart av andre stedbaserte samling.</article><article class="numberedLegalP" data-numerator="7" id="kapittel-2-paragraf-3-nummer-7">(7) Det gjennomføres lokalt opptak av Vea ved enkelte utdanninger der det er hensiktsmessig. Dette må Vea søke om, og det må innvilges av Samordna opptak.</article></article><article class="legalArticle" data-lovdata-URL="LTI/forskrift/2024-06-12-1347/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Reservert studieplass</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Søkere som har fått opptak ved fagskolen, kan etter søknad få inntil to års utsettelse av studiestart ved sykdom, svangerskap/barsel, verneplikt eller andre tungtveiende grunner.</article><article class="numberedLegalP" data-numerator="2" id="kapittel-2-paragraf-4-nummer-2">(2) Søknad med dokumentasjon skal sendes til fagskolen innen tre uker fra tilbudet om studieplass ble mottatt.</article><article class="numberedLegalP" data-numerator="3" id="kapittel-2-paragraf-4-nummer-3">(3) Studenten er garantert å få denne studieplassen dersom hen søker på samme studium innen søknadsfristen i det året studieplassen er reservert til. Det forutsettes at studenten søker og svarer på tilbudet innen oppsatte frister for dette.</article></article><article class="legalArticle" data-lovdata-URL="LTI/forskrift/2024-06-12-1347/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Rangering ved opptak</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Rangering for opptak til fagskoleutdanninger skjer ved kvalifisering og rangering ved utregning av poeng. Grunnlaget for rangeringen er karakterdokumentasjonen som kvalifiserer søkeren til fagskoleutdanningen samt eventuelle tilleggspoeng.</article><article class="numberedLegalP" data-numerator="2" id="kapittel-2-paragraf-5-nummer-2">(2) Karakterpoeng er gjennomsnitt av alle tallkarakterer med inntil to desimaler multiplisert med 10.</article><article class="numberedLegalP" data-numerator="3" id="kapittel-2-paragraf-5-nummer-3">(3) Ett fag- eller svennebrev gir ti (10) poeng. Søkere med to (2) fagbrev som inngår i kvalifikasjonsgrunnlaget gis fem (5) poeng for det andre fagbrevet.</article><article class="numberedLegalP" data-numerator="4" id="kapittel-2-paragraf-5-nummer-4">(4) Fag- eller svennebrev med karakter bestått meget godt gis ytterligere 5 poeng for første fagbrev og 2 poeng for det andre fagbrevet.</article><article class="numberedLegalP" data-numerator="5" id="kapittel-2-paragraf-5-nummer-5">(5) Relevant yrkespraksis utover læretiden gis 1 poeng per 6. måneds fulltids praksis. Det kan gis totalt 10 poeng for praksis.</article><article class="numberedLegalP" data-numerator="6" id="kapittel-2-paragraf-5-nummer-6">(6) Søkere til utdanninger med opptakskrav generell studiekompetanse (GSK), og med relevant yrkespraksis for den aktuelle utdanningen, gis 1 poeng per 6. måned i tilsvarende 100 % stilling. Det kan gis totalt ti (10) poeng for relevant yrkespraksis. Søkere med høy poengsum rangeres foran søkere med lav poengsum. Dersom søkere har lik poengsum, skal søker med høyest alder gå foran den med lavest alder.</article><article class="numberedLegalP" data-numerator="7" id="kapittel-2-paragraf-5-nummer-7">(7) Søkere med høy poengsum rangeres foran søkere med lav poengsum. Dersom søkere har lik poengsum, skal søker med høyest alder gå foran den med lavest alder.</article></article><article class="legalArticle" data-lovdata-URL="LTI/forskrift/2024-06-12-1347/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Rangering av søkere som ikke kan poengberegnes</span></h3><article class="legalP" id="kapittel-2-paragraf-6-ledd-1">Kvalifiserte søkere som ikke kan poengberegnes, skal rangeres ved hjelp av individuell skjønnsmessig vurdering. De skal ha likeverdige ferdigheter og kunnskaper som de som tas opp på grunnlag av ordinær poengberegning.</article></article><article class="legalArticle" data-lovdata-URL="LTI/forskrift/2024-06-12-1347/§2-6-1" data-name="§2-6-1" id="kapittel-2-paragraf-7"><h3 class="legalArticleHeader"><span class="legalArticleValue">§ 2-6-1</span>. <span class="legalArticleTitle">Opptak på grunnlag av realkompetanse</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Dersom søker ikke tilfredsstiller det formelle opptakskravet til en fagskoleutdanning og har fylt 23 år, vil kandidaten kunne søke fagskolen om realkompetansevurdering jamfør Norges grønne fagskole – Vea sine retningslinjer for realkompetansevurdering: Denne finnes på fagskolens hjemmeside.</article><article class="numberedLegalP" data-numerator="2" id="kapittel-2-paragraf-7-nummer-2">(2) Realkompetanse er all kompetanse som er tilegnet gjennom formell, ikke-formell eller uformell læring. Realkompetanse vurderes opp mot det formelle opptakskravet.<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-7-nummer-2-punkt-1"><article class="legalP" id="kapittel-2-paragraf-7-nummer-2-punkt-1-ledd-1">Søkeren må ha fylt 23 år i opptaksåret for å bli realkompetansevurdert. Yrkespraksisen må være relevant til studieprogrammet det søkes på og kan være opparbeidet gjennom arbeids- og samfunnsliv, frivillig sektor, utdanning, kurs eller annet.</article></article></li><li data-li-identifier="b." data-name="b."><article class="listArticle" id="kapittel-2-paragraf-7-nummer-2-punkt-2"><article class="legalP" id="kapittel-2-paragraf-7-nummer-2-punkt-2-ledd-1">Ved behov kan opptaksprøve eller intervju benyttes ved opptak til enkelte fagskolestudier. Det henvises til den aktuelle studieplanen og fagskolens hjemmeside for mer informasjon om realkompetansevurdering til studiet.</article></article></li><li data-li-identifier="c." data-name="c."><article class="listArticle" id="kapittel-2-paragraf-7-nummer-2-punkt-3"><article class="legalP" id="kapittel-2-paragraf-7-nummer-2-punkt-3-ledd-1">Ved henvendelse fra søkere som ønsker realkompetansevurdering, vil fagskolen veilede og hjelpe søker i søknadsprosessen.</article></article></li><li data-li-identifier="d." data-name="d."><article class="listArticle" id="kapittel-2-paragraf-7-nummer-2-punkt-4"><article class="legalP" id="kapittel-2-paragraf-7-nummer-2-punkt-4-ledd-1">Realkompetansevurdering gjennomføres av Norges grønne fagskole – Vea.</article></article></li></ul></article></article><article class="legalArticle" data-lovdata-URL="LTI/forskrift/2024-06-12-1347/§2-6-2" data-name="§2-6-2" id="kapittel-2-paragraf-8"><h3 class="legalArticleHeader"><span class="legalArticleValue">§ 2-6-2</span>. <span class="legalArticleTitle">Søkere med utenlandsk utdanning</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Søkere med utdanning fra andre land enn Norge kan søke om realkompetansevurdering. Se § 2-6-1 i dette dokumentet.</article><article class="numberedLegalP" data-numerator="2" id="kapittel-2-paragraf-8-nummer-2">(2) Utenlandske søkere fra Norden som kan tas opp etter ordinært opptakskrav eller etter realkompetanse, kan tas opp uten tilleggskrav i norsk.</article><article class="numberedLegalP" data-numerator="3" id="kapittel-2-paragraf-8-nummer-3">(3) Utenlandske søkere som kan tas opp etter ordinært opptakskrav eller etter realkompetanse og som ikke er fra Norden, må dokumentere kunnskaper i norsk på minimum nivå B1. Eksempel er Norskprøven med ferdigheter på minimum nivå B1 i alle delferdigheter.</article><article class="numberedLegalP" data-numerator="4" id="kapittel-2-paragraf-8-nummer-4">(4) Utenlandske søkere som tas opp til våre studier der undervisningen foregår på engelsk og som ikke er fra Norden, trenger ikke dokumentere norskkunnskaper.</article></article><article class="legalArticle" data-lovdata-URL="LTI/forskrift/2024-06-12-1347/§2-7" data-name="§2-7" id="kapittel-2-paragraf-9"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Politiattest</span></h3><article class="defaultP" data-text-size="small">Hjemlet i fagskoleloven § 27, med unntak av pkt. fem (5) jamfør veileder om politiattest, «Veileder for krav om politiattest for studenter i høyere utdanning og høyere yrkesfaglig utdanning», utgitt 21. juni 2023.</article><article class="numberedLegalP" data-numerator="1" id="kapittel-2-paragraf-9-nummer-1">(1) Krav om politiattest gjelder der studenten kan komme i kontakt med mindreårige, eller andre sårbare grupper, som en del av klinisk undervisning eller praksisopplæring. Dette gjelder når studenter skal utføre oppgaver som innebærer tillits- eller ansvarsforhold overfor disse.</article><article class="numberedLegalP" data-numerator="2" id="kapittel-2-paragraf-9-nummer-2">(2) Studenter som deltar i praksisopplæring eller klinisk undervisning der det er krav til politiattest for yrket, skal fremlegge dette.</article><article class="numberedLegalP" data-numerator="3" id="kapittel-2-paragraf-9-nummer-3">(3) I studiekontrakten som studenten mottar med tilbud om studieplass, skal det fremkomme informasjon om at det kan stilles krav til politiattest i forbindelse med praksis.</article><article class="numberedLegalP" data-numerator="4" id="kapittel-2-paragraf-9-nummer-4">(4) Studentene skal, samtidig som de takker ja til studieplassen, bekrefte at de kjenner til regelverket om politiattest og at de som har krav på seg til å levere politiattest vil levere innen fastsatt frist.</article><article class="numberedLegalP" data-numerator="5" id="kapittel-2-paragraf-9-nummer-5">(5) Studenten skal sende politiattest til studiestedet innen fristen satt av fagskolen, og attesten skal ikke være eldre enn tre (3) måneder.</article><article class="numberedLegalP" data-numerator="6" id="kapittel-2-paragraf-9-nummer-6">(6) Den som ikke fremlegger politiattest, jamfør reglene i denne forskriften, kan ikke delta i praksis eller klinisk undervisning og vil dermed ikke kunne fullføre utdanningen og motta vitnemål. Det kan gjøres unntak om årsaken ligger utenfor vedkommende students kontroll.</article><article class="numberedLegalP" data-numerator="7" id="kapittel-2-paragraf-9-nummer-7">(7) Ved behandling av politiattest med merknad, skal studenten bidra til å belyse forholdet ved å fremlegge dokumentasjon som ligger til grunn for forholdet rundt merknaden. Senest innen 10 dager fra mottatt dokumentasjon skal fagskolen legge frem politiattesten for lokal klagenemnd. Oversikt over innhold og veiledning i klinisk undervisning eller praksisstudier, samt en begrunnelse for hvorvidt studenten skal utelukkes eller ikke, skal legges ved. Studenten skal ha kopi av oversendte dokumenter og gis frist på 14 dager til å uttale seg.</article><article class="numberedLegalP" data-numerator="8" id="kapittel-2-paragraf-9-nummer-8">(8) Lokal klagenemd skal behandle saken innen 4 uker etter at den er mottatt. De skal vurdere om hensynet til pasienter, brukere, barn eller andre sårbare grupper skal føre til utestengelse av studenten. Studenten kan innkalles om nødvendig.</article><article class="numberedLegalP" data-numerator="9" id="kapittel-2-paragraf-9-nummer-9">(9) Studenten kan ikke delta i klinisk undervisning eller praksis før det er fattet vedtak i saken.</article><article class="numberedLegalP" data-numerator="10" id="kapittel-2-paragraf-9-nummer-10">(10) Politiattesten oppbevares i samsvar med politiregisterforskriften § 37-2.</article><article class="numberedLegalP" data-numerator="11" id="kapittel-2-paragraf-9-nummer-11">(11) Opplysninger gitt gjennom politiattest er taushetsbelagt og brudd på dette kan straffes etter straffeloven §§ 209 og 210.</article><article class="numberedLegalP" data-numerator="12" id="kapittel-2-paragraf-9-nummer-12">(12) Nasjonal klagenemnd er klageinstans.</article></article><article class="legalArticle" data-lovdata-URL="LTI/forskrift/2024-06-12-1347/§2-8" data-name="§2-8" id="kapittel-2-paragraf-10"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Avlysning av studier</span></h3><article class="numberedLegalP" data-numerator="1" id="kapittel-2-paragraf-10-nummer-1">(1) Ved for få kvalifiserte søkere til et studium forbeholder fagskolen seg retten til å avlyse studiet. Forutsetningen for at en slik avlysning kan skje, er at studentene blir varslet innen rimelig tid.</article><article class="numberedLegalP" data-numerator="2" id="kapittel-2-paragraf-10-nummer-2">(2) Dersom et studium må avlyses etter fristen for dette hos Samordna opptak, må et skriftlig vedtak signert av rektor sendes Samordna opptak. Fagskolen må informere alle berørte søkere som har takket ja til studieplass om at studiet er avlyst. Studiet blir registrert som trukket etter at Samordna opptak har mottatt en bekreftelse fra fagskolen om at slik informasjon er gitt.</article><article class="numberedLegalP" data-numerator="3" id="kapittel-2-paragraf-10-nummer-3">(3) Fagskolen må varsle søkeren om avlysning av studier snarest og innen 1.juni slik at søkeren har mulighet til å søke andre studier på ledige studieplasser eller gjøre nødvendige avklaringer med arbeidsgiver.</article><article class="numberedLegalP" data-numerator="4" id="kapittel-2-paragraf-10-nummer-4">(4) Dersom det er praktisk mulig og ønskelig fra søkers side, plikter fagskolen å tilby søkeren plass på et annet studium med ledige studieplasser. Dette forutsetter at søkeren er kvalifisert for det aktuelle studiet.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2024-06-12-1347/KAPITTEL_3"><h2>Kapittel 3: Forhold knyttet til undervisning og studietiden</h2><article class="legalArticle" data-lovdata-URL="LTI/forskrift/2024-06-12-1347/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Godskriving og fritak</span></h3><article class="defaultP" data-text-size="small">Hjemlet i fagskoleforskriften § 37.</article><article class="numberedLegalP" data-numerator="1" id="kapittel-3-paragraf-1-nummer-1">(1) Fritak og godskriving søkes via eget skjema senest innen tre uker etter at utdanningen har startet. Det må vedlegges godkjent dokumentasjon på omfang og innhold av ervervet kompetanse det søkes fritak/godskriving for.</article><article class="numberedLegalP" data-numerator="2" id="kapittel-3-paragraf-1-nummer-2">(2) Utgangspunktet for vurdering av fritak og godskriving skal være læringsutbyttebeskrivelsene for den aktuelle utdanningen, eller det aktuelle emnet og studiepoeng eller andre vurderinger av omfang, nivå og arbeidsbelastning. Læringsutbytte skal være sammenfallende med kompetansen det søkes fritak/godskriving for.</article><article class="numberedLegalP" data-numerator="3" id="kapittel-3-paragraf-1-nummer-3">(3) En student kan søke om fritak for emner når det kan dokumenteres at tilsvarende emne, eller emne på et høyere nivå, er gjennomført og bestått. Studenter som kan dokumentere relevant praksiserfaring, utdanning eller annet; det vil si formell, ikke-formell, uformell kompetanse, kan gis fritak gjennom realkompetansevurdering. Fritak skal bygge på fagskolens vurdering.</article><article class="numberedLegalP" data-numerator="4" id="kapittel-3-paragraf-1-nummer-4">(4) Dersom en student har gjennomført deler av en utdanning, kan studenten søke godskriving for dette ved Veas fagskolestudier. Godskriving kan bare skje mellom fagskoleutdanninger på samme eller nært beslektede fagområde. Det skal ikke gis dobbel uttelling for samme faginnhold.</article><article class="numberedLegalP" data-numerator="5" id="kapittel-3-paragraf-1-nummer-5">(5) Rektor fatter vedtak om godskriving og fritak.</article><article class="numberedLegalP" data-numerator="6" id="kapittel-3-paragraf-1-nummer-6">(6) Vedtak om fritak og godskriving er enkeltvedtak og kan påklages til lokal klagenemnd. Se ellers kapittel 5 Klagebehandling.</article></article><article class="legalArticle" data-lovdata-URL="LTI/forskrift/2024-06-12-1347/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Vurdering av skikkethet</span></h3><article class="defaultP" data-text-size="small">Med hjemmel i § 26 i fagskoleloven.</article><article class="numberedLegalP" data-numerator="1" id="kapittel-3-paragraf-2-nummer-1">(1) Fagskolen skal vurdere om studentene er skikket for yrket. Dette gjelder studenter på fagskoleutdanninger som utdanner til fremtidig yrkesutøvelse der studenten kan utgjøre fare for liv, fysisk og/eller psykisk, eller fare for rettigheter og sikkerhet til barn eller unge og voksne i sårbare situasjoner. Vurderingen skal skje gjennom hele utdanningen.</article><article class="numberedLegalP" data-numerator="2" id="kapittel-3-paragraf-2-nummer-2">(2) Det skal foretas skikkethetsvurdering på fagskolestudiet Grønn helse.</article><article class="numberedLegalP" data-numerator="3" id="kapittel-3-paragraf-2-nummer-3">(3) En student er uskikket dersom ett eller flere av følgende kriterier er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-3-punkt-1"><article class="legalP" id="kapittel-3-paragraf-2-nummer-3-punkt-1-ledd-1">Viser manglende vilje eller evne til omsorg, forståelse, innlevelse og respekt for barn, unge og voksne i sårbare situasjoner</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-3-punkt-2"><article class="legalP" id="kapittel-3-paragraf-2-nummer-3-punkt-2-ledd-1">Viser manglende vilje eller evne til å endre uakseptabel atferd i samsvar med faglig veiledning</article></article></li><li data-li-identifier="c." data-name="c."><article class="listArticle" id="kapittel-3-paragraf-2-nummer-3-punkt-3"><article class="legalP" id="kapittel-3-paragraf-2-nummer-3-punkt-3-ledd-1">Opptrer ikke i tråd med regelverk for helse- miljø og sikkerhet, prosedyrer og kvalitetssystemer og dette kan utgjøre fare for liv og helse.</article></article></li><li data-li-identifier="d." data-name="d."><article class="listArticle" id="kapittel-3-paragraf-2-nummer-3-punkt-4"><article class="legalP" id="kapittel-3-paragraf-2-nummer-3-punkt-4-ledd-1">Viser truende eller krenkende atferd i studiesituasjonen, eller overfor barn, unge eller voksne i sårbare situasjoner.</article></article></li></ul></article><article class="numberedLegalP" data-numerator="4" id="kapittel-3-paragraf-2-nummer-4">(4) Fagskolen skal ha skikkethetsnemnd alene eller sammen med en annen fagskole. Den oppnevnes av Fagskolestyret og skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-4-punkt-1"><article class="legalP" id="kapittel-3-paragraf-2-nummer-4-punkt-1-ledd-1">Faglig leder eller tilsvarende (leder av nemnda med dobbeltstemme, 3 år)</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-4-punkt-2"><article class="legalP" id="kapittel-3-paragraf-2-nummer-4-punkt-2-ledd-1">To faglærere (3 år)</article></article></li><li data-li-identifier="c." data-name="c."><article class="listArticle" id="kapittel-3-paragraf-2-nummer-4-punkt-3"><article class="legalP" id="kapittel-3-paragraf-2-nummer-4-punkt-3-ledd-1">To fra praksisfeltet (3 år)</article></article></li><li data-li-identifier="d." data-name="d."><article class="listArticle" id="kapittel-3-paragraf-2-nummer-4-punkt-4"><article class="legalP" id="kapittel-3-paragraf-2-nummer-4-punkt-4-ledd-1">To studenter (ett år)</article></article></li><li data-li-identifier="e." data-name="e."><article class="listArticle" id="kapittel-3-paragraf-2-nummer-4-punkt-5"><article class="legalP" id="kapittel-3-paragraf-2-nummer-4-punkt-5-ledd-1">En ekstern med master i rettsvitenskap (3 år) eller juridisk embetsavsluttende vurdering.</article></article></li></ul><p class="leddfortsettelse">Vea har felles skikkethetsnemnd med Fagskolen Innlandet.</p></article><article class="numberedLegalP" data-numerator="5" id="kapittel-3-paragraf-2-nummer-5">(5) Fagskolen skal ha en skikkethetsansvarlig. Denne kan være medlem av skikkethetsnemnda og skal innstille til nemnda. Skikkethetsansvarlig oppnevnes av rektor.<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-5-punkt-1"><article class="legalP" id="kapittel-3-paragraf-2-nummer-5-punkt-1-ledd-1">Tvil om skikkethet skal meldes skikkethetsansvarlig skriftlig. Åpenbart ugrunnet tvilsmelding skal ikke behandles.</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-5-punkt-2"><article class="legalP" id="kapittel-3-paragraf-2-nummer-5-punkt-2-ledd-1">Studenten skal varsles skriftlig om at det foreligger tvil.</article></article></li><li data-li-identifier="c." data-name="c."><article class="listArticle" id="kapittel-3-paragraf-2-nummer-5-punkt-3"><article class="legalP" id="kapittel-3-paragraf-2-nummer-5-punkt-3-ledd-1">Skikkethetsansvarlig innkaller studenten til samtale der saken blir så godt belyst som mulig. Studenten skal få tilbud om utvidet veiledning og oppfølging med mindre det er åpenbart at slik veiledning ikke vil hjelpe studenten. Det skal skrives referat fra samtalen og eventuelle planer for utvidet oppfølging. Praksisperioder kan utsettes.</article></article></li><li data-li-identifier="d." data-name="d."><article class="listArticle" id="kapittel-3-paragraf-2-nummer-5-punkt-4"><article class="legalP" id="kapittel-3-paragraf-2-nummer-5-punkt-4-ledd-1">Dersom eventuell oppfølging og veiledning ikke medfører nødvendig endring, skal skikkethetsansvarlig fremme saken for skikkethetsnemnda. All nødvendig skriftlig dokumentasjon skal følge saken.</article></article></li><li data-li-identifier="e." data-name="e."><article class="listArticle" id="kapittel-3-paragraf-2-nummer-5-punkt-5"><article class="legalP" id="kapittel-3-paragraf-2-nummer-5-punkt-5-ledd-1">Studenten skal varsles i god tid om nemndmøtet og ha mulighet til å fremlegge sine synspunkter for nemnda før møtet.</article></article></li></ul></article><article class="numberedLegalP" data-numerator="6" id="kapittel-3-paragraf-2-nummer-6">(6) Nemnda skal lage innstilling til fagskolens klagenemnd med en vurdering av hvorvidt studenten er skikket eller ikke, helt eller delvis utestengelse, lengde på utestengning og vilkår for å kunne gjenoppta utdanningen. Uenighet i nemnda skal fremgå og begrunnes.</article><article class="numberedLegalP" data-numerator="7" id="kapittel-3-paragraf-2-nummer-7">(7) Lokal klagenemnd fatter vedtak på bakgrunn av skikkethetsnemndas innstilling, om en student ikke er skikket og om vedtak om utestengning. Dette skal treffes i to separate vedtak.<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-7-punkt-1"><article class="legalP" id="kapittel-3-paragraf-2-nummer-7-punkt-1-ledd-1">Vedtak om utestenging skal opplyse studenten om at hen ikke kan søke eller ta imot plass ved lignende utdanning i utestengingsperioden og at hen må søke nytt opptak dersom utdanningen skal gjenopptas etter utestenging.</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-7-punkt-2"><article class="legalP" id="kapittel-3-paragraf-2-nummer-7-punkt-2-ledd-1">Ved utestenging kortere enn fem (5) år kan lokal klagenemnd stille vilkår som må være oppfylt for å gjenoppta studiet.</article></article></li></ul></article><article class="numberedLegalP" data-numerator="8" id="kapittel-3-paragraf-2-nummer-8">(8) Vitnemål for fullført utdanning forutsetter at studenten er vurdert som skikket for yrket.</article><article class="numberedLegalP" data-numerator="9" id="kapittel-3-paragraf-2-nummer-9">(9) Vedtak om at en student ikke er skikket for utdanningen kan påklages til Nasjonal klagenemnd for fagskoleutdanning. Se for øvrig kapittel 5 om klagebehandling.</article></article><article class="legalArticle" data-lovdata-URL="LTI/forskrift/2024-06-12-1347/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Rett til permisjon og midlertidig studieavbrudd</span></h3><article class="defaultP" data-text-size="small">Med hjemmel i fagskoleloven § 28.</article><article class="numberedLegalP" data-numerator="1" id="kapittel-3-paragraf-3-nummer-1">(1) En student ved Norges grønne fagskole – Vea kan søke permisjon fra studieplassen og få inntil to års permisjon dersom det foreligger vektig grunn for dette. Sykdom, svangerskap/barsel, verneplikt eller andre vektige grunner kan kvalifisere for permisjon.</article><article class="numberedLegalP" data-numerator="2" id="kapittel-3-paragraf-3-nummer-2">(2) Søknad om permisjon gjøres skriftlig rettet til Norges grønne fagskole – Vea. Fagskolen vil kreve fremlagt dokumentasjon fra lege, arbeidsgiver, oppdragsgiver mv., som understøtter søknad om permisjon og som gir fagskolen tilstrekkelig vurderingsgrunnlag for vedtak.</article><article class="numberedLegalP" data-numerator="3" id="kapittel-3-paragraf-3-nummer-3">(3) Den som får innvilget permisjon, får reservert studieplassen til neste gang studiet har ordinær studiestart.</article><article class="numberedLegalP" data-numerator="4" id="kapittel-3-paragraf-3-nummer-4">(4) En student som har fått innvilget permisjon skal så langt det er mulig få gjenoppta studieprogrammet på det tidspunktet som er angitt ved innvilgelsen.</article><article class="numberedLegalP" data-numerator="5" id="kapittel-3-paragraf-3-nummer-5">(5) Det gis ikke permisjon med tilbakevirkende kraft.</article><article class="numberedLegalP" data-numerator="6" id="kapittel-3-paragraf-3-nummer-6">(6) Dersom utdanningen gjennomgår en større revidering i løpet av permisjonstiden, må studenten søke utdanningen på nytt. Studenten kan søke godskriving for emner som er gjennomført.</article><article class="numberedLegalP" data-numerator="7" id="kapittel-3-paragraf-3-nummer-7">(7) Student med permisjon plikter å varsle skolen når studie skal gjenopptas i henhold til frist oppgitt i vedtak om permisjon.</article></article><article class="legalArticle" data-lovdata-URL="LTI/forskrift/2024-06-12-1347/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Bortvisning og utestenging</span></h3><article class="defaultP" data-text-size="small">Med hjemmel i § 25 i fagskoleloven.</article><article class="numberedLegalP" data-numerator="1" id="kapittel-3-paragraf-4-nummer-1">(1) En student som tross skriftlig advarsel fra fagskolen, gjentatte ganger opptrer på en måte som virker grovt forstyrrende for medstudenters arbeid, eller for virksomheten ved fagskolen ellers, kan etter vedtak av den lokale klagenemnda bortvises fra fagskolen i inntil ett (1) år.</article><article class="numberedLegalP" data-numerator="2" id="kapittel-3-paragraf-4-nummer-2">(2) Hvis en student på tross av skriftlige advarsler fra fagskolen ikke etterkommer et vedtak om bortvisning, kan den lokale klagenemnda vedta å utestenge studenten fra utdanningen i inntil ett (1) år.</article><article class="numberedLegalP" data-numerator="3" id="kapittel-3-paragraf-4-nummer-3">(3) Ved bortvisning kan studenten fortsatt gjennomføre avsluttende vurdering.</article><article class="numberedLegalP" data-numerator="4" id="kapittel-3-paragraf-4-nummer-4">(4) Ved utestenging fratas studenten retten til å gå opp til avsluttende vurdering.</article><article class="numberedLegalP" data-numerator="5" id="kapittel-3-paragraf-4-nummer-5">(5) Den lokale klagenemnda kan vedta at en student som har skapt fare for liv eller helse, eller har opptrådt grovt usømmelig overfor noen som studenten har møtt i forbindelse med undervisning eller praksisopplæring, kan utestenges fra fagskoleutdanning i inntil tre år. Det samme gjelder dersom lovfestet taushetsplikt er brutt.</article><article class="numberedLegalP" data-numerator="6" id="kapittel-3-paragraf-4-nummer-6">(6) Den lokale klagenemnda kan vedta at en student som har benyttet et falskt vitnemål, andre falske dokumenter eller annen form for uredelig opptreden jamfør fagskoleloven § 24 første og tredje ledd, eller som har fusket eller forsøkt å fuske jamfør fagskoleloven § 24 andre ledd, skal utestenges fra all utdanning ved fagskolen og fratas retten til å gå opp til avsluttende vurdering ved fagskolen i inntil ett år. Tilsvarende gjelder for en student som forsettlig har medvirket.</article><article class="numberedLegalP" data-numerator="7" id="kapittel-3-paragraf-4-nummer-7">(7) Rektor kan fatte vedtak om bortvisning jamfør § 12 i fagskoleloven om ikke slikt vedtak kan vente til lokal klagenemnd kommer sammen. Et slikt vedtak gjelder til Lokal klagenemnd kan foreta endelig vedtak.</article><article class="numberedLegalP" data-numerator="8" id="kapittel-3-paragraf-4-nummer-8">(8) En student har rett til å uttale seg før det treffes vedtak i en sak om bortvisning og utestenging. Vedtaket kan påklages til Nasjonal klagenemnd for klagebehandling, jamfør fagskoleloven § 20.</article></article><article class="legalArticle" data-lovdata-URL="LTI/forskrift/2024-06-12-1347/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Studentrepresentasjon og studentombud</span></h3><article class="defaultP" data-text-size="small">Med hjemmel i § 14 i fagskoleloven.</article><article class="numberedLegalP" data-numerator="1" id="kapittel-3-paragraf-5-nummer-1">(1) Studentene ved en fagskole kan opprette studentorgan som skal ivareta deres interesser og fremme deres synspunkter. Organet skal høres i alle saker som angår studentene. Styret skal legge forholdene til rette slik at studentorganene kan drive sitt arbeid på en tilfredsstillende måte.</article><article class="numberedLegalP" data-numerator="2" id="kapittel-3-paragraf-5-nummer-2">(2) Studenter skal være representert i alle kollegiale organer som tildeles beslutningsmyndighet ved en fagskole.</article><article class="numberedLegalP" data-numerator="3" id="kapittel-3-paragraf-5-nummer-3">(3) Styret skal sørge for at alle fagskolestudenter har tilgang til et studentombud. Veas studenter har tilgang til studentombud som Vea har felles med fagskolene i Østlands-samarbeidet.</article><article class="numberedLegalP" data-numerator="4" id="kapittel-3-paragraf-5-nummer-4">(4) Studentombudet skal gi fagskolestudenter råd og hjelp i saker knyttet til deres studiesituasjon. Studentombudet kan ikke instrueres i sitt virke. Studentombudet har taushetsplikt, jf. forvaltningsloven §§ 13 til 13e.</article><article class="numberedLegalP" data-numerator="5" id="kapittel-3-paragraf-5-nummer-5">(5) Ansettelse på åremål kan benyttes for studentombud. Åremålsperioden kan være fire til seks år. Ingen kan være ansatt på åremål etter denne bestemmelsen i en sammenhengende periode på mer enn tolv år.</article></article><article class="legalArticle" data-lovdata-URL="LTI/forskrift/2024-06-12-1347/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Studenter med funksjonsnedsettelse og studenter med særskilt behov</span></h3><article class="defaultP" data-text-size="small">Med hjemmel i fagskoleloven § 15.</article><article class="numberedLegalP" data-numerator="1" id="kapittel-3-paragraf-6-nummer-1">(1) Studenter med funksjonsnedsettelse og studenter med særskilt behov har rett til egnet individuell tilrettelegging av lærested, undervisning, læremidler og avsluttende vurdering. Tilretteleggingen skal ikke innebære uforholdsmessig byrde for utdanningsinstitusjonen.</article><article class="numberedLegalP" data-numerator="2" id="kapittel-3-paragraf-6-nummer-2">(2) Tilretteleggingen skal ikke føre til reduksjon av de faglige kravene som stilles til utdanningen.</article></article><article class="legalArticle" data-lovdata-URL="LTI/forskrift/2024-06-12-1347/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Forbud mot bruk av klesplagg som helt eller delvis dekker ansiktet</span></h3><article class="defaultP" data-text-size="small">Med hjemmel i fagskoleloven § 43.</article><article class="numberedLegalP" data-numerator="1" id="kapittel-3-paragraf-7-nummer-1">(1) Studenter skal ikke bruke plagg som helt eller delvis dekker ansiktet i forbindelse med undervisning eller tilsvarende. Dette gjelder også for turer eller annet tilknyttet utdanningsinstitusjonens undervisning.</article><article class="numberedLegalP" data-numerator="2" id="kapittel-3-paragraf-7-nummer-2">(2) Unntak fra punktet over gjelder når det kan begrunnes i klimatiske, pedagogiske, læringsmessige, helsemessige eller sikkerhetsmessige forhold.</article><article class="numberedLegalP" data-numerator="3" id="kapittel-3-paragraf-7-nummer-3">(3) Studenter som har opptrådt i strid med regler for tildekking av ansiktet, skal ha skriftlig advarsel. Dersom regelbruddet gjentas, kan studenten bortvises i inntil ett (1) år av rektor.</article><article class="numberedLegalP" data-numerator="4" id="kapittel-3-paragraf-7-nummer-4">(4) Dersom studenten ikke etterkommer vedtak om bortvisning, kan studenten utestenges fra utdanningen for inntil ett (1) år.</article><article class="numberedLegalP" data-numerator="5" id="kapittel-3-paragraf-7-nummer-5">(5) Vedtak om utestenging vedtas av lokal klagenemnd.</article><article class="numberedLegalP" data-numerator="6" id="kapittel-3-paragraf-7-nummer-6">(6) Vedtak om bortvisning kan påklages til lokal klagenemnd.</article><article class="numberedLegalP" data-numerator="7" id="kapittel-3-paragraf-7-nummer-7">(7) Vedtak om utestenging kan påklages til nasjonal klagenemnd.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2024-06-12-1347/KAPITTEL_4"><h2>Kapittel 4: Avsluttende vurdering og sensur</h2><article class="defaultP" data-text-size="small">Fastsatt med hjemmel i §§ 21, 22, 23 og 24 i fagskoleloven.</article><article class="legalArticle" data-lovdata-URL="LTI/forskrift/2024-06-12-1347/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Generelt om vurdering</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Fagskolestyret skal sørge for at studentens kunnskaper, ferdigheter og generelle kompetanse blir prøvd og vurdert på en upartisk og faglig betryggende måte. Vurderingen skal sikre det faglige nivået ved den aktuelle utdanning.</article><article class="numberedLegalP" data-numerator="2" id="kapittel-4-paragraf-1-nummer-2">(2) Det oppnevnes sensor når resultatet av vurderingen inngår på vitnemålet.</article><article class="numberedLegalP" data-numerator="3" id="kapittel-4-paragraf-1-nummer-3">(3) Det er ekstern sensor som evaluerer vurderingsordningen. I utdanninger der det ikke oppnevnes ekstern sensor, utnevnes en ekstern fagperson som skal evaluere vurderingsordningen.</article><article class="numberedLegalP" data-numerator="4" id="kapittel-4-paragraf-1-nummer-4">(4) Sensur skal foreligge innen tre uker (3) hvis ikke særlige grunner gjør det nødvendig å bruke mer tid. Ved overskridelse av fristen, skal studenten varsles. Det kan gjøres unntak fra enkeltavsluttende vurderinger og lengre frist kan fastsettes når det ikke er mulig å skaffe det antall kvalifiserte sensorer som er nødvendig for å avvikle sensuren på tre (3) uker.</article><article class="numberedLegalP" data-numerator="5" id="kapittel-4-paragraf-1-nummer-5">(5) Kunngjøringsfrist på sensur er fem (5) virkedager etter at sensurfrist har falt.</article><article class="numberedLegalP" data-numerator="6" id="kapittel-4-paragraf-1-nummer-6">(6) Ved klage på avsluttende karakter eller ved klage på formelle feil, gjennomføres ny sensur og det benyttes minst én (1) sensor. Denne skal ikke ha vært involvert i gjennomføringen av ordinær avsluttende vurdering og skal være ekstern.</article><article class="numberedLegalP" data-numerator="7" id="kapittel-4-paragraf-1-nummer-7">(7) Se utfyllende informasjon om dette under kapittel 5; klagebehandling.</article></article><article class="legalArticle" data-lovdata-URL="LTI/forskrift/2024-06-12-1347/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Avsluttende vurdering og vurderingsformer</span></h3><article class="legalP" id="kapittel-4-paragraf-2-ledd-1">Ved Norges grønne fagskole – Vea beskrives avsluttende vurdering og vurderingsformer i den enkelte studieplan.</article></article><article class="legalArticle" data-lovdata-URL="LTI/forskrift/2024-06-12-1347/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Karaktersystem</span></h3><article class="legalP" id="kapittel-4-paragraf-3-ledd-1">Ved vurdering av avsluttende vurdering på Norges grønne fagskole – Vea brukes følgende vurderingsuttrykk: Bestått/ikke bestått eller karakter fra A–E for bestått og F for ikke bestått. Laveste karakter som godkjennes som bestått ved avsluttende vurdering er E. <table><thead><tr><th data-text-align="center" data-vertical-align="top"><i>Symbol</i></th><th data-text-align="center" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, ikke fagspesifikk beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="center" data-vertical-align="top">F</td><td data-text-align="center" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article></article><article class="legalArticle" data-lovdata-URL="LTI/forskrift/2024-06-12-1347/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Emnevurdering</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) I emner der det er obligatorisk arbeidskrav må disse være bestått for å gå opp til avsluttende vurdering. Ved ikke bestått arbeidskrav, gis ett (1) nytt forsøk med frist gitt av faglærer.</article><article class="numberedLegalP" data-numerator="2" id="kapittel-4-paragraf-4-nummer-2">(2) I hvert emne skal det foretas en sluttvurdering av studenten i forhold til emnets læringsutbytter. Dette skal være en helhetsvurdering av studentens kunnskaper, ferdigheter og generelle kompetanse i emnet. Dette foretas i form av avsluttende vurdering.</article><article class="numberedLegalP" data-numerator="3" id="kapittel-4-paragraf-4-nummer-3">(3) Grunnlag og kriterier for vurdering er beskrevet i den enkelte studieplan.</article></article><article class="legalArticle" data-lovdata-URL="LTI/forskrift/2024-06-12-1347/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Vurdering av obligatorisk praksis</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Den til enhver tid gjeldende studieplan, gir føringer for praksis.</article><article class="numberedLegalP" data-numerator="2" id="kapittel-4-paragraf-5-nummer-2">(2) Dersom en student ikke får godkjent praksis eller avbryter praksisperioden uten dokumentert sykdom eller annen dokumentert tvingende fraværsgrunn, blir praksisperioden vurdert til ikke bestått.</article><article class="numberedLegalP" data-numerator="3" id="kapittel-4-paragraf-5-nummer-3">(3) Dersom praksis ikke er bestått innenfor fastsatt praksisperiode, kan studenten søke studieadministrasjon om å få gjennomføre utsatt praksis én (1) gang til.</article><article class="numberedLegalP" data-numerator="4" id="kapittel-4-paragraf-5-nummer-4">(4) Utsatt praksis kan innvilges innenfor normert studietid der dette lar seg gjøre, uten at ny praksisperiode kommer i konflikt med avsluttende vurdering i emnet.</article><article class="numberedLegalP" data-numerator="5" id="kapittel-4-paragraf-5-nummer-5">(5) Der utsatt praksisperiode ikke kan gjennomføres innenfor normert tid for utdanningen kan studenten skriftlig søke studieadministrasjon om å ta opp igjen praksis neste gang studiet gjennomføres.</article></article><article class="legalArticle" data-lovdata-URL="LTI/forskrift/2024-06-12-1347/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Vilkår for å gå opp til avsluttende vurdering</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Studenter som er tatt opp til et studium blir automatisk oppmeldt til ordinær avsluttende vurdering.</article><article class="numberedLegalP" data-numerator="2" id="kapittel-4-paragraf-6-nummer-2">(2) For avsluttende vurdering i form av kontinuasjon, må studenten ta kontakt med studieadministrasjonen for å melde seg opp.</article><article class="numberedLegalP" data-numerator="3" id="kapittel-4-paragraf-6-nummer-3">(3) For avsluttende vurdering i form av forbedring, må studenten ta kontakt med studieadministrasjonen for å melde seg opp</article><article class="numberedLegalP" data-numerator="4" id="kapittel-4-paragraf-6-nummer-4">(4) For å ha rett til å gå opp til avsluttende vurdering, må studenten ha betalt semesteravgiften.</article></article><article class="legalArticle" data-lovdata-URL="LTI/forskrift/2024-06-12-1347/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Antall forsøk til avsluttende vurdering</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) En student har rett til å fremstille seg tre (3) ganger til samme avsluttende vurdering. Dersom en student unnlater å møte til avsluttende vurdering uten gyldig grunn, regnes det som om studenten har gått opp til avsluttende vurdering én (1) gang.</article><article class="numberedLegalP" data-numerator="2" id="kapittel-4-paragraf-7-nummer-2">(2) De tre (3) avsluttende vurderingsforsøkene må være gjennomført innen fire (4) år fra første avsluttende vurdering i emnet skulle vært gjennomført og bestått.</article></article><article class="legalArticle" data-lovdata-URL="LTI/forskrift/2024-06-12-1347/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Fravær ved avsluttende vurdering</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) En student som på grunn av sykdom eller annen vektig grunn ikke kan møte til avsluttende vurdering, må umiddelbart gi skolen beskjed.</article><article class="numberedLegalP" data-numerator="2" id="kapittel-4-paragraf-8-nummer-2">(2) Gyldig fravær er fravær på grunn av dokumentert sykdom eller annen dokumentert tvingende fraværsgrunn. Sykemelding leveres senest to (2) dager etter innleveringsfrist for oppgaven.</article><article class="numberedLegalP" data-numerator="3" id="kapittel-4-paragraf-8-nummer-3">(3) Studenter som ønsker å trekke seg fra en avsluttende vurdering de er meldt opp til, uten gyldig grunn, må gjøre dette senest én (1) måned før avsluttende vurdering starter. Det teller som et avsluttende vurderingsforsøk dersom studenten trekker seg når det er mindre enn én måned til avsluttende vurdering starter. Trekkfristen gjelder for alle typer avsluttende vurderinger ved fagskolen. Ved langsgående avsluttende vurdering, med varighet lenger enn to (2) måneder er fristen for å trekke seg én (1) måned innen innleveringsfristen.</article><article class="numberedLegalP" data-numerator="4" id="kapittel-4-paragraf-8-nummer-4">(4) Studenter som trekker seg fra avsluttende vurdering etter fristen for dette eller som ikke møter uten å ha gyldig grunn, kan først melde seg opp til ny avsluttende vurdering neste gang det gjennomføres ordinær avsluttende vurdering i emnet.</article></article><article class="legalArticle" data-lovdata-URL="LTI/forskrift/2024-06-12-1347/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Utsatt avsluttende vurdering, kontinuasjon avsluttende vurdering og forbedring av karakter</span></h3><article class="numberedLegalP" data-numerator="1" id="kapittel-4-paragraf-9-nummer-1">(1) En student som har gyldig fravær beholder sine tre (3) vurderingsforsøk, og kan melde seg opp vederlagsfritt til ny avsluttende vurdering de to (2) neste gangene avsluttende vurdering gjennomføres. Dette gjelder enten ved ordinær gjennomføring eller ved kontinuasjon. Ved et evt. tredje forsøk betales en avgift. Studenten må melde seg opp til ny avsluttende vurdering senest én (1) måned før avsluttende vurdering skal avlegges.</article><article class="numberedLegalP" data-numerator="2" id="kapittel-4-paragraf-9-nummer-2">(2) En student som er vurdert med karakter ikke bestått har to (2) avsluttende vurderingsforsøk igjen og kan melde seg opp vederlagsfritt til ny avsluttende vurdering én (1) gang, enten når det arrangeres avsluttende vurdering ordinært eller ved kontinuasjon. Ved et eventuelt tredje forsøk, betales en avgift. Oppmelding til ny avsluttende vurdering må gjøres senest én (1) måned før avsluttende vurdering skal avlegges.</article><article class="numberedLegalP" data-numerator="3" id="kapittel-4-paragraf-9-nummer-3">(3) En student som ønsker å forbedre en avsluttende karakter, må søke om å gå opp til ny avsluttende vurdering neste gang avsluttende vurdering avholdes i emnet, enten gjennom ordinær gjennomføring eller kontinuasjon. Gebyr må betales av den enkelte student før forbedringsforsøket avholdes. Forbedringsforsøk kan maksimalt avlegges én (1) gang, og det forutsettes at samlet antall forsøk ikke overstiger tre (3) forsøk innen en periode på fire (4) år.</article><article class="numberedLegalP" data-numerator="4" id="kapittel-4-paragraf-9-nummer-4">(4) Dersom overordnet læringsutbytte er endret, plikter fagskolen å tilby avsluttende vurdering etter gammel ordning kun ved første kontinuasjonsavsluttende vurdering etter at ordinær avsluttende vurdering skulle vært avlagt.</article><article class="numberedLegalP" data-numerator="5" id="kapittel-4-paragraf-9-nummer-5">(5) Dersom utdanningen legges ned eller av andre grunner ikke starter kan studenten skriftlig søke studieadministrasjon om kontinuasjonseksamen etter gammel ordning kun ved første kontinuasjonsavsluttende vurdering etter at ordinær avsluttende vurdering skulle vært avlagt.</article><article class="numberedLegalP" data-numerator="6" id="kapittel-4-paragraf-9-nummer-6">(6) Avsluttende vurdering i form av kontinuasjon kan arrangeres på høsten for de som har fått karakter ikke bestått eller F, eller ved tilfeller hvor Vea vurderer det hensiktsmessig.</article></article><article class="legalArticle" data-lovdata-URL="LTI/forskrift/2024-06-12-1347/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Avsluttende vurdering under særlige vilkår</span></h3><article class="numberedLegalP" data-numerator="1" id="kapittel-4-paragraf-10-nummer-1">(1) Studenter som har krav på særskilt tilrettelegging under avsluttende vurdering, må søke om dette senest 15.september for avsluttende vurderinger som avlegges i høstsemesteret og 15.november for avsluttende vurderinger som avlegges på vårsemesteret. Søknaden må følges av dokumentasjon fra sakkyndig.</article><article class="numberedLegalP" data-numerator="2" id="kapittel-4-paragraf-10-nummer-2">(2) Studenter som får akutt behov for tilrettelegging, må søke om dette så snart som mulig etter at behovet oppstår. Søknaden må følges av dokumentasjon fra sakkyndig.</article><article class="numberedLegalP" data-numerator="3" id="kapittel-4-paragraf-10-nummer-3">(3) Studenter med dokumentert dysleksi eller andre lese- og skrivevansker, eller studenter med annet morsmål enn norsk, kan etter eget ønske få lagt ved en anonymisert attest ved oppgavebesvarelsen som bekrefter vanskene.</article><article class="numberedLegalP" data-numerator="4" id="kapittel-4-paragraf-10-nummer-4">(4) Fagskolen fatter vedtak om avsluttende vurdering under særlige vilkår. Vedtaket er et enkeltvedtak som kan påklages til Lokal klagenemnd. Det etterstrebes at klagebehandling sluttføres før avsluttende vurdering. Se ellers kapittel 5; Klagebehandling.</article></article><article class="legalArticle" data-lovdata-URL="LTI/forskrift/2024-06-12-1347/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-4-paragraf-11-nummer-1">(1) Rektor er ansvarlig for at det oppnevnes sensor når vurderingen inngår på vitnemålet.</article><article class="numberedLegalP" data-numerator="2" id="kapittel-4-paragraf-11-nummer-2">(2) Der det er ekstern og intern sensor, fastsettes vurdering i fellesskap mellom ekstern og intern sensor. Dersom det ikke er enighet om en karakter, avgjør ekstern sensor.</article><article class="numberedLegalP" data-numerator="3" id="kapittel-4-paragraf-11-nummer-3">(3) Sensuren skal foreligge senest innen tre (3) uker etter avlagt avsluttende vurdering. Ved avvik fra dette, skal studenten varsles og forventet sluttdato for sensur skal opplyses om.</article><article class="numberedLegalP" data-numerator="4" id="kapittel-4-paragraf-11-nummer-4">(4) Ekstern sensor skal ha relevant utdanning eller lang yrkeserfaring innen det aktuelle fagområdet.</article><article class="numberedLegalP" data-numerator="5" id="kapittel-4-paragraf-11-nummer-5">(5) Vedtak om sensur kan påklages, og ny sensur vil da iverksettes. En student kan ikke påklage karakterfastsetting etter ny sensur, og ny karakterfastsetting kan være både til gunst og ugunst for klager. Det henvises ellers til kapittel 5; Klagebehandling.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2024-06-12-1347/KAPITTEL_5"><h2>Kapittel 5: Klagebehandling</h2><article class="defaultP" data-text-size="small">Fastsatt med hjemmel i §§ 20–27 i fagskoleloven.</article><article class="legalArticle" data-lovdata-URL="LTI/forskrift/2024-06-12-1347/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Klageordning og klageorganer</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Klage må fremsettes skriftlig til den som har truffet vedtaket; førsteinstans, innen tre (3) uker etter at studenten er blitt eller burde være kjent med vedtaket.</article><article class="numberedLegalP" data-numerator="2" id="kapittel-5-paragraf-1-nummer-2">(2) Førsteinstansen kan oppheve eller endre vedtaket til gunst for klager. Dersom klagen ikke tas til følge, skal den automatisk sendes videre fra fagskolen til enten Nasjonal klagenemnd eller til lokal klagenemnd. Se føringer for dette i § 5-1 femte og syvende ledd.</article><article class="numberedLegalP" data-numerator="3" id="kapittel-5-paragraf-1-nummer-3">(3) Lokal klagenemnd behandler klager over enkeltvedtak som ikke behandles av Nasjonal klagenemnd.</article><article class="numberedLegalP" data-numerator="4" id="kapittel-5-paragraf-1-nummer-4">(4) Vedtak fattet av klageinstansen er endelig. I en klagesak skal det alltid gis begrunnelse for vedtaket jf. forvaltningsloven § 24.</article><article class="numberedLegalP" data-numerator="5" id="kapittel-5-paragraf-1-nummer-5">(5) Nasjonal klagenemnd for fagskoleutdanning skal behandle klager over enkeltvedtak truffet med hjemmel i følgende paragrafer i fagskoleloven:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-nummer-5-punkt-1"><article class="legalP" id="kapittel-5-paragraf-1-nummer-5-punkt-1-ledd-1">§ 16 om opptak gjennom samordna opptak. Unntatt er fagskolenes opptaksvedtak om realkompetanse jf. fagskoleforskriften § 7 første ledd eller spesielle opptakskrav § 7 fjerde ledd</article></article></li><li data-li-identifier="b." data-name="b."><article class="listArticle" id="kapittel-5-paragraf-1-nummer-5-punkt-2"><article class="legalP" id="kapittel-5-paragraf-1-nummer-5-punkt-2-ledd-1">§ 24 om annullering av avsluttende vurdering</article></article></li><li data-li-identifier="c." data-name="c."><article class="listArticle" id="kapittel-5-paragraf-1-nummer-5-punkt-3"><article class="legalP" id="kapittel-5-paragraf-1-nummer-5-punkt-3-ledd-1">§ 25 om utestenging og bortvisning</article></article></li><li data-li-identifier="d." data-name="d."><article class="listArticle" id="kapittel-5-paragraf-1-nummer-5-punkt-4"><article class="legalP" id="kapittel-5-paragraf-1-nummer-5-punkt-4-ledd-1">§ 26 om utestengning etter vurdering av skikkethet</article></article></li><li data-li-identifier="e." data-name="e."><article class="listArticle" id="kapittel-5-paragraf-1-nummer-5-punkt-5"><article class="legalP" id="kapittel-5-paragraf-1-nummer-5-punkt-5-ledd-1">§ 27 om politiattest.</article></article></li></ul></article><article class="numberedLegalP" data-numerator="6" id="kapittel-5-paragraf-1-nummer-6">(6) Vedtak i klagesaker fattet av Nasjonal klagenemnd kan ikke påklages.</article><article class="numberedLegalP" data-numerator="7" id="kapittel-5-paragraf-1-nummer-7">(7) Lokal klagenemnd er oppnevnt av Fagskolestyret og behandler klager på enkeltvedtak som ikke skal til Nasjonal klagenemnd, se punktet (5) over.<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-nummer-7-punkt-1"><article class="legalP" id="kapittel-5-paragraf-1-nummer-7-punkt-1-ledd-1">Den lokale klagenemnda har fem medlemmer med personlige varamedlemmer. Det henvises til retningslinje for lokal klagenemnd som er å finne på fagskolens hjemmeside. Lederen og varamedlemmet skal fylle de lovbestemte kravene til lagdommer. Leder og varamedlem for lederen kan ikke være ansatt ved fagskolen. To (2) av medlemmene skal være studenter.</article></article></li><li data-li-identifier="b." data-name="b."><article class="listArticle" id="kapittel-5-paragraf-1-nummer-7-punkt-2"><article class="legalP" id="kapittel-5-paragraf-1-nummer-7-punkt-2-ledd-1">Klagenemnda er vedtaksfør når lederen eller når varamedlemmet for lederen og to (2) andre medlemmer er til stede.</article></article></li><li data-li-identifier="c." data-name="c."><article class="listArticle" id="kapittel-5-paragraf-1-nummer-7-punkt-3"><article class="legalP" id="kapittel-5-paragraf-1-nummer-7-punkt-3-ledd-1">Vedtak i klagesaker fattet av den lokale klagenemnda kan ikke påklages.</article></article></li><li data-li-identifier="d." data-name="d."><article class="listArticle" id="kapittel-5-paragraf-1-nummer-7-punkt-4"><article class="legalP" id="kapittel-5-paragraf-1-nummer-7-punkt-4-ledd-1">Klagenemndas medlemmer utenom studentrepresentantene med vararepresentanter oppnevnes for fire (4) år av gangen. Studentrepresentant med vararepresentanter oppnevnes av studentene for ett (1) år av gangen.</article></article></li></ul></article></article><article class="legalArticle" data-lovdata-URL="LTI/forskrift/2024-06-12-1347/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Rett til begrunnelse og klage på sensur</span></h3><article class="defaultP" data-text-size="small">Med hjemmel i fagskoleloven § 22.</article><article class="numberedLegalP" data-numerator="1" id="kapittel-5-paragraf-2-nummer-1">(1) Studenten har rett til begrunnelse for karakterfastsettingen. Ved muntlig avsluttende vurdering eller bedømmelse av praktiske ferdigheter, framsettes karakteren muntlig umiddelbart etter avsluttende vurdering, og studenten må fremsette muntlig krav om begrunnelse til sensor umiddelbart etter at karakteren er meddelt. På skriftlige avsluttende vurderinger kunngjøres karakteren elektronisk og studenten kan kreve begrunnelse. Krav om begrunnelse fremsettes innen én (1) uke fra karakteren er kunngjort.</article><article class="numberedLegalP" data-numerator="2" id="kapittel-5-paragraf-2-nummer-2">(2) Begrunnelse skal være gitt innen to (2) uker etter at studenten har bedt om dette. Dersom begrunnelsen ikke kan gis innen to (2) uker, skal studenten varsles om dette og få oppgitt når begrunnelsen kan ventes. I begrunnelsen skal det gjøres rede for de generelle prinsippene som er lagt til grunn for bedømmelsen og for bedømmelsen av studentens prestasjon. Begrunnelsen skal gis skriftlig og prosessen styres av Vea.</article><article class="numberedLegalP" data-numerator="3" id="kapittel-5-paragraf-2-nummer-3">(3) Dersom det er gitt skriftlige retningslinjer for bedømmelsen, skal disse være tilgjengelige for studentene etter at karakteren er fastsatt.</article><article class="numberedLegalP" data-numerator="4" id="kapittel-5-paragraf-2-nummer-4">(4) En student kan klage skriftlig over karakteren innen tre (3) uker etter at avsluttende vurderingsresultatet er kunngjort. Ny sensur skal da gjennomføres. Ved ny sensur skal sensor ikke gis tilgang til opprinnelig karakter, sensors begrunnelse for denne eller studentens begrunnelse for klagen.</article><article class="numberedLegalP" data-numerator="5" id="kapittel-5-paragraf-2-nummer-5">(5) Er det fremsatt krav om begrunnelse for karaktersettingen eller klage over formelle feil, løper klagefristen på tre (3) uker fra studenten har fått begrunnelsen, eller til klagen på formelle feil er endelig avgjort.</article><article class="numberedLegalP" data-numerator="6" id="kapittel-5-paragraf-2-nummer-6">(6) Hvis den endelige karakteren er fastsatt på grunnlag av både skriftlig og muntlig prøve og karakteren endres etter ny sensur av den skriftlige delen av avsluttende vurdering, holdes ny muntlig prøve for fastsetting av karakter.</article><article class="numberedLegalP" data-numerator="7" id="kapittel-5-paragraf-2-nummer-7">(7) Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages.</article><article class="numberedLegalP" data-numerator="8" id="kapittel-5-paragraf-2-nummer-8">(8) Ny sensur kan gjøres både til gunst og ugunst for klager og karakterfastsetting ved ny sensur kan ikke påklages.</article></article><article class="legalArticle" data-lovdata-URL="LTI/forskrift/2024-06-12-1347/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Klage over formelle feil ved avsluttende vurdering</span></h3><article class="defaultP" data-text-size="small">Hjemlet i fagskoleloven §§ 23 og 22.</article><article class="numberedLegalP" data-numerator="1" id="kapittel-5-paragraf-3-nummer-1">(1) En student som har vært oppe til avsluttende vurdering eller annet arbeid som bedømmes med karakter, kan klage over formelle feil innen tre (3) uker etter at studenten er-, eller burde være kjent med forholdet som begrunner klagen. Klage skal rettes skriftlig til fagskolen.</article><article class="numberedLegalP" data-numerator="2" id="kapittel-5-paragraf-3-nummer-2">(2) Sensurvedtaket for klassen skal oppheves hvis det er begått feil som kan ha hatt betydning for studentenes prestasjon eller bedømmelsen av denne. Dersom den formelle feilen påvirker en eller en gruppe studenter skal sensurvedtaket oppheves for de involverte. Ny sensur gjennomføres hvis feilen kan rettes opp ved ny sensur av innleverte arbeider. I motsatt fall holdes ny avsluttende vurdering, prøve eller lignende med ny sensor. Karakterfastsetting ved ny sensur kan påklages.</article><article class="numberedLegalP" data-numerator="3" id="kapittel-5-paragraf-3-nummer-3">(3) Hvis en student har krevd begrunnelse for- eller klaget over karakterfastsettingen, løper klagefristen fra studenten har fått begrunnelsen, eller til klagen på karakterfastsettingen er endelig avgjort.</article><article class="numberedLegalP" data-numerator="4" id="kapittel-5-paragraf-3-nummer-4">(4) Fagskolen eller klageinstansen kan bestemme at det skal foretas ny sensur eller holdes ny avsluttende vurdering, prøve eller lignende hvis det er begått formelle feil som kan ha hatt betydning for én eller flere studenters prestasjon eller bedømmelse av denne.</article><article class="numberedLegalP" data-numerator="5" id="kapittel-5-paragraf-3-nummer-5">(5) Lokal klagenemnd er klageinstans for vedtak etter denne paragraf.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2024-06-12-1347/KAPITTEL_6"><h2>Kapittel 6: Annullering av avsluttende vurdering</h2><article class="defaultP" data-text-size="small">Fastsatt med hjemmel i § 24 i fagskoleloven.</article><article class="legalArticle" data-lovdata-URL="LTI/forskrift/2024-06-12-1347/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Annullering av avsluttende vurdering</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Rektor kan annullere resultatet av en avsluttende vurdering eller annet arbeid som bedømmes med karakter og som en student har fått adgang til å avlegge ved å benytte et falskt vitnemål, andre falske dokumenter eller annen form for uredelig opptreden. Det samme gjelder for godkjenning av et emne som en student på et tilsvarende urettmessig grunnlag har fått adgang til å delta i.</article><article class="numberedLegalP" data-numerator="2" id="kapittel-6-paragraf-1-nummer-2">(2) Rektor kan annullere fritak for-, eller godskriving av utdanning og kompetanse som en student har fått ved å benytte et falskt vitnemål, andre falske dokumenter eller annen form for uredelig opptreden.</article><article class="numberedLegalP" data-numerator="3" id="kapittel-6-paragraf-1-nummer-3">(3) Rektor politianmelder bruk av falske dokumenter.</article><article class="numberedLegalP" data-numerator="4" id="kapittel-6-paragraf-1-nummer-4">(4) Adgangen til annullering foreldes ikke.</article><article class="numberedLegalP" data-numerator="5" id="kapittel-6-paragraf-1-nummer-5">(5) Etter at det foreligger vedtak om annullering, skal eventuelle vitnemål eller karakterutskrifter leveres tilbake til fagskolen. Et endelig vedtak om annullering etter første eller annet ledd, utgjør et særlig tvangsgrunnlag etter tvangsfullbyrdelsesloven kapittel 13.</article></article><article class="legalArticle" data-lovdata-URL="LTI/forskrift/2024-06-12-1347/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Fusk og plagiering</span></h3><article class="defaultP" data-text-size="small">Hjemlet i fagskoleloven §§ 12, 24 og 25.</article><article class="numberedLegalP" data-numerator="1" id="kapittel-6-paragraf-2-nummer-1">(1) Forsøk på fusk er når en student forsettlig handler i strid med forskrifter og retningslinjer for avsluttende vurdering.</article><article class="numberedLegalP" data-numerator="2" id="kapittel-6-paragraf-2-nummer-2">(2) Fusk kan være:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-2-nummer-2-punkt-1"><article class="legalP" id="kapittel-6-paragraf-2-nummer-2-punkt-1-ledd-1">Bruk av hjelpemidler som ikke er tillatt på avsluttende vurdering, herunder KI-genererte tekstdeler eller samarbeid.</article></article></li><li data-li-identifier="b." data-name="b."><article class="listArticle" id="kapittel-6-paragraf-2-nummer-2-punkt-2"><article class="legalP" id="kapittel-6-paragraf-2-nummer-2-punkt-2-ledd-1">Utgi andres arbeid som eget.</article></article></li><li data-li-identifier="c." data-name="c."><article class="listArticle" id="kapittel-6-paragraf-2-nummer-2-punkt-3"><article class="legalP" id="kapittel-6-paragraf-2-nummer-2-punkt-3-ledd-1">Sitere kilder uten å benytte kildehenvisning.</article></article></li><li data-li-identifier="d." data-name="d."><article class="listArticle" id="kapittel-6-paragraf-2-nummer-2-punkt-4"><article class="legalP" id="kapittel-6-paragraf-2-nummer-2-punkt-4-ledd-1">Dersom det under avsluttende vurdering oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Dette gjelder også for studenter som eventuelt yter hjelp. Studenten kan da velge om han/hun vil fortsette eller avbryte avsluttende vurdering.</article></article></li></ul></article><article class="numberedLegalP" data-numerator="3" id="kapittel-6-paragraf-2-nummer-3">(3) Rektor kan annullere resultatet av en avsluttende vurdering, prøve eller lignende, og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med avsluttende vurdering, prøven eller lignende, eller under gjennomføringen av emnet.</article><article class="numberedLegalP" data-numerator="4" id="kapittel-6-paragraf-2-nummer-4">(4) Ved grove tilfeller av fusk eller forsettlig medvirkning til dette, kan lokal klagenemnd vedta at studenten skal utestenges fra all utdanning i inntil ett (1) år. Utestenging fra studiet innebærer at studenten fratas retten til å gå opp til avsluttende vurdering.</article><article class="numberedLegalP" data-numerator="5" id="kapittel-6-paragraf-2-nummer-5">(5) Ved grovt forstyrrende atferd kan rektor fatte vedtak om bortvisning. Et slikt vedtak gjelder inntil lokal klagenemnd kan fatte et endelig vedtak i saken. Bortvisning innebærer ikke at studenten fratas retten til å gå opp til avsluttende vurdering.</article><article class="numberedLegalP" data-numerator="6" id="kapittel-6-paragraf-2-nummer-6">(6) Vedtak kan påklages til Nasjonal klagenemnd.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2024-06-12-1347/KAPITTEL_7"><h2>Kapittel 7: Dokumentasjon</h2><article class="defaultP" data-text-size="small">Hjemmel i § 19 i fagskoleloven, fagskoleforskriften § 38 og fagskoletilsynsforskriften § 2-7.</article><article class="legalArticle" data-lovdata-URL="LTI/forskrift/2024-06-12-1347/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Fagskolen utferdiger vitnemål etter fullført fagskoleutdanning.</article><article class="numberedLegalP" data-numerator="2" id="kapittel-7-paragraf-1-nummer-2">(2) En student som ikke har fullført fagskoleutdanningen, kan be om karakterutskrift som viser beståtte emner studenten har fått.</article><article class="numberedLegalP" data-numerator="3" id="kapittel-7-paragraf-1-nummer-3">(3) Vitnemålet skal omfatte de emner som inngår i utdanningen og eventuelt praksis, og det skal påføres emnenes omfang i studiepoeng, fagretning, fordypning, avsluttende vurderingskarakter og tittel.</article><article class="numberedLegalP" data-numerator="4" id="kapittel-7-paragraf-1-nummer-4">(4) På vitnemålet beskrives emnene og overordnede læringsutbyttebeskrivelser iht. NKR-nivået og kvalifikasjonen som er oppnådd. Det skilles mellom fagskolenivå 5.1 for studier med normert tid på inntil ett (1) år og fagskolenivå 5-2 for studier med normert tid ett og et halvt (1,5) til to (2) år.</article><article class="numberedLegalP" data-numerator="5" id="kapittel-7-paragraf-1-nummer-5">(5) Det utstedes normalt kun ett (1) vitnemål per kandidat. I særlige tilfeller hvor det kan synliggjøres/dokumenteres at vitnemål er tapt, kan det utstedes nytt vitnemål. Hver side stemples med «DUPLIKAT».</article><article class="numberedLegalP" data-numerator="6" id="kapittel-7-paragraf-1-nummer-6">(6) Ved forbedring av karakter blir beste karakter oppført på vitnemålet. Det utstedes nytt vitnemål når det originale vitnemålet har kommet Vea i retur. Ved lavere karakter beholdes originalt vitnemål.</article></article><article class="legalArticle" data-lovdata-URL="LTI/forskrift/2024-06-12-1347/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Tilknytningskrav for utstedelse av vitnemål</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) For at en fagskole skal kunne utstede vitnemål eller annen dokumentasjon for fullført utdanning, må minste resultatbærende enhet som skal inngå i beregningsgrunnlaget, være avlagt ved fagskolen. Det er normalt den siste fagskolen som har en student før fullført utdanningsløp, som har ansvaret for å utstede vitnemålet.</article><article class="numberedLegalP" data-numerator="2" id="kapittel-7-paragraf-2-nummer-2">(2) Ved godskriving mellom fagskoler, kan det avtales særskilte ordninger for utstedelse av vitnemål mellom de berørte fagskolene.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2024-06-12-1347/KAPITTEL_8"><h2>Kapittel 8: Ikrafttredelse og opphevelse</h2><article class="legalArticle" data-lovdata-URL="LTI/forskrift/2024-06-12-1347/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Ikrafttredelse og opphevelse</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Forskriften trer i kraft 1. august 2024.</article><article class="numberedLegalP" data-numerator="2" id="kapittel-8-paragraf-1-nummer-2">(2) Fra samme tid oppheves forskrift 25. februar 2022 nr. 368 om høyere yrkesfaglig utdanning ved Norges grønne fagskole – Vea.</article></article></section></main></body></html>