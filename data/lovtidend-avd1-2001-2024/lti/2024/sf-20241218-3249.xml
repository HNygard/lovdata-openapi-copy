<!DOCTYPE html><html lang="nb"><head><title>Forskrift om regulering av fisket etter vassild og strømsild i 2025</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-18-3249</dd><dt class="dokid">DokumentID</dt><dd class="dokid">LTI/forskrift/2024-12-18-3249</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2025-01-01 – 2025-12-31</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§36</li><li>lov/2008-06-06-37/§37</li><li>lov/2008-06-06-37/§59</li><li>lov/1999-03-26-15/§12</li><li>lov/1999-03-26-15/§21</li><li>forskrift/2000-02-11-99</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2024-12-19 14:50</dd><dt class="journalNumber">Journalnummer</dt><dd class="journalNumber">2024-1544</dd><dt class="title">Tittel</dt><dd class="title">Forskrift om regulering av fisket etter vassild og strømsild i 2025</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 18. desember 2024 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) §§ 11, 12, 16, 36, 37 og 59, og lov 26. mars 1999 nr. 15 om retten til å delta i fiske og fangst (deltakerloven) §§ 12 og 21, jf. delegeringsvedtak 11. februar 2000 nr. 99 og delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2024-12-18-3249</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter vassild og strømsild i 2025<ul class="tocSubUl"><li>§ 1. Generelt forbud</li><li>§ 2. Totalkvote</li><li>§ 3. Kvotefleksibilitet over årsskiftet på totalkvoten</li><li>§ 4. Åpningsdato</li><li>§ 5. Melding om utseiling</li><li>§ 6. Prøvetaking</li><li>§ 7. Særlige bestemmelser om fiske i et område på Trænadjupet</li><li>§ 8. Fartøykvoter</li><li>§ 9. Bifangst</li><li>§ 10. Kvoteutnyttelse</li><li>§ 11. Overføring av fangst</li><li>§ 12. Stopp i fisket</li><li>§ 13. Overtredelsesgebyr</li><li>§ 14. Straff</li><li>§ 15. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-18-3249" id="dokument"><h1>Forskrift om regulering av fisket etter vassild og strømsild i 2025</h1><article class="legalArticle" data-lovdata-URL="LTI/forskrift/2024-12-18-3249/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande vassild og strømsild i 2025.</article></article><article class="legalArticle" data-lovdata-URL="LTI/forskrift/2024-12-18-3249/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h2><article class="legalP" id="paragraf-2-ledd-1">Uten hinder av forbudet i § 1 kan norske fartøy med adgang til å delta, fiske og lande inntil 10&#xa0;588 tonn vassild i Norges territorialfarvann og økonomiske sone nord for 62° N og sør for en linje trukket mellom Myken fyr og posisjon 67° 30 N og 9° 10 Ø. Av dette kvantum avsettes 20 tonn til forsknings- og undervisningskvote.</article></article><article class="legalArticle" data-lovdata-URL="LTI/forskrift/2024-12-18-3249/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvotefleksibilitet over årsskiftet på totalkvoten</span></h2><article class="legalP" id="paragraf-3-ledd-1">Dersom totalkvoten overfiskes, kan Fiskeridirektoratet belaste totalkvoten det påfølgende kvoteåret med et tilsvarende kvantum.</article><article class="legalP" id="paragraf-3-ledd-2">Dersom totalkvoten ikke er oppfisket ved kvoteårets slutt, kan Fiskeridirektoratet godskrive inntil 10&#xa0;% av denne totalkvoten til det påfølgende kvoteåret.</article><article class="legalP" id="paragraf-3-ledd-3">Totalkvoten angitt i § 2 er ikke justert for eventuelle overføringer av kvantum mellom kvoteår.</article></article><article class="legalArticle" data-lovdata-URL="LTI/forskrift/2024-12-18-3249/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Åpningsdato</span></h2><article class="legalP" id="paragraf-4-ledd-1">Fisket etter vassild åpner 1. januar 2025.</article></article><article class="legalArticle" data-lovdata-URL="LTI/forskrift/2024-12-18-3249/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Melding om utseiling</span></h2><article class="legalP" id="paragraf-5-ledd-1">Fartøy som skal delta i fisket etter vassild må melde fra til Fiskeridirektoratets sjøtjeneste senest 48 timer før utseiling. Melding skal sendes til sjotjenesten@fiskeridir.no.</article></article><article class="legalArticle" data-lovdata-URL="LTI/forskrift/2024-12-18-3249/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Prøvetaking</span></h2><article class="legalP" id="paragraf-6-ledd-1">Fartøy som fisker vassild i områder angitt i denne bestemmelsen i perioden 1. januar til 16. februar plikter å sende inn fryseprøver av uer til Havforskningsinstituttet på forespørsel. Plikten til prøvetaking gjelder i Norges økonomiske sone i følgende områder avgrenset av rette linjer mellom følgende posisjoner:<ul class="defaultList"><li><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Område A <ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1-ledd-1-punkt-1"><article class="legalP" id="paragraf-6-ledd-1-punkt-1-ledd-1-punkt-1-ledd-1">66° 30′ N 06° 59′ Ø</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-1-ledd-1-punkt-2"><article class="legalP" id="paragraf-6-ledd-1-punkt-1-ledd-1-punkt-2-ledd-1">66° 21′ N 06° 44′ Ø</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-1-ledd-1-punkt-3"><article class="legalP" id="paragraf-6-ledd-1-punkt-1-ledd-1-punkt-3-ledd-1">65° 43′ N 06° 00′ Ø</article></article></li><li data-li-identifier="4." data-name="4."><article class="listArticle" id="paragraf-6-ledd-1-punkt-1-ledd-1-punkt-4"><article class="legalP" id="paragraf-6-ledd-1-punkt-1-ledd-1-punkt-4-ledd-1">65° 20′ N 06° 00′ Ø</article></article></li><li data-li-identifier="5." data-name="5."><article class="listArticle" id="paragraf-6-ledd-1-punkt-1-ledd-1-punkt-5"><article class="legalP" id="paragraf-6-ledd-1-punkt-1-ledd-1-punkt-5-ledd-1">65° 20′ N 05° 30′ Ø</article></article></li><li data-li-identifier="6." data-name="6."><article class="listArticle" id="paragraf-6-ledd-1-punkt-1-ledd-1-punkt-6"><article class="legalP" id="paragraf-6-ledd-1-punkt-1-ledd-1-punkt-6-ledd-1">66° 00′ N 05° 30′ Ø</article></article></li><li data-li-identifier="7." data-name="7."><article class="listArticle" id="paragraf-6-ledd-1-punkt-1-ledd-1-punkt-7"><article class="legalP" id="paragraf-6-ledd-1-punkt-1-ledd-1-punkt-7-ledd-1">66° 30′ N 06° 34,27′ Ø</article></article></li><li data-li-identifier="8." data-name="8."><article class="listArticle" id="paragraf-6-ledd-1-punkt-1-ledd-1-punkt-8"><article class="legalP" id="paragraf-6-ledd-1-punkt-1-ledd-1-punkt-8-ledd-1">67° 10′ N 08° 00′ Ø</article></article></li><li data-li-identifier="9." data-name="9."><article class="listArticle" id="paragraf-6-ledd-1-punkt-1-ledd-1-punkt-9"><article class="legalP" id="paragraf-6-ledd-1-punkt-1-ledd-1-punkt-9-ledd-1">67° 10′ N 08° 35′ Ø</article></article></li><li data-li-identifier="10." data-name="10."><article class="listArticle" id="paragraf-6-ledd-1-punkt-1-ledd-1-punkt-10"><article class="legalP" id="paragraf-6-ledd-1-punkt-1-ledd-1-punkt-10-ledd-1">67° 00′ N 08° 18′ Ø</article></article></li><li data-li-identifier="11." data-name="11."><article class="listArticle" id="paragraf-6-ledd-1-punkt-1-ledd-1-punkt-11"><article class="legalP" id="paragraf-6-ledd-1-punkt-1-ledd-1-punkt-11-ledd-1">66° 50′ N 08° 09′ herifra i rett linje til pkt. 1.</article></article></li></ul></article></article></li><li><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Område B <ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-2-ledd-1-punkt-1"><article class="legalP" id="paragraf-6-ledd-1-punkt-2-ledd-1-punkt-1-ledd-1">62° 36′ N 03° 00′ Ø</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-2-ledd-1-punkt-2"><article class="legalP" id="paragraf-6-ledd-1-punkt-2-ledd-1-punkt-2-ledd-1">62° 10′ N 01° 15′ Ø (ved NØS ytre grense)</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-2-ledd-1-punkt-3"><article class="legalP" id="paragraf-6-ledd-1-punkt-2-ledd-1-punkt-3-ledd-1">62° 40′ N 00° 52′ Ø (ved NØS ytre grense)</article></article></li><li data-li-identifier="4." data-name="4."><article class="listArticle" id="paragraf-6-ledd-1-punkt-2-ledd-1-punkt-4"><article class="legalP" id="paragraf-6-ledd-1-punkt-2-ledd-1-punkt-4-ledd-1">63° 00′ N 03° 00′ Ø herifra i rett linje til pkt. 1.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2024-12-18-3249/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Særlige bestemmelser om fiske i et område på Trænadjupet</span></h2><article class="legalP" id="paragraf-7-ledd-1">I perioden 25. februar til 31. mars er det forbudt å fiske vassild i et område på Trænadjupet innenfor Norges økonomiske sone avgrenset av en rett linje mellom følgende posisjoner:<ul class="defaultList"><li data-li-identifier="1." data-name="1."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">66° 57,0′ N 008° 10,0′ Ø</article></article></li><li data-li-identifier="2." data-name="2."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">67° 20,0′ N 008° 50,0′ Ø</article></article></li><li data-li-identifier="3." data-name="3."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">67° 20,0′ N 009° 02,0′ Ø</article></article></li><li data-li-identifier="4." data-name="4."><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">66° 57,0′ N 008° 22,0′ Ø</article></article></li></ul><p class="leddfortsettelse">herfra videre til posisjon 1.</p></article><article class="legalP" id="paragraf-7-ledd-2">Uten hinder av forbudet i første ledd kan det likevel fiskes med inspektør om bord. Sjøtjenesten bestemmer hvor mange fartøy som kan fiske etter vassild i det samme tidsrom.</article></article><article class="legalArticle" data-lovdata-URL="LTI/forskrift/2024-12-18-3249/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fartøykvoter</span></h2><article class="legalP" id="paragraf-8-ledd-1">Fartøy med vassildtråltillatelse kan fiske og lande en garantert kvote på 355 tonn vassild nord for 62° N og sør for en linje trukket mellom Myken fyr og posisjon 67° 30′ N og 9° 10′ Ø.</article></article><article class="legalArticle" data-lovdata-URL="LTI/forskrift/2024-12-18-3249/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bifangst</span></h2><article class="legalP" id="paragraf-9-ledd-1">Det er ikke tillatt å ha bifangst av vassild og strømsild ved fiske etter andre arter med mindre annet er fastsatt i denne bestemmelsen.<ul class="defaultList"><li data-li-identifier="1." data-name="1."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Nord for 62° N</article><article class="legalP" id="paragraf-9-ledd-1-punkt-1-ledd-2">I fisket etter andre arter er bifangst av vassild tillatt når den kan avregnes fartøyets vassildkvote. Fartøy som ikke har adgang til å delta i vassildfisket kan ha inntil 10&#xa0;% bifangst av vassild i vekt i de enkelte fangster og ved landing. Dette gjelder også fartøy med vassildtråltillatelse dersom maksimalkvoten er oppfisket eller direktefisket er stoppet.</article></article></li><li data-li-identifier="2." data-name="2."><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">Sør for 62° N</article><article class="legalP" id="paragraf-9-ledd-1-punkt-2-ledd-2">I fisket med småmasket trål er det tillatt med inntil 35&#xa0;% samlet bifangst av vassild og strømsild i vekt i de enkelte fangster og ved landing. I fisket med andre redskap er det tillatt med inntil 5&#xa0;% samlet bifangst av vassild og strømsild i vekt i de enkelte fangster og ved landing. Dersom fartøyet har vassildtråltillatelse skal bifangst av vassild og strømsild sør for 62° N ikke avregnes vassildkvoten.</article></article></li></ul></article></article><article class="legalArticle" data-lovdata-URL="LTI/forskrift/2024-12-18-3249/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kvoteutnyttelse</span></h2><article class="legalP" id="paragraf-10-ledd-1">Hvert fartøy kan bare fiske og lande én kvote av de enkelte fiskeslag innenfor kvoteåret. Dersom fartøyet har startet fisket på en kvote, kan det ikke starte fisket på en annen kvote av samme fiskeslag i løpet av kvoteåret. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om spesielle kvoteordninger.</article><article class="legalP" id="paragraf-10-ledd-2">Dersom fartøyeier skifter ut sitt fartøy, skal det gjøres fradrag i kvoten som tildeles det ervervede fartøyet for det kvantum fartøyeier har fisket og landet innenfor kvoteåret med fartøyet som skiftes ut. Uten hinder av første ledd kan fartøyeier fiske med det ervervede fartøyet selv om tidligere eier har fisket og landet fangst med samme fartøy innenfor kvoteåret, men det skal da gjøres fradrag i kvoten for det kvantum selger av utskiftingsfartøyet har fisket og landet i kvoteåret med fartøyet. Første og annet ledd gjelder tilsvarende ved utskifting av fartøy i åpen gruppe. Når det kan gjøres fradrag både etter første og annet punktum, skal bare det kvantumet som er størst trekkes fra.</article><article class="legalP" id="paragraf-10-ledd-3">Ved kjøp av fartøyet for fortsatt drift kan ny fartøyeier uten hinder av første ledd fiske med det ervervede fartøyet selv om tidligere eier har fisket og landet fangst med samme fartøy innenfor kvoteåret, men det skal gjøres fradrag i kvoten for det selger av fartøyet har fisket og landet med dette fartøyet i løpet av kvoteåret. Tilsvarende gjelder ved kjøp av fartøy som skal delta i åpen gruppe.</article><article class="legalP" id="paragraf-10-ledd-4">Ved tildeling av fisketillatelse til erstatning for tilsvarende fisketillatelse som oppgis fra et annet fartøy skal det gjøres fradrag i kvoten for det kvantum som innenfor kvoteåret er fisket i henhold til tillatelsen som oppgis fra det andre fartøyet. Fartøyet som tildeles fisketillatelse kan uten hinder av første ledd fiske på den tildelte fisketillatelsen, men det skal gjøres fradrag i kvoten for det kvantum fartøyet har fisket i løpet av kvoteåret. Når det kan gjøres fradrag både etter første og annet punktum, skal bare det kvantum som er størst trekkes fra.</article><article class="legalP" id="paragraf-10-ledd-5">Dersom det er foretatt utskifting eller salg for fortsatt drift flere ganger i løpet av kvoteåret, eller både utskifting og salg for fortsatt drift, skal det så langt det passer tas høyde for dette ved fradrag i kvoten etter annet til fjerde ledd. Tilsvarende gjelder dersom en fisketillatelse tildeles til erstatning for tilsvarende fisketillatelse som oppgis fra annet fartøy, og den oppgitte tillatelsen tidligere i kvoteåret er tildelt til erstatning for fisketillatelse som oppgis fra et annet fartøy. Tilsvarende gjelder også så langt det passer dersom det i løpet av kvoteåret er gjennomført både utskifting eller salg for fortsatt drift, og tildeling av fisketillatelse til erstatning for tilsvarende tillatelse.</article><article class="legalP" id="paragraf-10-ledd-6">Det kan gjøres unntak fra bestemmelsene i første ledd, annet ledd annet punktum og tredje ledd dersom fartøyet har deltatt i lukket gruppe i de enkelte fiskeri og ikke har skiftet eier de siste to årene. Det kan gjøres unntak fra bestemmelsen i fjerde ledd dersom fisketillatelsen som oppgis har vært tildelt samme fartøy sammenhengende i de siste to årene.</article><article class="legalP" id="paragraf-10-ledd-7">Fiskeridirektoratet kan gjøre unntak fra første ledd, annet ledd annet punktum og tredje ledd for fartøy som erverves til erstatning for fartøy som på grunn av havari eller forlis har vesentlig driftsavbrudd. Det er en forutsetning at vilkårene for bruk av leiefartøy ellers er oppfylt.</article></article><article class="legalArticle" data-lovdata-URL="LTI/forskrift/2024-12-18-3249/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Overføring av fangst</span></h2><article class="legalP" id="paragraf-11-ledd-1">Det kvantum som kan fiskes av det enkelte fartøy kan ikke overføres til annet fartøy. Det er også forbudt å motta eller lande fangst som er fisket av annet fartøy.</article><article class="legalP" id="paragraf-11-ledd-2">Det er likevel tillatt å overføre fangst på feltet mellom fartøy som fisker med not og trål dersom fartøyene er egnet, bemannet og utstyrt for fisket.</article><article class="legalP" id="paragraf-11-ledd-3">Det er ikke tillatt å overføre fangst som er tatt om bord.</article></article><article class="legalArticle" data-lovdata-URL="LTI/forskrift/2024-12-18-3249/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Stopp i fisket</span></h2><article class="legalP" id="paragraf-12-ledd-1">Fiskeridirektoratet kan stoppe fisket når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/2024-12-18-3249/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Overtredelsesgebyr</span></h2><article class="legalP" id="paragraf-13-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven.</article></article><article class="legalArticle" data-lovdata-URL="LTI/forskrift/2024-12-18-3249/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h2><article class="legalP" id="paragraf-14-ledd-1">Den som forsettlig eller uaktsomt overtrer bestemmelser gitt i eller i medhold av forskriften straffes i henhold til havressurslova §§ 60, 61, 62, 64 og 65 og deltakerloven § 31. På samme måte straffes forsøk og medvirkning.</article></article><article class="legalArticle" data-lovdata-URL="LTI/forskrift/2024-12-18-3249/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Forskriften trer i kraft 1. januar 2025 og gjelder til og med 31. desember 2025.</article></article></main></body></html>