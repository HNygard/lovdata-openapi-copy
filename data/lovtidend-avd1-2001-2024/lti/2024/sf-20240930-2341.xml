<!DOCTYPE html><html lang="nb"><head><title>Forskrift om endring i forskrift til lov om register over reelle rettighetshavere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-09-30-2341</dd><dt class="dokid">DokumentID</dt><dd class="dokid">LTI/forskrift/2024-09-30-2341</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2024-09-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-06-21-2056</li></ul></dd><dt class="basedOn">Hjemmel</dt><dd class="basedOn"><ul><li>lov/2019-03-01-2/§9</li><li>lov/2019-03-01-2/§10</li><li>lov/2019-03-01-2/§11</li><li>lov/2019-03-01-2/§14</li></ul></dd><dt class="dateOfPublication">Kunngjort</dt><dd class="dateOfPublication">2024-10-01 15:10</dd><dt class="journalNumber">Journalnummer</dt><dd class="journalNumber">2024-1045</dd><dt class="title">Tittel</dt><dd class="title">Forskrift om endring i forskrift til lov om register over reelle rettighetshavere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 30. september 2024 med hjemmel i lov 1. mars 2019 nr. 2 om register over reelle rettighetshavere §§ 9, 10, 11 og 14. <br /> <strong>EØS-henvisninger:</strong> EØS-avtalen vedlegg IX nr. 23b (direktiv (EU) 2015/849) og nr. 23be (forordning (EU) 2021/369).</dd><dt class="refid">RefID</dt><dd class="refid">forskrift/2024-09-30-2341</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om register over reelle rettighetshavere<ul class="tocSubUl"><li>I<ul class="tocSubUl"><li>§ 3-11. Aktører som skal ha tilgang til registeret</li><li>§ 3-12. Inkorporasjon av forordning (EU) 2021/369 (BORIS-forordningen) for sammenkobling av registre over reelle rettighetshavere på europeisk nivå</li><li>§ 3-13. Avgivelse av opplysninger i forbindelse med maskinell innrapportering</li><li>§ 5-2. Ikrafttredelse og overgangsregler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-09-30-2341" id="dokument"><h1>Forskrift om endring i forskrift til lov om register over reelle rettighetshavere</h1><section class="section" data-name="kapI" id="kapittel-1" data-lovdata-URL="LTI/forskrift/2024-09-30-2341/KAPITTEL_1"><h2 data-text-align="center">I</h2><article class="defaultP">I forskrift 21. juni 2021 nr. 2056 til lov om register over reelle rettighetshavere gjøres følgende endringer:</article> <article class="defaultP" margin-top="true">§ 3-4 første ledd tredje punktum skal lyde:</article><article class="legalP" id="kapittel-1-ledd-1">Der en persons eierskap og stemmerettigheter er identisk, er det ikke nødvendig å registrere begge posisjonene.</article> <article class="defaultP" margin-top="true">§ 3-9 annet ledd skal lyde:</article><article class="legalP" id="kapittel-1-ledd-2">Offentlige myndigheter nevnt i § 3-11 og rapporteringspliktige etter hvitvaskingsloven § 4 skal ha tilgang til fødsels- og d-nummer.</article> <article class="defaultP" margin-top="true">§ 3-9 tredje ledd første punktum skal lyde:</article><article class="legalP" id="kapittel-1-ledd-3">Med unntak av opplysninger om posisjonen den fysiske personen innehar, bostedsland, statsborgerskap og fødselsår, skal det ikke gis tilgang til opplysninger om mindreårige.</article> <article class="defaultP" margin-top="true">§ 3-9 fjerde ledd fjerde punktum skal lyde:</article><article class="legalP" id="kapittel-1-ledd-4">Unntak fra tilgang til opplysninger omfatter ikke opplysninger om posisjonen den fysiske personen innehar, bostedsland, statsborgerskap og fødselsår, og det skal fremgå av registeret at opplysninger er unntatt.</article> <article class="defaultP" margin-top="true">§ 3-9 femte ledd skal lyde:</article><article class="numberedLegalP" data-numerator="5" id="kapittel-1-nummer-1">(5) Unntaket fra tilgang i tredje og fjerde ledd gjelder likevel ikke for offentlige myndigheter som nevnt i § 3-11 første ledd og rapporteringspliktige etter hvitvaskingsloven § 4 første ledd bokstav a, b, c, e, g, h til k, n og o.</article> <article class="defaultP" margin-top="true">§ 3-10 tredje ledd skal lyde:</article><article class="legalP" id="kapittel-1-ledd-5">Opplysninger om at det er meldt fra, skal være tilgjengelige når meldingen ikke er fulgt opp innen fristen i fjerde ledd. Tilgangen skal gjelde selve meldingen, tidspunktet for meldingen og opplysninger om påståtte reelle rettighetshavere. Tilgang til opplysninger om hvem som har meldt fra, skal bare gis til offentlige myndigheter nevnt i § 3-11 første ledd, i tillegg til registreringspliktig. Når meldingen er blitt fulgt opp, skal opplysninger om at det er meldt fra ikke lenger være tilgjengelige for andre enn offentlige myndigheter som nevnt i § 3-11 første ledd.</article> <article class="defaultP" margin-top="true">§ 3-11 skal lyde:</article><article class="futureLegalArticle" data-name="§3-11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Aktører som skal ha tilgang til registeret</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Følgende offentlige myndigheter er omfattet av reglene i lov om register over reelle rettighetshavere § 11 og forskriften her § 3-9 og § 3-10 om tilgangen til registeret mv.:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">Politi- og påtalemyndighet.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">Enheten for finansiell etterretning ansvarlig for å motta opplysninger om mistenkelige forhold etter hvitvaskingsloven § 26.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">Skattemyndigheter.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-1-punkt-4"><article class="legalP" id="kapittel-1-foreslåttparagraf-1-nummer-1-punkt-4-ledd-1">Tilsynsmyndigheter for rapporteringspliktige etter hvitvaskingsregelverket.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-nummer-1-punkt-5"><article class="legalP" id="kapittel-1-foreslåttparagraf-1-nummer-1-punkt-5-ledd-1">Andre myndigheter med ansvar for å etterforske og påtale hvitvasking, primærforbrytelser og terrorfinansiering.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-nummer-1-punkt-6"><article class="legalP" id="kapittel-1-foreslåttparagraf-1-nummer-1-punkt-6-ledd-1">Andre myndigheter med ansvar for sporing, båndlegging og inndragning av utbytte.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-nummer-1-punkt-7"><article class="legalP" id="kapittel-1-foreslåttparagraf-1-nummer-1-punkt-7-ledd-1">Sikkerhetsmyndigheten.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-nummer-1-punkt-8"><article class="legalP" id="kapittel-1-foreslåttparagraf-1-nummer-1-punkt-8-ledd-1">Tilsynsmyndighet for stiftelser.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Medier som skal ha tilgang til register over reelle rettighetshavere, er medier omfattet av medieansvarsloven § 2.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Sivilsamfunnsorganisasjoner som skal ha tilgang til register over reelle rettighetshavere, er ideelle organisasjoner som har som formål å arbeide med forebyggelse og bekjempelse av misbruk av selskapsstrukturer.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Høyere utdanningsinstitusjoner som skal ha tilgang til register over reelle rettighetshavere, er institusjoner omfattet av universitets- og høyskoleloven § 1-2.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Tilgang til registeret forutsetter at de tilgangsberettigede tilpasser seg registerførers tekniske løsninger og at tilgangsberettigelsen kan verifiseres. Tilgang for andre enn offentlige myndigheter kan ikke innebære uttrekk fra registeret eller søkbarhet på fysisk person.</article></article> <article class="defaultP" margin-top="true">Ny § 3-12 skal lyde:</article><article class="futureLegalArticle" data-name="§3-12" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-12</span>. <span class="legalArticleTitle">Inkorporasjon av forordning (EU) 2021/369 (BORIS-forordningen) for sammenkobling av registre over reelle rettighetshavere på europeisk nivå</span></span><article class="legalP" id="kapittel-1-foreslåttparagraf-2-ledd-1">EØS-avtalen vedlegg IX nr. 23be (forordning (EU) 2021/369 av 1. mars 2021 om fastsettelse av de tekniske spesifikasjonene og framgangsmåtene som kreves for systemet for sammenkobling av sentrale registre omhandlet i europaparlaments- og rådsdirektiv (EU) 2015/849) gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig. Registerfører skal avgi registrerte opplysninger i samsvar med første punktum.</article></article> <article class="defaultP" margin-top="true">Ny § 3-13 skal lyde:</article><article class="futureLegalArticle" data-name="§3-13" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-13</span>. <span class="legalArticleTitle">Avgivelse av opplysninger i forbindelse med maskinell innrapportering</span></span><article class="legalP" id="kapittel-1-foreslåttparagraf-3-ledd-1">Dersom det er nødvendig for å legge til rette for registrering av opplysninger gjennom fagsystem, kan registerfører avgi registrerte opplysninger til fagsystemet. Avgivelsen skal kun skje i forbindelse med registrering av opplysninger og kan ikke lagres utover registreringsprosessen eller brukes på annen måte av fagsystemet.</article></article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Ikrafttredelse og overgangsregler</span></span><article class="legalP" id="kapittel-1-foreslåttparagraf-4-ledd-1">Forskriften kapittel 1 og 2 og § 4-1 første punktum trer i kraft 1. november 2021. Forskriften kapittel 3 og § 4-1 annet punktum trer i kraft 1. oktober 2024. Forskriften § 5-1 trer i kraft 31. juli 2025. Registerfører skal ikke følge opp manglende etterlevelse av registreringsplikten med pålegg og tvangsmulkt før etter 31. juli 2025.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-09-30-2341/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>