<!DOCTYPE html><html lang="nb"><head><title>Forskrift om endring i forskrift til skatteforvaltningsloven (skatteforvaltningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-20-3470</dd><dt class="dokid">DokumentID</dt><dd class="dokid">LTI/forskrift/2024-12-20-3470</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">Inntektsåret 2025</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-11-23-1360</li></ul></dd><dt class="basedOn">Hjemmel</dt><dd class="basedOn"><ul><li>lov/2016-05-27-14/§7-13</li><li>forskrift/2023-12-20-2226</li></ul></dd><dt class="dateOfPublication">Kunngjort</dt><dd class="dateOfPublication">2024-12-27 15:20</dd><dt class="journalNumber">Journalnummer</dt><dd class="journalNumber">2024-1680</dd><dt class="titleShort">Korttittel</dt><dd class="titleShort">Endr. i skatteforvaltningsforskriften</dd><dt class="title">Tittel</dt><dd class="title">Forskrift om endring i forskrift til skatteforvaltningsloven (skatteforvaltningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 20. desember 2024 med hjemmel i lov 27. mai 2016 nr. 14 om skatteforvaltning (skatteforvaltningsloven) § 7-13 første ledd, jf. delegeringsvedtak 20. desember 2023 nr. 2226.</dd><dt class="refid">RefID</dt><dd class="refid">forskrift/2024-12-20-3470</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til skatteforvaltningsloven (skatteforvaltningsforskriften)<ul class="tocSubUl"><li>I<ul class="tocSubUl"><li>§ 7-10-40. Hvem som har opplysningsplikt</li><li>§ 7-10-41. Opplysningspliktens omfang</li><li>§ 7-10-42. Opplysningspliktens innhold</li><li>§ 7-10-43. Levering av opplysninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-20-3470" id="dokument"><h1>Forskrift om endring i forskrift til skatteforvaltningsloven (skatteforvaltningsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-20-3470/KAPITTEL_1"><h2 data-text-align="center">I</h2><article class="defaultP">I forskrift 23. november 2016 nr. 1360 til skatteforvaltningsloven (skatteforvaltningsforskriften) gjøres følgende endring:</article> <article class="defaultP" margin-top="true">Ny § 7-10-40 til § 7-10-43 skal lyde:</article><article class="futureLegalArticle" data-name="§7-10-40" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-10-40</span>. <span class="legalArticleTitle">Hvem som har opplysningsplikt</span></span><article class="legalP" id="kapittel-1-foreslåttparagraf-1-ledd-1">Kraftleverandører som har inngått avtale med private strømkunder med både forbruk og fysisk eller virtuell produksjon bak målepunkt, skal gi opplysninger etter reglene i § 7-10-40 til § 7-10-43. Opplysningsplikten inntrer fra og med den skattleggingsperioden der avtale mellom strømkunde og kraftleverandør om kjøp og salg av kraft foreligger.</article></article><article class="futureLegalArticle" data-name="§7-10-41" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-10-41</span>. <span class="legalArticleTitle">Opplysningspliktens omfang</span></span><article class="legalP" id="kapittel-1-foreslåttparagraf-2-ledd-1">Det skal gis en melding per private strømkunde med både forbruk og fysisk eller virtuell produksjon bak et målepunkt. Med privat strømkunde menes kunde med strømabonnement tilknyttet et fødselsnummer eller d-nummer, og hvor strømkunden eller produksjonsanlegget ikke er konsesjonspliktig.</article></article><article class="futureLegalArticle" data-name="§7-10-42" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-10-42</span>. <span class="legalArticleTitle">Opplysningspliktens innhold</span></span><article class="legalP" id="kapittel-1-foreslåttparagraf-3-ledd-1">Det skal gis opplysninger om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Strømkundens fødselsnummer eller d-nummer, navn og eiendommens veiadresse, eller der det ikke finnes, matrikkeladresse. Med veiadresse menes veinavn, husnummer, bokstav og bruksenhetsnummer. Med matrikkeladresse menes eiendommens gårds- og bruksnummer og eventuelt festenummer og undernummer.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Målepunkt-ID</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Opplysningspliktiges organisasjonsnummer og navn</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">Samlet vederlag for salg av strøm fra kraftleverandør i skattleggingsperioden inkludert kompensasjon fra nettselskap for negativt energiledd.</article></article></li></ul></article></article><article class="futureLegalArticle" data-name="§7-10-43" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-10-43</span>. <span class="legalArticleTitle">Levering av opplysninger</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Opplysninger skal gis elektronisk.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Opplysninger om samlet vederlag for salg av strøm skal gis innen 20. januar året etter skattleggingsperioden.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-20-3470/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra inntektsåret 2025.</article></section></main></body></html>