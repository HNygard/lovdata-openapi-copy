<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved MF vitenskapelig høyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-04-1046</dd><dt class="dokid">DokumentID</dt><dd class="dokid">LTI/forskrift/2024-06-04-1046</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>MF vitenskapelig høyskole</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-11-02-1367</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§10-7</li><li>lov/2024-03-08-9/§11-6</li></ul></dd><dt class="dateOfPublication">Kunngjort</dt><dd class="dateOfPublication">2024-06-19 16:10</dd><dt class="journalNumber">Journalnummer</dt><dd class="journalNumber">2024-0636</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved MF vitenskapelig høyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved MF vitenskapelig høyskole 4. juni 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) §§ 10-7 tredje ledd og 11-6 tredje ledd.</dd><dt class="refid">RefID</dt><dd class="refid">forskrift/2024-06-04-1046</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved MF vitenskapelig høyskole<ul class="tocSubUl"><li>I<ul class="tocSubUl"><li>§ 36. Fusk</li><li>§ 40. Sensur. Ekstern evaluering av vurderingen og vurderingsordningen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-04-1046" id="dokument"><h1>Forskrift om endring i forskrift om opptak, studier og eksamen ved MF vitenskapelig høyskole</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-04-1046/KAPITTEL_1"><h2 data-text-align="center">I</h2><article class="defaultP">I forskrift 2. november 2005 nr. 1367 om opptak, studier og eksamen ved MF vitenskapelig høyskole gjøres følgende endringer:</article> <article class="defaultP" margin-top="true">§ 14 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Permisjon fra studiene skal innvilges ved tjeneste etter forsvarsloven § 17, verv i studentpolitiske eller folkevalgte organer og når det foreligger andre særlige grunner, jf. lov 8. mars 2024 nr. 9 om universiteter og høyskoler § 10-7.</article></article></li></ul></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Fusk</span></span><article class="legalP" id="kapittel-1-foreslåttparagraf-1-ledd-1">Fusk vil være handlinger i strid med MFs retningslinjer for kildebruk eller regelverk for eksamen eller studiekrav. Bruk av andre hjelpemidler enn dem som er oppført i emnebeskrivelsen, blir ansett som fusk. Fusk eller forsøk på fusk ved hjemmeeksamen kan være kopiering eller avskrivning av litteratur uten henvisninger, kopiering av andre studenters arbeid, eller innlevering av arbeid som er utført av andre enn studenten.</article><article class="legalP" id="kapittel-1-foreslåttparagraf-1-ledd-2">Institusjonen har anledning til å kreve at alle arbeider som er utarbeidet ved hjelp av elektronisk tekstbehandling, må leveres i elektronisk utgave.</article><article class="legalP" id="kapittel-1-foreslåttparagraf-1-ledd-3">Institusjonen har videre anledning til å kontrollere de innleverte arbeidene med tanke på å undersøke om det kan foreligge mistanke om fusk.</article><article class="legalP" id="kapittel-1-foreslåttparagraf-1-ledd-4">Dersom det under eksamen oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Dette gjelder også for studenter som eventuelt yter hjelp. Studenten kan da velge om han/hun vil fortsette eller avbryte eksamen.</article><article class="legalP" id="kapittel-1-foreslåttparagraf-1-ledd-5">Konsekvenser for studenten ved fusk eller forsøk på fusk framgår av lov 8. mars 2024 nr. 9 om universiteter og høyskoler § 12-4.</article></article> <article class="defaultP" margin-top="true">§ 40 skal lyde:</article><article class="futureLegalArticle" data-name="§40" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 40</span>. <span class="legalArticleTitle">Sensur. Ekstern evaluering av vurderingen og vurderingsordningen</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">For gjennomføring av sensur gjelder lov 8. mars 2024 nr. 9 om universiteter og høyskoler § 11-7.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Ekstern evaluering av vurderingsordningen kan gjennomføres for deler av et studium/studieprogram eller for ett eller flere studier eller studieprogram samlet. Det skal gjennomføres ekstern evaluering av vurderingsordningen innenfor alle studier og studieprogram minst hvert 5. år.</article><article class="legalP" id="kapittel-1-foreslåttparagraf-2-punkt-2-ledd-2">Rektor fastsetter nærmere retningslinjer for ekstern evaluering av vurderingsordningen der dette også sees i sammenheng med rutiner i kvalitetssikringssystemet.</article><article class="legalP" id="kapittel-1-foreslåttparagraf-2-punkt-2-ledd-3">Rektor kan fastsette utfyllende regler for bruk av ekstern sensor. Studiedirektøren har ansvar for at bruken av ekstern sensor koordineres og varierer over tid.</article><article class="legalP" id="kapittel-1-foreslåttparagraf-2-punkt-2-ledd-4">Rektor oppnevner eksterne sensorer. Studiedirektøren oppnevner interne sensorer. Sensorer kan oppnevnes for en periode på inntil 4 år. Oppnevning skal gjelde både ordinær og påfølgende ny/utsatt eksamen. En intern eller ekstern sensor skal normalt ikke sensurere sammenhengende samme emne ved institusjonen i mer enn 6 år.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-3"><article class="legalP" id="kapittel-1-foreslåttparagraf-2-punkt-3-ledd-1">Sensor må ha minst en av følgende kvalifikasjoner: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-punkt-3-ledd-1-punkt-1"><article class="legalP" id="kapittel-1-foreslåttparagraf-2-punkt-3-ledd-1-punkt-1-ledd-1">være ansatt på høyskolelektor-/universitetslektornivå eller høyere nivå ved universitet/høyskole eller annen forskningsinstitusjon eller på annen måte ha dokumentert vitenskapelig kompetanse på samme nivå</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-punkt-3-ledd-1-punkt-2"><article class="legalP" id="kapittel-1-foreslåttparagraf-2-punkt-3-ledd-1-punkt-2-ledd-1">i særlige tilfeller gjennom relevant yrkespraksis være særlig kvalifisert for å foreta sensur innenfor et bestemt område.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-punkt-4"><article class="legalP" id="kapittel-1-foreslåttparagraf-2-punkt-4-ledd-1">Ekstern sensor skal ikke være ansatt i hel- eller deltidsstilling ved MF vitenskapelig høyskole i det gjeldende semester. Engasjerte forelesere/seminarholdere regnes som interne den tiden de mottar lønn fra institusjonen.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-punkt-5"><article class="legalP" id="kapittel-1-foreslåttparagraf-2-punkt-5-ledd-1">Dersom to sensorer ikke blir enige om vurderingen av et innlevert arbeid, skal det oppnevnes en tredje intern eller ekstern sensor som fastsetter karakteren.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-punkt-6"><article class="legalP" id="kapittel-1-foreslåttparagraf-2-punkt-6-ledd-1">Sensur kunngjøres på den måten institusjonen bestemmer.</article></article></li></ul></article> <article class="defaultP" margin-top="true">§ 42 nr. 1 og nr. 8 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-7"><article class="legalP" id="kapittel-1-foreslåttparagraf-2-punkt-7-ledd-1">Studenten har rett til å få en begrunnelse for karakterfastsettingen. Ved muntlig eksamen eller bedømmelse av praktiske ferdigheter må studenten kreve begrunnelse umiddelbart etter at karakteren er meddelt. I øvrige tilfeller må studenten kreve begrunnelse innen en uke fra studenten fikk kjennskap til karakteren, men aldri mer enn tre uker fra karakteren ble kunngjort. Begrunnelse skal gis innen to uker etter at studenten har bedt om dette. I begrunnelsen skal det gjøres rede for de generelle prinsipper som er lagt til grunn for sensureringen og for vurdering av studentens prestasjon.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-punkt-8"><article class="legalP" id="kapittel-1-foreslåttparagraf-2-punkt-8-ledd-1">For klage over gruppeeksamen gjelder lov. 8. mars 2024 nr. 9 om universiteter og høyskoler § 11-10 annet ledd.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-04-1046/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2024.</article></section></main></body></html>