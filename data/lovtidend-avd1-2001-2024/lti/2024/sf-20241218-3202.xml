<!DOCTYPE html><html lang="nb"><head><title>Vedtak om endring i bestemmelser om årsregnskap mv. for Norges Bank</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-18-3202</dd><dt class="dokid">DokumentID</dt><dd class="dokid">LTI/forskrift/2024-12-18-3202</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Avdeling for formuesforvaltning</li></ul></dd><dt class="dateInForce">I kraft fra</dt><dd class="dateInForce">2024-12-18, 2024-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-19-2032</li></ul></dd><dt class="basedOn">Hjemmel</dt><dd class="basedOn"><ul><li>lov/2019-06-21-31/§4-3</li><li>lov/2019-06-21-31/§4-4</li></ul></dd><dt class="dateOfPublication">Kunngjort</dt><dd class="dateOfPublication">2024-12-18 15:00</dd><dt class="journalNumber">Journalnummer</dt><dd class="journalNumber">2024-1496</dd><dt class="title">Tittel</dt><dd class="title">Vedtak om endring i bestemmelser om årsregnskap mv. for Norges Bank</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 18. desember 2024 med hjemmel i lov 21. juni 2019 nr. 31 om Norges Bank og pengevesenet mv. (sentralbankloven) § 4-3 første ledd og § 4-4 annet ledd.</dd><dt class="refid">RefID</dt><dd class="refid">forskrift/2024-12-18-3202</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i bestemmelser om årsregnskap mv. for Norges Bank<ul class="tocSubUl"><li>I<ul class="tocSubUl"><li>§ 1-1. Virkeområde</li><li>§ 2-2. Anvendelse av internasjonale regnskapsstandarder</li><li>§ 3-1. Regnskapsrapportering for investeringsporteføljen</li><li>§ 5-1. Bokføringsplikt</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-18-3202" id="dokument"><h1>Vedtak om endring i bestemmelser om årsregnskap mv. for Norges Bank</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-18-3202/KAPITTEL_1"><h2 data-text-align="center">I</h2><article class="defaultP">I bestemmelser 19. desember 2019 nr. 2032 om årsregnskap mv. for Norges Bank gjøres følgende endringer:</article> <article class="defaultP" margin-top="true">Vedtakets tittel skal lyde:</article><article class="defaultP"><i>Bestemmelser om årsregnskap mv. for Norges Bank (regnskapsinstruksen)</i></article> <article class="defaultP" margin-top="true">§ 1-1 skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Instruksen gjelder for Norges Bank.</article></article> <article class="defaultP" margin-top="true">§ 1-2 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Med <i>investeringsporteføljen</i> menes motverdien av SPU-kronekonto som Norges Bank forvalter i medhold av mandat for forvaltningen av Statens pensjonsfond utland (SPU).</article> <article class="defaultP" margin-top="true">§ 2-1 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Norges Bank skal utarbeide årsregnskap og årsberetning etter regnskapslovens bestemmelser med de unntak og tillegg som følger av denne instruksen.</article> <article class="defaultP" margin-top="true">§ 2-2 skal lyde:</article><article class="futureLegalArticle" data-name="§2-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Anvendelse av internasjonale regnskapsstandarder</span></span><article class="legalP" id="kapittel-1-foreslåttparagraf-2-ledd-1">Norges Banks regnskap skal utarbeides i samsvar med de internasjonale regnskapsstandardene som er vedtatt etter regnskapsloven § 3-9 annet ledd med de tillegg og unntak som følger av regnskapsloven og denne instruksen.</article></article> <article class="defaultP" margin-top="true">§ 2-4 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Verdien av SPU-kronekonto skal svare til verdien av investeringsporteføljen som settes lik netto bokført verdi av den porteføljen av finansielle instrumenter, fast eiendom, infrastruktur for fornybar energi, kontantinnskudd og andre eiendeler og finansielle forpliktelser som Norges Bank forvalter i medhold av mandatet for forvaltningen av SPU.</article> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Regnskapsrapportering for investeringsporteføljen</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Norges Banks regnskap skal omfatte regnskapsrapportering for investeringsporteføljen. Regnskapsrapportering for investeringsporteføljen skal utarbeides i samsvar med kravene som gjelder for selskapsregnskap eller i tilfellet for konsernregnskap, jf. § 3-4, etter de internasjonale regnskapsstandardene som er vedtatt etter regnskapsloven § 3-9 annet ledd med de tillegg og unntak som følger av regnskapsloven og denne instruksen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Regnskapsrapporteringen for investeringsporteføljen kan offentliggjøres som utdrag fra Norges Banks regnskap i egne rapporter i samsvar med bestemmelsene i kapittelet her. Dersom regnskapsrapporteringen for investeringsporteføljen offentliggjøres i egen rapport, skal det offentliggjøres en særskilt beretning fra Norges Banks valgte revisor sammen med regnskapsrapporteringen. Beretningen skal avgis i samsvar med god revisjonsskikk for revisors beretninger om utdrag fra regnskap og revisorloven § 9-7 så langt bestemmelsen passer.</article></article> <article class="defaultP" margin-top="true">§ 4-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-4">(3) Delårsregnskap som omfatter kun regnskapsrapporteringen for investeringsporteføljen skal underskrives av samtlige av hovedstyrets medlemmer samt daglig leder av Norges Banks forvaltning av Statens pensjonsfond utland. Dersom Norges Bank utarbeider delårsregnskap som omfatter mer enn regnskapsrapporteringen for investeringsporteføljen, skal samtlige av hovedstyrets medlemmer, i tillegg til sentralbanksjefen også som daglig leder av Norges Bank, underskrive. Regnskapsloven § 3-5 annet ledd gjelder tilsvarende.</article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Bokføringsplikt</span></span><article class="legalP" id="kapittel-1-foreslåttparagraf-4-ledd-1">Norges Bank er bokføringspliktig etter bokføringslovens bestemmelser med de unntak og tillegg som følger av denne instruksen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-18-3202/KAPITTEL_2"><h2 data-text-align="center">II</h2><article class="defaultP">§ 2-3 første til tredje ledd skal lyde:</article><article class="numberedLegalP" data-numerator="1" id="kapittel-2-nummer-1">(1) Kravene til årsberetningens innhold etter regnskapsloven § 2-2 åttende og niende ledd og § 2-9 første til tredje ledd gjelder ikke.</article><article class="numberedLegalP" data-numerator="2" id="kapittel-2-nummer-2">(2) Oppstilling av endringer i egenkapital for perioden kan tilpasses retningslinjene for avsetning og disponering av Norges Banks overskudd.</article><article class="numberedLegalP" data-numerator="3" id="kapittel-2-nummer-3">(3) Årsberetningen skal inneholde hovedstyrets forslag til disponering av årets resultat i henhold til retningslinjene for avsetning og disponering av Norges Banks overskudd.</article></section><section class="section" data-name="kapIII" id="kapittel-3" data-lovdata-URL="LTI/forskrift/2024-12-18-3202/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under del I trer i kraft 18. desember 2024.</article><article class="legalP" id="kapittel-3-ledd-2">Endringene under del II trer i kraft 1. november 2024.</article></section></main></body></html>