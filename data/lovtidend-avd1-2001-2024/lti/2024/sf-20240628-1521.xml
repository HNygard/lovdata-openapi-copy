<!DOCTYPE html><html lang="nb"><head><title>Forskrift om endring i forskrift om posisjonsrapportering og elektronisk rapportering for norske fiske- og fangstfartøy (ERS-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-28-1521</dd><dt class="dokid">DokumentID</dt><dd class="dokid">LTI/forskrift/2024-06-28-1521</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2024-06-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-21-1743</li></ul></dd><dt class="basedOn">Hjemmel</dt><dd class="basedOn"><ul><li>forskrift/2009-12-21-1743/§33</li><li>lov/2008-06-06-37/§16</li><li>lov/2008-06-06-37/§34</li><li>lov/2008-06-06-37/§35</li><li>lov/2008-06-06-37/§36</li><li>lov/2008-06-06-37/§37</li><li>lov/2008-06-06-37/§39</li><li>lov/2008-06-06-37/§43</li><li>lov/2008-06-06-37/§59</li></ul></dd><dt class="dateOfPublication">Kunngjort</dt><dd class="dateOfPublication">2024-07-04 14:10</dd><dt class="journalNumber">Journalnummer</dt><dd class="journalNumber">2024-0811</dd><dt class="title">Tittel</dt><dd class="title">Forskrift om endring i forskrift om posisjonsrapportering og elektronisk rapportering for norske fiske- og fangstfartøy (ERS-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 28. juni 2024 med hjemmel i forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy § 33, jf. lov 6. juni 2008 nr. 37 om forvaltning av viltlevande marine ressursar (havressurslova) §§ 16, 34, 35, 36, 37, 39, 43 og 59.</dd><dt class="refid">RefID</dt><dd class="refid">forskrift/2024-06-28-1521</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om posisjonsrapportering og elektronisk rapportering for norske fiske- og fangstfartøy (ERS-forskriften)<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 8. Krav om posisjonsrapportering</li><li>§ 10. Virkeområde for rapportering om høstingsaktivitet</li><li>§ 18. Virkeområde</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-28-1521" id="dokument"><h1>Forskrift om endring i forskrift om posisjonsrapportering og elektronisk rapportering for norske fiske- og fangstfartøy (ERS-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-28-1521/KAPITTEL_1"><h2 data-text-align="center">I</h2><article class="defaultP">I forskrift 21. desember 2009 nr. 1743 om posisjonsrapportering og elektronisk rapportering for norske fiske og fangstfartøy gjøres følgende endringer:</article> <article class="defaultP" margin-top="true">§ 1 første ledd (endret) skal lyde:</article><article class="legalP" id="kapittel-1-ledd-1">Formålet med forskriften er å sikre en effektiv regulering av fiskeriene. Forskriften skal videre legge til rette for en effektiv og troverdig kontroll med at de som havressursloven gjelder for etterlever reglene som er fastsatt i eller i medhold av loven og annen lovgivning om deltakelse, leting etter og uttak, omsetning, produksjon, innførsel og utførsel av viltlevende marine ressurser. Forskriften skal også sikre at Norge som flaggstat kan kontrollere og overvåke den høstingsaktivitet norske fiske- og fangstfartøy utfører. Forskriften skal også sikre datagrunnlag for statistikk- og forskningsformål.</article> <article class="defaultP" margin-top="true">§ 2 endres tittelen slik:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span></article> <article class="defaultP" margin-top="true">§ 2 (endret) skal lyde:</article><article class="legalP" id="kapittel-1-ledd-2">Forskriften gjelder norske fiske- og fangstfartøy opplistet i §§ 8, 10 og 18. Når et fiske- og fangstfartøy er pålagt rapportering etter nevnte bestemmelser gjelder kravet til rapportering uavhengig av hvor fartøyene befinner seg, herunder i farvann under norsk jurisdiksjon, i farvann utenfor noen stats jurisdiksjon eller i farvann under andre staters jurisdiksjon.</article><article class="legalP" id="kapittel-1-ledd-3">§ 26 gjelder for enhver som tar imot fisk som landes i Norge.</article><article class="legalP" id="kapittel-1-ledd-4">§ 5 tredje ledd gjelder for leverandører av elektroniske rapporteringssystemer.</article> <article class="defaultP" margin-top="true">§ 3. Definisjoner (ny) skal lyde:</article><article class="legalP" id="kapittel-1-ledd-5">I denne forskriften menes med:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1"><i>fiske- og fangstfartøy (fiskeflåten):</i> ethvert fartøy som er utstyrt for eller driver høstingsaktivitet i ervervsøyemed, og norske fartøy som bistår norske og utenlandske fiske- og fangstfartøy, herunder transportfartøy som mottar fangst, lete- og forsøksfartøy og fartøy som utfører enhver form for bistand og forsyning.</article></article></li><li data-li-identifier="b." data-name="b."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1"><i>høstingsaktivitet:</i> all høsting og annen utnyttelse av viltlevende marine ressurser, herunder annen aktivitet som har sammenheng med høsting og annen utnyttelse av fangst, så som leting etter, omlasting, levering, landing, mottak, transport, oppbevaring, produksjon og omsetning av viltlevende marine ressurser. Gjenfangst og utfisking regnes også som høstingsaktivitet etter denne forskriften. Med gjenfangst og utfisking forstås fiske og fangst av ikke-viltlevende marine ressurser som har sluppet løs, samt fiske og fangst av uønskede marine ressurser.</article></article></li><li data-li-identifier="c." data-name="c."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1"><i>omlasting:</i> enhver overføring av fangst på havet fra et fartøy til et annet fartøy, herunder også føring til og fra lås, steng, samleteiner mv.</article></article></li><li data-li-identifier="d." data-name="d."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1"><i>fisk:</i> viltlevende marine ressurser.</article></article></li></ul></article> <article class="defaultP" margin-top="true">Nåværende § 7 slettes.</article> <article class="defaultP" margin-top="true">Nåværende §§ 3 til 6 endres til §§ 4 til 7.</article> <article class="defaultP" margin-top="true">§ 4 (endret) skal lyde:</article><article class="legalP" id="kapittel-1-ledd-6">Norske fiske- og fangstfartøy som omfattes av § 8 skal ha posisjonsrapporteringsutstyr ombord som tilfredsstiller kravene i forskrift 24. mars 2010 nr. 454 om krav til utstyr og installasjon av posisjonsrapporteringsutstyr.</article><article class="legalP" id="kapittel-1-ledd-7">Dersom et fiskefartøy under 15 meter største lengde kun benyttes innenfor 12 nautiske mil av grunnlinjen er det ikke krav om å ha abonnement for kommunikasjon via satellitt. Dette gjelder ikke for fartøy på eller over 12 meter største lengde som driver fiske og fangst utenfor 4 nautiske mil fra grunnlinjene i Skagerrak, avgrenset mot vest av en rett linje gjennom Lindesnes fyr og Hanstholmen fyr og mot sør av en rett linje gjennom Skagen fyr og Tistlarna fyr.</article><article class="legalP" id="kapittel-1-ledd-8">Det er forbudt å slå av, skade, ødelegge eller på annen måte manipulere posisjonsrapporteringsutstyret.</article><article class="legalP" id="kapittel-1-ledd-9">Ansvarshavende om bord på fartøyet skal påse at dataene ikke blir endret, at antenner som er tilkoblet posisjonsrapporteringsutstyret ikke blokkeres, at strømforsyningen til posisjonsrapporteringsutstyret ikke brytes og at posisjonsrapporteringsutstyret ikke fjernes fra fartøyet.</article> <article class="defaultP" margin-top="true">§ 8 endres tittelen slik:</article><article class="futureLegalArticle" data-name="§8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav om posisjonsrapportering</span></span></article> <article class="defaultP" margin-top="true">§ 8 (endret) skal lyde:</article><article class="legalP" id="kapittel-1-ledd-10">Bestemmelsene i dette kapittelet gjelder for norske fiske- og fangstfartøy:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">på eller over 10 meter største lengde, uavhengig av aktivitet og hvor de befinner seg,</article></article></li><li data-li-identifier="b." data-name="b."><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">fra 8,00 til 9,99 meter fra og med 1. januar 2025, uavhengig av aktivitet og hvor de befinner seg,</article></article></li><li data-li-identifier="c." data-name="c."><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">uavhengig av størrelse, som oppholder seg i farvann utenfor noen stats jurisdiksjon,</article></article></li><li data-li-identifier="d." data-name="d."><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">uavhengig av størrelse, som høster tare, uavhengig av hvor de befinner seg.</article></article></li></ul></article><article class="legalP" id="kapittel-1-ledd-11">Fartøy som nevnt i første ledd skal minst hvert 10. minutt automatisk sende melding om fartøyets posisjon til Fiskeridirektoratet.</article><article class="legalP" id="kapittel-1-ledd-12">Fiskeridirektoratet kan innhente melding om posisjonen for det enkelte fartøy med høyere frekvens enn angitt i denne bestemmelsen.</article><article class="legalP" id="kapittel-1-ledd-13">Melding om posisjon skal inneholde følgende opplysninger:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">Entydig identifikasjon av fartøyet,</article></article></li><li data-li-identifier="b." data-name="b."><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">fartøyets geografiske posisjon i rapporteringsøyeblikket med en posisjonsfeil på under 500 meter med et konfidensintervall på 99&#xa0;%,</article></article></li><li data-li-identifier="c." data-name="c."><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">dato og tidspunkt for fartøyets posisjon,</article></article></li><li data-li-identifier="d." data-name="d."><article class="listArticle" id="kapittel-1-ledd-13-punkt-4"><article class="legalP" id="kapittel-1-ledd-13-punkt-4-ledd-1">fart og kurs i rapporteringsøyeblikket og</article></article></li><li data-li-identifier="e." data-name="e."><article class="listArticle" id="kapittel-1-ledd-13-punkt-5"><article class="legalP" id="kapittel-1-ledd-13-punkt-5-ledd-1">identifikasjon av hvilken rapporttype som sendes.</article></article></li></ul></article><article class="legalP" id="kapittel-1-ledd-14">Når et fartøy har sendt automatiske posisjonsmeldinger fra samme posisjon i mer enn fire timer, kan slike meldinger sendes en gang hver tolvte time frem til endring av posisjon. Dette gjelder ikke dersom fartøyet oppholder seg i fiskevernsonen ved Svalbard eller andre farvann hvor det er krav om hyppigere rapportering.</article> <article class="defaultP" margin-top="true">Kapittel III endres kapitteloverskriften til:</article><span class="futuretitle" id="kapittel-1-foreslåttittel-1">Kapittel III. Rapportering om høstingsaktivitet</span> <article class="defaultP" margin-top="true">§ 10 endres tittelen slik:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Virkeområde for rapportering om høstingsaktivitet</span></span></article> <article class="defaultP" margin-top="true">§ 10 (endret) skal lyde:</article><article class="legalP" id="kapittel-1-ledd-15">Bestemmelsene i dette kapittelet gjelder for norske fiske- og fangstfartøy:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">på eller over 10 meter største lengde, uavhengig av hvor de befinner seg,</article></article></li><li data-li-identifier="b." data-name="b."><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">fra 8,00 til 9,99 meter fra og med 1. januar 2025, uavhengig av hvor de befinner seg,</article></article></li><li data-li-identifier="c." data-name="c."><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">uavhengig av størrelse, som oppholder seg i farvann utenfor noen stats jurisdiksjon,</article></article></li><li data-li-identifier="d." data-name="d."><article class="listArticle" id="kapittel-1-ledd-15-punkt-4"><article class="legalP" id="kapittel-1-ledd-15-punkt-4-ledd-1">uavhengig av størrelse, som utfører høstingsaktivitet i britisk sone,</article></article></li><li data-li-identifier="e." data-name="e."><article class="listArticle" id="kapittel-1-ledd-15-punkt-5"><article class="legalP" id="kapittel-1-ledd-15-punkt-5-ledd-1">uavhengig av størrelse, som høster tare, uavhengig av hvor de befinner seg.</article></article></li></ul></article><article class="legalP" id="kapittel-1-ledd-16">Bestemmelsene i dette kapittelet gjelder bare dersom høstingsaktivitet skal utføres etter havneavgang og før neste havneanløp. Fartøy omfattet av krav til å sende melding om havneavgang kan ikke utføre høstingsaktivitet før melding om havneavgang er sendt som beskrevet i § 11, jf. § 6.</article><article class="legalP" id="kapittel-1-ledd-17">Fartøy som kun benyttes til omlasting er unntatt fra kravet om å sende melding om fangst, jf. § 12.</article> <article class="defaultP" margin-top="true">§ 11 tredje ledd, dataelementet AC (endret) skal lyde: <table><tbody><tr><td data-text-align="left" data-vertical-align="top">Høstingsaktivitet</td><td data-text-align="left" data-vertical-align="top">AC</td><td data-text-align="left" data-vertical-align="top">P</td><td data-text-align="left" data-vertical-align="top">Planlagt hovedaktivitet for turen skal oppgis i samsvar med koder angitt i vedlegg 6.</td></tr></tbody></table></article> <article class="defaultP" margin-top="true">§ 12 åttende ledd første setning (endret) skal lyde:</article><article class="legalP" id="kapittel-1-ledd-18">Dersom høstingsaktivitet (Blokk A – Dataelement AC) angis som SET skal kun blokk A rapporteres.</article> <article class="defaultP" margin-top="true">§ 12 niende ledd, blokk A, dataelementet AC (endret) skal lyde: <table><tbody><tr><td data-text-align="left" data-vertical-align="top">Høstingsaktivitet</td><td data-text-align="left" data-vertical-align="top">AC</td><td data-text-align="left" data-vertical-align="top">P</td><td data-text-align="left" data-vertical-align="top">Fartøyets hovedaktivitet innenfor tidsrommet det rapporteres for i denne melding skal oppgis i samsvar med koder angitt i vedlegg 6.</td></tr></tbody></table></article> <article class="defaultP" margin-top="true">§ 12 niende ledd, blokk B, dataelementet ZO (endret) skal lyde: <table><tbody><tr><td data-text-align="left" data-vertical-align="top">Start sone</td><td data-text-align="left" data-vertical-align="top">ZO</td><td data-text-align="left" data-vertical-align="top">P</td><td data-text-align="left" data-vertical-align="top">Sonen hvor fiskeoperasjonen gjennomføres (LT, LG) skal oppgis. Sonen skal oppgis i samsvar med ISO alfa-3 koder angitt i vedlegg 4.<br />Ny DCA-melding må sendes ved fiske i flere soner. En DCA-melding kan ikke inneholde rapportering fra flere soner.</td></tr></tbody></table></article> <article class="defaultP" margin-top="true">§ 12 niende ledd, blokk B, dataelementet CA (endret) skal lyde: <table><tbody><tr><td data-text-align="left" data-vertical-align="top">Fangst</td><td data-text-align="left" data-vertical-align="top">CA</td><td data-text-align="left" data-vertical-align="top">P</td><td data-text-align="left" data-vertical-align="top">Total fangst fra denne fiskeoperasjonen fordelt på artskode (FAO-kode) i kilo rund vekt. Parvis angitt.<br /><br />Bifangst av sjøpattedyr og sjøfugl føres under dette dataelementet parvis angitt fordelt etter art (FAO-kode) og antall. Bifangst av levende koraller og levende svamper føres under dette dataelementet parvis angitt fordelt etter art (FAO-kode) og kilo rund vekt. I tillegg skal fangst av tare føres under denne koden.<br /><br />Fartøy med største lengde under 15 meter som fisker i norsk territorialfarvann kan rapportere fiskesorter som til sammen er begrenset oppad til totalt 200 kilo rund vekt samfengt (FAO fiskesortkode: MZZ). Hovedart skal alltid rapporteres. Fiskesort som utgjør mer enn 200 kilo rund vekt kan ikke rapporteres samfengt. Denne adgangen gjelder ikke for fartøy over 12 meter største lengde som driver fiske utenfor 4 nautiske mil fra grunnlinjene i Skagerrak, avgrenset mot vest av en rett linje gjennom Lindesnes fyr og Hanstholmen fyr og mot sør av en rett linje gjennom Skagen fyr og Tistlarna fyr.<br /><br />Oversikt over FAO-koder for fisk, sjøpattedyr, sjøfugl, levende koraller, levende svamper og tare finnes på www.fiskeridir.no.<br /><br />Dersom dataelementet GE i blokk B er gitt som HAR (harpun) skal det angis en Blokk B for hvert dyr/hver fangstoperasjon.<br /><br />Ved fangst av makrellstørje (artskode (FAO-kode) BFT) skal det i tillegg til kilo rund vekt angis antall individer i dataelementet NI i blokk B for hver fangstoperasjon.</td></tr></tbody></table></article> <article class="defaultP" margin-top="true">§ 12 niende ledd, blokk B, dataelementet NI (nytt) skal lyde: <table><tbody><tr><td data-text-align="left" data-vertical-align="top">Antall individ</td><td data-text-align="left" data-vertical-align="top">NI</td><td data-text-align="left" data-vertical-align="top">PD</td><td data-text-align="left" data-vertical-align="top">Ved fangst av makrellstørje (artskode (FAO-kode) BFT) skal det i tillegg til kilo rund vekt angis antall individer for hver fangstoperasjon.</td></tr></tbody></table></article> <article class="defaultP" margin-top="true">§ 18 endres tittelen slik:</article><article class="futureLegalArticle" data-name="§18" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Virkeområde</span></span></article> <article class="defaultP" margin-top="true">§ 18 første ledd (endret) skal lyde:</article><article class="legalP" id="kapittel-1-ledd-19">Bestemmelsene i dette kapitlet gjelder for norske fiske- og fangstfartøy som foretar omlasting som beskrevet i § 3, herunder fartøy som foretar omlasting av tare. Bestemmelsene gjelder uavhengig av hvor fartøyene befinner seg, jf. § 2.</article> <article class="defaultP" margin-top="true">§ 18 tredje ledd (endret) skal lyde:</article><article class="legalP" id="kapittel-1-ledd-20">Norske fiske- og fangstfartøy kan bare foreta omlasting til andre norske fiske- og fangstfartøy og til fartøy som har fisketillatelse i henhold til forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til norsk havn § 4 og som er fra medlemsstater i EU, Russland, Færøyene, Grønland, Island, og Storbritannia, samt fartøy fra NEAFC-samarbeidsland.</article> <article class="defaultP" margin-top="true">§ 18 fjerde ledd slettes.</article> <article class="defaultP" margin-top="true">§ 19 andre ledd tredje setning (endret) skal lyde:</article><article class="legalP" id="kapittel-1-ledd-21">Dersom fiskeoperasjonen og lås- eller stengsetting, eller overføring til samleteiner, er en sammenhengende aktivitet, skal melding om omlasting sendes så snart som mulig etter at lås- eller stengsetting eller overføring til samleteiner er gjennomført.</article> <article class="defaultP" margin-top="true">§ 19 tredje ledd (nytt) skal lyde:</article><article class="legalP" id="kapittel-1-ledd-22">Omlasting av fisk fanget i NEAFC sitt reguleringsområde kan bare starte etter at mottakerfartøyet har innhentet tillatelse til omlasting fra Fiskeridirektoratet. Det samme gjelder for fisk fanget utenfor dette området og som skal lastes om innenfor området.</article> <article class="defaultP" margin-top="true">§ 19 tredje til femte ledd endres til nytt fjerde til sjette ledd.</article> <article class="defaultP" margin-top="true">§ 21 andre ledd (endret) skal lyde:</article><article class="legalP" id="kapittel-1-ledd-23">Meldinger angitt i dette kapittelet sendes via det elektroniske rapporteringssystemet (ERS), jf. § 5, med Havforskningsinstituttet som meldingsmottaker.</article> <article class="defaultP" margin-top="true">§ 22 andre ledd, dataelement «fiskeriaktivitet» (endret) skal lyde: <table><tbody><tr><td data-text-align="left" data-vertical-align="top">Høstingsaktivitet</td><td data-text-align="left" data-vertical-align="top">AC</td><td data-text-align="left" data-vertical-align="top">P</td><td data-text-align="left" data-vertical-align="top">Se vedlegg 6</td></tr></tbody></table></article> <article class="defaultP" margin-top="true">§ 23 andre ledd, dataelement «fiskeriaktivitet» (endret) skal lyde: <table><tbody><tr><td data-text-align="left" data-vertical-align="top">Høstingsaktivitet</td><td data-text-align="left" data-vertical-align="top">AC</td><td data-text-align="left" data-vertical-align="top">P</td><td data-text-align="left" data-vertical-align="top">Fartøyets hovedaktivitet. Se vedlegg 6.</td></tr></tbody></table></article> <article class="defaultP" margin-top="true">I vedlegg 4 endres tittelen slik:</article><span class="futuretitle" id="kapittel-1-foreslåttittel-2">Vedlegg 4. Forklaring til § 12 om angivelse av soner i blokk B i melding om fangst</span> <article class="defaultP" margin-top="true">Vedlegg 4 (endret) skal lyde:</article><article class="legalP" id="kapittel-1-ledd-24">Ved rapportering av start sone (dataelement ZO) i blokk B i melding om fangst, jf. § 12, skal følgende ISO alfa-3 koder benyttes: <table><thead><tr><th data-text-align="left" data-vertical-align="top"><i>Sone</i></th><th data-text-align="left" data-vertical-align="top"><i>Kode</i></th></tr></thead><tbody><tr><td data-text-align="left" data-vertical-align="top">Norges økonomiske sone</td><td data-text-align="left" data-vertical-align="top">NOR</td></tr><tr><td data-text-align="left" data-vertical-align="top">Fiskevernsonen ved Svalbard</td><td data-text-align="left" data-vertical-align="top">XSV</td></tr><tr><td data-text-align="left" data-vertical-align="top">Svalbards territorialfarvann</td><td data-text-align="left" data-vertical-align="top">XSI</td></tr><tr><td data-text-align="left" data-vertical-align="top">Fiskerisonen ved Jan Mayen</td><td data-text-align="left" data-vertical-align="top">XJM</td></tr><tr><td data-text-align="left" data-vertical-align="top">Skagerrak</td><td data-text-align="left" data-vertical-align="top">XSK</td></tr><tr><td data-text-align="left" data-vertical-align="top">EU-sonen</td><td data-text-align="left" data-vertical-align="top">XEU</td></tr><tr><td data-text-align="left" data-vertical-align="top">Russisk sone</td><td data-text-align="left" data-vertical-align="top">RUS</td></tr><tr><td data-text-align="left" data-vertical-align="top">Grønlandsk sone</td><td data-text-align="left" data-vertical-align="top">GRL</td></tr><tr><td data-text-align="left" data-vertical-align="top">Færøysk sone</td><td data-text-align="left" data-vertical-align="top">FRO</td></tr><tr><td data-text-align="left" data-vertical-align="top">Islandsk sone</td><td data-text-align="left" data-vertical-align="top">ISL</td></tr><tr><td data-text-align="left" data-vertical-align="top">Britisk sone</td><td data-text-align="left" data-vertical-align="top">GBR</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">NEAFC-området</td><td data-text-align="left" data-vertical-align="top">XNE</td></tr><tr><td data-text-align="left" data-vertical-align="top">NAFO-området</td><td data-text-align="left" data-vertical-align="top">XNW</td></tr><tr><td data-text-align="left" data-vertical-align="top">CCAMLR-området</td><td data-text-align="left" data-vertical-align="top">XCA</td></tr></tbody></table></article><article class="defaultP">I vedlegg 6 endres tittelen slik:</article><span class="futuretitle" id="kapittel-1-foreslåttittel-3">Vedlegg 6. Høstingsaktivitet (AC)</span> <article class="defaultP" margin-top="true">Vedlegg 6 beskrivelse (endret) skal lyde:</article><article class="defaultP"><i>Fartøyets hovedhøstingsaktivitet</i></article> <article class="defaultP" margin-top="true">Vedlegg 6, dataelement INW (endret) skal lyde: <table><tbody><tr><td data-text-align="left" data-vertical-align="top">INW</td><td data-text-align="left" data-vertical-align="top">Ingen aktivitet</td><td data-text-align="left" data-vertical-align="top">INW kan anvendes når det ikke er høstingsaktivitet på grunn av værforhold.</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-28-1521/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>