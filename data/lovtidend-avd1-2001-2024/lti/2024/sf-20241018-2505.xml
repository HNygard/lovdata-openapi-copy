<!DOCTYPE html><html lang="nb"><head><title>Forskrift om endring i forskrift om tiltak for å begrense spredningen av blåtunge hos drøvtyggere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-10-18-2505</dd><dt class="dokid">DokumentID</dt><dd class="dokid">LTI/forskrift/2024-10-18-2505</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2024-10-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2024-09-27-2374</li></ul></dd><dt class="basedOn">Hjemmel</dt><dd class="basedOn"><ul><li>forskrift/2022-04-06-631/§25</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§23</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2024-10-21 14:50</dd><dt class="journalNumber">Journalnummer</dt><dd class="journalNumber">2024-1115</dd><dt class="title">Tittel</dt><dd class="title">Forskrift om endring i forskrift om tiltak for å begrense spredningen av blåtunge hos drøvtyggere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 18. oktober 2024 med hjemmel i forskrift 6. april 2022 nr. 631 om dyrehelse (dyrehelseforskriften) § 25, jf. lov 19. desember 2003 nr. 124 om matproduksjon og mattrygghet mv. (matloven) §§ 14, 15, 19 og 23, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884.</dd><dt class="refid">RefID</dt><dd class="refid">forskrift/2024-10-18-2505</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tiltak for å begrense spredningen av blåtunge hos drøvtyggere<ul class="tocSubUl"><li>I<ul class="tocSubUl"><li>§ 6A. Krav til avlsdyr og avlsmaterialer som flyttes ut av anlegg med positiv test for blåtunge i vaksinasjonssonen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-10-18-2505" id="dokument"><h1>Forskrift om endring i forskrift om tiltak for å begrense spredningen av blåtunge hos drøvtyggere</h1><section class="section" data-name="kapI" id="kapittel-1" data-lovdata-URL="LTI/forskrift/2024-10-18-2505/KAPITTEL_1"><h2 data-text-align="center">I</h2><article class="defaultP">I forskrift 27. september 2024 nr. 2374 om tiltak for å begrense spredningen av blåtunge hos drøvtyggere gjøres følgende endringer:</article> <article class="defaultP" margin-top="true">§ 5 første ledd nytt annet punktum skal lyde:</article><article class="legalP" id="kapittel-1-ledd-1">I perioden 1. desember til 15. mars skal dyret i stedet teste negativt på serologisk test før det flyttes ut av tiltakssonen.</article> <article class="defaultP" margin-top="true">Ny § 6A skal lyde:</article><article class="futureLegalArticle" data-name="§6A" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6A</span>. <span class="legalArticleTitle">Krav til avlsdyr og avlsmaterialer som flyttes ut av anlegg med positiv test for blåtunge i vaksinasjonssonen</span></span><article class="legalP" id="kapittel-1-foreslåttparagraf-1-ledd-1">Ved flytting av avlsdyr og avlsmaterialer ut av anlegg i vaksinasjonssonen der dyr eller produkter har testet positivt på PCR-test eller på serologisk test for blåtunge:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">skal hanndyr som flyttes for bruk i avl holdes innendørs i minst 15 dager og teste negativt på PCR-test tatt tidligst på den femtende dagen etter at dyret ble satt innendørs før det flyttes ut av anlegget. Som alternativ til PCR-test, kan værer holdes innendørs i minst 30 dager før de flyttes ut av anlegget.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">skal drektige hunndyr av storfe med kalvingsdato etter 1. januar 2025 holdes innendørs i minst 15 dager og teste negativt på PCR-test tatt tidligst på den femtende dagen etter at dyret ble satt innendørs før de flyttes ut av anlegget. I perioden 1. desember til 15. mars skal dyret i stedet teste negativt på serologisk test før det flyttes ut av anlegget.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">gjelder bestemmelsene for flytting av avlsmateriale fra andre dyr enn storfe i avlsmaterialeforskrift § 2, jf. forordning (EU) 2020/686 artiklene 16, 22 og 38 med hensyn til blåtunge.</article></article></li></ul></article><article class="legalP" id="kapittel-1-foreslåttparagraf-1-ledd-2">Positiv PCR-test eller serologisk test for blåtunge som utløser kravene over for hanndyr og avlsmaterialer, er prøvesvar som ikke er eldre enn tre måneder.</article><article class="legalP" id="kapittel-1-foreslåttparagraf-1-ledd-3">Kravene i første ledd gjelder ikke for:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">hanndyr som flyttes i tidsrommet 1. desember til 15. mars.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">drektige hunndyr av storfe som flyttes til slakteri.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">avlsmaterialer innsamlet fra dyr i tidsrommet 1. desember til 15. mars.</article></article></li></ul></article><article class="legalP" id="kapittel-1-foreslåttparagraf-1-ledd-4">Driftsansvarlig for opprinnelsesanlegget skal journalføre datoene for når dyret ble holdt innendørs før flytting, og eventuelt prøvesvar, i henhold til krav i første ledd.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-10-18-2505/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>