<!DOCTYPE html><html lang="nb"><head><title>Forskrift om endring i forskrift om studier ved Dronning Mauds Minne Høgskole for barnehagelærerutdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-03-2934</dd><dt class="dokid">DokumentID</dt><dd class="dokid">LTI/forskrift/2024-12-03-2934</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Dronning Mauds Minne Høgskole for barnehagelærerutdanning</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-04-28-440</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§8-1</li><li>lov/2024-03-08-9/§8-2</li></ul></dd><dt class="dateOfPublication">Kunngjort</dt><dd class="dateOfPublication">2024-12-05 15:25</dd><dt class="journalNumber">Journalnummer</dt><dd class="journalNumber">2024-1318</dd><dt class="title">Tittel</dt><dd class="title">Forskrift om endring i forskrift om studier ved Dronning Mauds Minne Høgskole for barnehagelærerutdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Dronning Mauds Minne Høgskole for barnehagelærerutdanning 3. desember 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 8-1 og § 8-2.</dd><dt class="refid">RefID</dt><dd class="refid">forskrift/2024-12-03-2934</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier ved Dronning Mauds Minne Høgskole for barnehagelærerutdanning<ul class="tocSubUl"><li>I<ul class="tocSubUl"><li>§ 2-3. Opptak på arbeidsplassbasert barnehagelærerutdanning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-03-2934" id="dokument"><h1>Forskrift om endring i forskrift om studier ved Dronning Mauds Minne Høgskole for barnehagelærerutdanning</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-03-2934/KAPITTEL_1"><h2 data-text-align="center">I</h2><article class="defaultP">I forskrift 28. april 2015 nr. 440 om studier ved Dronning Mauds Minne Høgskole for barnehagelærerutdanning gjøres følgende endringer:</article> <article class="defaultP" margin-top="true">§ 2-3 overskriften skal lyde:</article><article class="futureLegalArticle" data-name="§2-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Opptak på arbeidsplassbasert barnehagelærerutdanning</span></span></article> <article class="defaultP" margin-top="true">§ 2-3 andre ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Søker må minimum ha 40&#xa0;% fast stilling som assistent, fagarbeider eller barne- og ungdomsarbeider i barnehage, og være tilsatt i slik stilling på søknadstidspunktet.</article> <article class="defaultP" margin-top="true">§ 2-3 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Barnehagestyrer/leder i barnehage sammen med søker signerer en kontrakt om at søker skal få mulighet av arbeidsgiver til å gjennomføre studiet, og i tillegg mulighet til å gjennomføre enkelte praksisperioder på søkers arbeidsplass (barnehage).</article> <article class="defaultP" margin-top="true">§ 2-8 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">For søknad til bachelor i barnehagelærerutdanning må søkere dokumentere fem års arbeid og/eller utdanning hvor minst tre av årene må være relevante for studiet det søkes opptak til. Med relevant praksis menes her arbeid i barnehage, SFO-assistent i grunnskolen eller tilsvarende. Arbeid innen helse-, omsorg-, sosial- eller undervisningssektoren kan regnes som relevant dersom det kan dokumenteres at søkeren har arbeidet med barn. Relevant utdanning er barne- og ungdomsarbeiderutdanning. Allmennfag/studiespesialisering regnes alltid som relevant.</article></article></li></ul></article> <article class="defaultP" margin-top="true">§ 2-8 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">For søknad til bachelor og/eller videreutdanning i fritidspedagogikk må søkere dokumentere fem års arbeid og/eller utdanning hvor minst tre av årene må være relevante for studiet det søkes opptak til. Med relevant praksis mener man her studiespesialiserende videregående, barne- og ungdomsarbeiderfag i videregående, fagskoleutdanninger innen fagfeltet barn, unge og fritid. Arbeid i barnehage, skole, SFO, kulturskole, kultur og frivillig sektor vil også regnes som relevant.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-03-2934/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2025.</article></section></main></body></html>