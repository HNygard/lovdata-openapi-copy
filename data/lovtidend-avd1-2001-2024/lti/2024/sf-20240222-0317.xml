<!DOCTYPE html><html lang="nb"><head><title>Forskrift om endring i forskrift om førerkort m.m. (førerkortforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-02-22-317</dd><dt class="dokid">DokumentID</dt><dd class="dokid">LTI/forskrift/2024-02-22-317</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2024-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>forskrift/1967-03-17-3462</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2024-02-26 13:45</dd><dt class="journalNumber">Journalnummer</dt><dd class="journalNumber">2024-0196</dd><dt class="titleShort">Korttittel</dt><dd class="titleShort">Endr. i førerkortforskriften</dd><dt class="title">Tittel</dt><dd class="title">Forskrift om endring i forskrift om førerkort m.m. (førerkortforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 22. februar 2024 med hjemmel i lov 18. juni 1965 nr. 4 om vegtrafikk (vegtrafikkloven) § 24 jf. delegeringsvedtak 17. mars 1967 nr. 3462 og delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2024-02-22-317</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om førerkort m.m. (førerkortforskriften)<ul class="tocSubUl"><li>I<ul class="tocSubUl"><li>§ 8-3. Førerkort utstedt i Sveits</li><li>§ 8-6. Førerkort utstedt i Japan</li><li>§ 9-6. Førerkort utstedt i Sveits</li><li>§ 9-7. Førerkort utstedt i Japan</li><li>§ 10-2. Innbytte av førerkort utstedt i land utenfor EØS-området</li><li>§ 10-6. Innbytte av førerkort utstedt i Sveits</li><li>§ 10-8. Innbytte av førerkort utstedt i Japan</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-02-22-317" id="dokument"><h1>Forskrift om endring i forskrift om førerkort m.m. (førerkortforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-02-22-317/KAPITTEL_1"><h2 data-text-align="center">I</h2><article class="defaultP">I forskrift 19. januar 2004 nr. 298 om førerkort m.m. (førerkortforskriften) gjøres følgende endringer:</article> <article class="defaultP" margin-top="true">§ 8-3 skal lyde:</article><article class="futureLegalArticle" data-name="§8-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Førerkort utstedt i Sveits</span></span><article class="legalP" id="kapittel-1-foreslåttparagraf-1-ledd-1">Førerkort utstedt i Sveits anerkjennes på lik linje med førerkort utstedt i EØS-stat, jf. § 8-1 første ledd. Klasse D2 og D2E tilsvarer henholdsvis klasse D1 og D1E.</article></article> <article class="defaultP" margin-top="true">Ny § 8-6 skal lyde:</article><article class="futureLegalArticle" data-name="§8-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Førerkort utstedt i Japan</span></span><article class="legalP" id="kapittel-1-foreslåttparagraf-2-ledd-1">Førerkort tilsvarende klasse B utstedt i Japan er gyldig for kjøring i Norge i inntil ett år. Kravene i § 8-2 tredje til sjette ledd må være oppfylt.</article></article> <article class="defaultP" margin-top="true">§ 9-3 siste ledd oppheves.</article> <article class="defaultP" margin-top="true">Ny § 9-6 skal lyde:</article><article class="futureLegalArticle" data-name="§9-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9-6</span>. <span class="legalArticleTitle">Førerkort utstedt i Sveits</span></span><article class="legalP" id="kapittel-1-foreslåttparagraf-3-ledd-1">Førerkort utstedt i Sveits anerkjennes på lik linje med førerkort utstedt i EØS-stat, jf. § 9-2. Klasse D2 og D2E tilsvarer henholdsvis klasse D1 og D1E.</article></article> <article class="defaultP" margin-top="true">Ny § 9-7 skal lyde:</article><article class="futureLegalArticle" data-name="§9-7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9-7</span>. <span class="legalArticleTitle">Førerkort utstedt i Japan</span></span><article class="legalP" id="kapittel-1-foreslåttparagraf-4-ledd-1">Førerkort tilsvarende klasse B utstedt i Japan er gyldig for kjøring i Norge i inntil ett år fra innehaver tok fast bopel i eller flyttet tilbake til Norge. Kravene i § 8-2 tredje til sjette ledd må være oppfylt.</article></article> <article class="defaultP" margin-top="true">§ 10-2 skal lyde:</article><article class="futureLegalArticle" data-name="§10-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10-2</span>. <span class="legalArticleTitle">Innbytte av førerkort utstedt i land utenfor EØS-området</span></span><article class="legalP" id="kapittel-1-foreslåttparagraf-5-ledd-1">Dokumentert fullverdig førerett ervervet i Australia, Canada, Israel, Monaco, New Zealand, San Marino, Sør-Korea og USA kan byttes inn til norsk førerkort etter vilkårene i denne paragraf. Førerkort fra Grønland, Sveits, Storbritannia og Japan kan byttes inn etter § 10-5 til § 10-8. Førerkort fra andre land kan ikke byttes inn. Retten til innbytte gjelder ikke klasser som tilsvarer klasse AM, S og T. Når førerkortets tekst ikke er engelsk, fransk eller tysk, må førerkortet suppleres med et gyldig internasjonalt førerkort for søker eller med godkjent oversettelse til norsk.</article><article class="legalP" id="kapittel-1-foreslåttparagraf-5-ledd-2">Føreretten må være fullverdig når søker tar fast bopel i eller flytter tilbake til Norge. Føreretten må være gyldig på søknadstidspunktet. Fullverdig førerett dokumenteres enten med et fullverdig førerkort, eller med et begrenset førerkort sammen med en bekreftelse på fullverdig førerett fra førerkortmyndighet i utstederlandet. Gyldig førerett dokumenteres enten med et gyldig førerkort, eller med bekreftelse på gyldig førerett fra førerkortmyndighet i utstederlandet. Er føreretten tilbakekalt i utstederlandet som følge av helsemessige årsaker, men søker oppfyller helsekravene etter vedlegg 1, kan Statens vegvesen etter innlevert helseattest for førerkort innvilge søknaden, eventuelt med kompenserende vilkår.</article><article class="legalP" id="kapittel-1-foreslåttparagraf-5-ledd-3">Ved innlevering av søknad om innbytte innen tre måneder etter at søker har tatt fast bopel i eller flyttet tilbake til Norge, kan det utstedes midlertidig kjøretillatelse med gyldighet inntil tre måneder etter at søker tok fast bopel i eller flyttet tilbake til Norge.</article><article class="legalP" id="kapittel-1-foreslåttparagraf-5-ledd-4">Ved positivt vedtak om innbytte er fristen for å fullføre innbytte to år fra vedtaksdato. Dersom innbytte ikke er fullført innen denne fristen må det leveres ny søknad om innbytte. Nytt positivt vedtak om innbytte betinger at forsøkene på å bestå praktisk prøve ikke er brukt opp, og at øvrige vilkår for innbytte er oppfylt.</article><article class="legalP" id="kapittel-1-foreslåttparagraf-5-ledd-5">Førerkortklasser tilsvarende klasse B byttes til norsk førerkort etter bestått teoretisk og praktisk prøve i klasse B. Søker har totalt to forsøk på å bestå praktisk prøve i klasse B. Dersom praktisk prøve ikke er bestått på to forsøk, faller retten til innbytte av klasse B og aktuelle klasser etter sjette ledd bort. Praktisk prøve i klasse BE avlagt før 1. april 2024 med resultat ikke bestått skal telle med i eventuelt gjenværende forsøk på å bestå praktisk prøve i klasse B ved ny innbyttesøknad.</article><article class="legalP" id="kapittel-1-foreslåttparagraf-5-ledd-6">Etter bestått teoretisk og praktisk prøve i klasse B, kan klasser tilsvarende klasse BE, C1, C1E, C, CE, D1, D1E, D eller DE byttes til norsk førerkort etter bestått praktisk prøve. Søker har totalt to forsøk på å bestå praktisk prøve i klassene BE, C1, C1E, C, CE, D1, D1E, D eller DE. Har søker flere av klassene, er det tilstrekkelig at praktisk prøve bestås i den mest omfattende klassen som ønskes byttet inn. Som mest omfattende klasse regnes i stigende rekkefølge: BE, C1/D1, C1E/D1E, C, D, DE, CE. Ved ikke bestått praktisk prøve kan siste forsøk bare gjennomføres i samme, likestilt eller en mindre omfattende klasse. Dersom praktisk prøve ikke er bestått på to forsøk, faller retten til innbytte av opplistede klasser bort.</article><article class="legalP" id="kapittel-1-foreslåttparagraf-5-ledd-7">Klasser tilsvarende klasse A1, A2 og A byttes til norsk førerkort etter bestått teoretisk og praktisk prøve. Søker har totalt to forsøk på å bestå praktisk prøve i klassene A1, A2 eller A. Har søker flere av klassene, er det etter bestått teoretisk prøve tilstrekkelig at praktisk prøve bestås i den mest omfattende klassen som ønskes byttet inn. Som mest omfattende klasse regnes i stigende rekkefølge: A1, A2, A. Ved ikke bestått praktisk prøve kan siste forsøk bare gjennomføres i den samme eller i en mindre omfattende klasse. Dersom praktisk prøve ikke er bestått på to forsøk, faller retten til innbytte av opplistede klasser bort.</article><article class="legalP" id="kapittel-1-foreslåttparagraf-5-ledd-8">Er søkers prestasjoner ved praktisk prøve så svake at prøven må avbrytes, skal det treffes vedtak om at retten til innbytte faller bort.</article><article class="legalP" id="kapittel-1-foreslåttparagraf-5-ledd-9">Når personer som har vært utvandret og igjen tar fast bopel i eller flytter tilbake til Norge søker om innbytte på nytt, telles ikke tidligere praktiske prøver med resultat ikke bestått ved ny søknadsbehandling.</article><article class="legalP" id="kapittel-1-foreslåttparagraf-5-ledd-10">Personer som har fast bopel i Norge og har oppnådd fullverdig førerett under midlertidig opphold i land nevnt i første ledd, kan på samme vilkår som over få byttet til norsk førerkort. Kravet er at føreretten ble oppnådd under et sammenhengende opphold i utstederlandet som varte i minst seks måneder.</article></article> <article class="defaultP" margin-top="true">§ 10-4 tredje ledd skal lyde:</article><article class="legalP" id="kapittel-1-ledd-1">Har innehaveren tatt fast bopel i Norge fra og med 19. januar 2013, kan slikt førerkort byttes inn som et ordinært EØS-førerkort dersom innehaveren har hatt gyldig førerett i en eller flere EØS-stater i minst 10 år sammenhengende etter innbytte til EØS-førerkort, før vedkommende tok fast bopel eller flyttet tilbake til Norge.</article> <article class="defaultP" margin-top="true">§ 10-4 fjerde ledd skal lyde:</article><article class="legalP" id="kapittel-1-ledd-2">Dersom kravet om 10 år ikke er oppfylt, kan innbytte gis etter vilkårene og fristene i § 10-2 og § 10-5 til § 10-8 dersom førerkortet som ble byttet inn er fra et av landene opplistet i nevnte paragrafer. Førerkort fra andre land utenfor EØS gir ikke rett til innbytte.</article> <article class="defaultP" margin-top="true">§ 10-5 andre ledd skal lyde:</article><article class="legalP" id="kapittel-1-ledd-3">For øvrig gjelder § 10-2. Kravet om teoretisk prøve gjelder likevel ikke.</article> <article class="defaultP" margin-top="true">§ 10-6 skal lyde:</article><article class="futureLegalArticle" data-name="§10-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10-6</span>. <span class="legalArticleTitle">Innbytte av førerkort utstedt i Sveits</span></span><article class="legalP" id="kapittel-1-foreslåttparagraf-6-ledd-1">Førerkort utstedt i Sveits kan byttes til norsk førerkort etter reglene i § 10-3 og § 10-4. Klasse D2 og D2E tilsvarer henholdsvis klasse D1 og D1E.</article></article> <article class="defaultP" margin-top="true">Ny § 10-8 skal lyde:</article><article class="futureLegalArticle" data-name="§10-8" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10-8</span>. <span class="legalArticleTitle">Innbytte av førerkort utstedt i Japan</span></span><article class="legalP" id="kapittel-1-foreslåttparagraf-7-ledd-1">Førerkort fra Japan tilsvarende klasse B kan byttes inn uten prøve i inntil ett år fra søker tok fast bopel i eller flyttet tilbake til Norge. Dersom søknad leveres så tett oppunder ettårsfristen at det kan bli vanskelig å få byttet inn førerkortet innenfor ettårsfristen, kan fristen for gjennomføring av innbyttet forlenges og settes til én måned fra vedtaksdato.</article><article class="legalP" id="kapittel-1-foreslåttparagraf-7-ledd-2">Ved innlevering av søknad om innbytte og ved positivt vedtak om innbytte kan det utstedes midlertidig kjøretillatelse med gyldighet inntil tre måneder.</article><article class="legalP" id="kapittel-1-foreslåttparagraf-7-ledd-3">Person som har fast bopel i Norge og har oppnådd fullverdig førerett under midlertidig opphold i Japan, kan på samme vilkår som over få byttet til norsk førerkort. Kravet er at føreretten ble oppnådd under et sammenhengende opphold som varte i minst 6 måneder.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-02-22-317/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. april 2024.</article></section></main></body></html>