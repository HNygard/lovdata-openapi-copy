<!DOCTYPE html><html lang="nb"><head><title>Overgangsregler til lov 21. juni 2024 nr. 42 om endringer i regnskapsloven mv. (bærekraftsrapportering)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-10-11-2477</dd><dt class="dokid">DokumentID</dt><dd class="dokid">LTI/forskrift/2024-10-11-2477</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2024-11-01</dd><dt class="basedOn">Hjemmel</dt><dd class="basedOn"><ul><li>lov/2024-06-21-42</li></ul></dd><dt class="dateOfPublication">Kunngjort</dt><dd class="dateOfPublication">2024-10-14 15:15</dd><dt class="journalNumber">Journalnummer</dt><dd class="journalNumber">2024-1096</dd><dt class="title">Tittel</dt><dd class="title">Overgangsregler til lov 21. juni 2024 nr. 42 om endringer i regnskapsloven mv. (bærekraftsrapportering)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 11. oktober 2024 med hjemmel i lov 21. juni 2024 nr. 42 om endringer i regnskapsloven mv. (bærekraftsrapportering) del XIII nr. 2.</dd><dt class="refid">RefID</dt><dd class="refid">forskrift/2024-10-11-2477</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Overgangsregler til lov 21. juni 2024 nr. 42 om endringer i regnskapsloven mv. (bærekraftsrapportering)</li></ul></dd></dl></header><main class="documentBody" data-lovdata-URL="LTI/forskrift/2024-10-11-2477" id="dokument"><h1>Overgangsregler til lov 21. juni 2024 nr. 42 om endringer i regnskapsloven mv. (bærekraftsrapportering)</h1><ul class="defaultList"><li data-li-identifier="1." data-name="1."><article class="listArticle" id="punkt-1"><article class="legalP" id="punkt-1-ledd-1">Endringene i regnskapsloven, jf. loven del I, skal anvendes fra regnskapsår som starter 1. januar 2024 eller senere, med de unntak som følger av nr. 2 til 7.</article></article></li><li data-li-identifier="2." data-name="2."><article class="listArticle" id="punkt-2"><article class="legalP" id="punkt-2-ledd-1">Regnskapsloven § 2-2 nytt syvende ledd og nye § 2-3 til § 2-7, jf. loven del I, skal anvendes fra følgende tidspunkter for de foretakene som er angitt nedenfor: <ul class="defaultList"><li data-li-identifier="a." data-name="a."><article class="listArticle" id="punkt-2-ledd-1-punkt-1"><article class="legalP" id="punkt-2-ledd-1-punkt-1-ledd-1">Regnskapsår som starter 1. januar 2024 eller senere for <ul class="defaultList"><li data-li-identifier="i." data-name="i."><article class="listArticle" id="punkt-2-ledd-1-punkt-1-ledd-1-punkt-1"><article class="legalP" id="punkt-2-ledd-1-punkt-1-ledd-1-punkt-1-ledd-1">foretak av allmenn interesse som er store foretak og som på balansedagen har et gjennomsnittlig antall ansatte på over 500 årsverk i regnskapsåret</article></article></li><li data-li-identifier="ii." data-name="ii."><article class="listArticle" id="punkt-2-ledd-1-punkt-1-ledd-1-punkt-2"><article class="legalP" id="punkt-2-ledd-1-punkt-1-ledd-1-punkt-2-ledd-1">foretak av allmenn interesse som er morforetak i et stort konsern og som på balansedagen har et gjennomsnittlig antall ansatte i konsernet på over 500 årsverk i regnskapsåret</article></article></li></ul></article></article></li><li data-li-identifier="b." data-name="b."><article class="listArticle" id="punkt-2-ledd-1-punkt-2"><article class="legalP" id="punkt-2-ledd-1-punkt-2-ledd-1">Regnskapsår som starter 1. januar 2025 eller senere for <ul class="defaultList"><li data-li-identifier="i." data-name="i."><article class="listArticle" id="punkt-2-ledd-1-punkt-2-ledd-1-punkt-1"><article class="legalP" id="punkt-2-ledd-1-punkt-2-ledd-1-punkt-1-ledd-1">store foretak ut over de som er nevnt i bokstav a punkt i og som ikke er nevnt i bokstav c punkt ii</article></article></li><li data-li-identifier="ii." data-name="ii."><article class="listArticle" id="punkt-2-ledd-1-punkt-2-ledd-1-punkt-2"><article class="legalP" id="punkt-2-ledd-1-punkt-2-ledd-1-punkt-2-ledd-1">morforetak i et stort konsern ut over de som er nevnt i bokstav a punkt ii</article></article></li></ul></article></article></li><li data-li-identifier="c." data-name="c."><article class="listArticle" id="punkt-2-ledd-1-punkt-3"><article class="legalP" id="punkt-2-ledd-1-punkt-3-ledd-1">Regnskapsår som starter 1. januar 2026 eller senere for <ul class="defaultList"><li data-li-identifier="i." data-name="i."><article class="listArticle" id="punkt-2-ledd-1-punkt-3-ledd-1-punkt-1"><article class="legalP" id="punkt-2-ledd-1-punkt-3-ledd-1-punkt-1-ledd-1">små og mellomstore foretak som er noterte foretak, med unntak av mikroforetak</article></article></li><li data-li-identifier="ii." data-name="ii."><article class="listArticle" id="punkt-2-ledd-1-punkt-3-ledd-1-punkt-2"><article class="legalP" id="punkt-2-ledd-1-punkt-3-ledd-1-punkt-2-ledd-1">store foretak som er mindre og ikke-komplekse finansforetak (jf. finansforetaksloven § 1-5 ellevte ledd), egenforsikringsforetak eller egenforsikringsforetak for gjenforsikring.</article></article></li></ul></article></article></li></ul></article></article></li><li data-li-identifier="3." data-name="3."><article class="listArticle" id="punkt-3"><article class="legalP" id="punkt-3-ledd-1">For regnskapsår som begynner før 1. januar 2028 kan små og mellomstore foretak som er noterte foretak beslutte ikke å ta inn bærekraftsrapportering etter regnskapsloven § 2-3 i årsberetningen. Foretaket skal i så fall gi en kort erklæring i årsberetningen om hvorfor bærekraftsrapporteringen ikke ble gitt.</article></article></li><li data-li-identifier="4." data-name="4."><article class="listArticle" id="punkt-4"><article class="legalP" id="punkt-4-ledd-1">Hvis ikke all nødvendig informasjon om verdikjeden etter regnskapsloven § 2-4 tredje ledd (jf. også § 2-5) er tilgjengelig, skal den regnskapspliktige i de tre første regnskapsårene med rapporteringsplikt etter nr. 2 forklare hva som er gjort for å innhente nødvendig informasjon om verdikjeden, hvorfor ikke all nødvendig informasjon har blitt innhentet og planene for å innhente nødvendig informasjon i fremtiden.</article></article></li><li data-li-identifier="5." data-name="5."><article class="listArticle" id="punkt-5"><article class="legalP" id="punkt-5-ledd-1">Regnskapsloven § 2-8 skal anvendes fra regnskapsår som starter 1. januar 2028 eller senere.</article></article></li><li data-li-identifier="6." data-name="6."><article class="listArticle" id="punkt-6"><article class="legalP" id="punkt-6-ledd-1">Et datterselskap som har et morselskap som er etablert utenfor EØS, er frem til 6. januar 2030 unntatt fra plikt til å utarbeide bærekraftsrapportering etter regnskapsloven § 2-3 første og annet ledd, hvis datterselskapet med sine datterselskaper er inkludert i en konsolidert bærekraftsrapportering som omfatter konsernets datterselskaper i EØS slik det er angitt nedenfor: <ul class="defaultList"><li data-li-identifier="a." data-name="a."><article class="listArticle" id="punkt-6-ledd-1-punkt-1"><article class="legalP" id="punkt-6-ledd-1-punkt-1-ledd-1">Den konsoliderte bærekraftsrapporteringen skal omfatte alle konsernets datterselskaper i EØS som har plikt til å utarbeide bærekraftsrapportering etter regnskapsloven § 2-3 eller tilsvarende regler i en annen EØS-stat.</article></article></li><li data-li-identifier="b." data-name="b."><article class="listArticle" id="punkt-6-ledd-1-punkt-2"><article class="legalP" id="punkt-6-ledd-1-punkt-2-ledd-1">Den konsoliderte bærekraftsrapporteringen skal være utarbeidet i samsvar med regnskapsloven § 2-5 eller tilsvarende regler i en annen EØS-stat.</article></article></li><li data-li-identifier="c." data-name="c."><article class="listArticle" id="punkt-6-ledd-1-punkt-3"><article class="legalP" id="punkt-6-ledd-1-punkt-3-ledd-1">Den konsoliderte bærekraftsrapporteringen skal være utarbeidet av et annet datterselskap i samme konsern som er etablert i en EØS-stat. Det andre datterselskapet skal være ett av de datterselskapene i konsernet med de høyeste salgsinntektene innenfor EØS i ett av de fem siste regnskapsårene, på konsolidert grunnlag i tilfelle det andre datterselskapet selv er morselskap.</article></article></li><li data-li-identifier="d." data-name="d."><article class="listArticle" id="punkt-6-ledd-1-punkt-4"><article class="legalP" id="punkt-6-ledd-1-punkt-4-ledd-1">Den konsoliderte bærekraftsrapporteringen og en attestasjonsuttalelse i samsvar med revisorloven § 9-7 a eller tilsvarende regler i en annen EØS-stat, skal publiseres i samsvar med regnskapsloven § 8-1 og § 8-2 eller tilsvarende regler i en annen EØS-stat.</article></article></li><li data-li-identifier="e." data-name="e."><article class="listArticle" id="punkt-6-ledd-1-punkt-5"><article class="legalP" id="punkt-6-ledd-1-punkt-5-ledd-1">Dersom den konsoliderte bærekraftsrapporteringen utarbeidet av et annet datterselskap i samme konsern som er etablert i en EØS-stat ennå ikke er publisert på tidspunktet for fastsetting av årsregnskapet, skal datterselskapet i årsberetningen opplyse om at foretaket er unntatt plikt om å utarbeide bærekraftsrapportering, hvilket datterselskap i samme konsern som er etablert i en EØS-stat som utarbeider konsolidert bærekraftsrapportering og når og hvor den konsoliderte bærekraftsrapporteringen vil bli gjort tilgjengelig.</article></article></li></ul></article></article></li><li data-li-identifier="7." data-name="7."><article class="listArticle" id="punkt-7"><article class="legalP" id="punkt-7-ledd-1">Regnskapsloven § 2-7 skal anvendes fra regnskapsår som starter 1. januar 2025 eller senere.</article></article></li><li data-li-identifier="8." data-name="8."><article class="listArticle" id="punkt-8"><article class="legalP" id="punkt-8-ledd-1">Ved vurderinger av hvilken størrelseskategori et foretak tilhører etter regnskapsloven § 1-5 åttende ledd for regnskapsår som starter 1. januar 2024 eller senere, kan definisjonene i § 1-5 første til syvende ledd legges til grunn for regnskapsår som startet før 1. januar 2024.</article></article></li><li data-li-identifier="9." data-name="9."><article class="listArticle" id="punkt-9"><article class="legalP" id="punkt-9-ledd-1">Endringene i loven del VIII skal anvendes fra følgende tidspunkter for utstedere som nevnt i verdipapirhandelloven § 5-4: <ul class="defaultList"><li data-li-identifier="a." data-name="a."><article class="listArticle" id="punkt-9-ledd-1-punkt-1"><article class="legalP" id="punkt-9-ledd-1-punkt-1-ledd-1">Regnskapsår som starter 1. januar 2024 eller senere for <ul class="defaultList"><li data-li-identifier="i." data-name="i."><article class="listArticle" id="punkt-9-ledd-1-punkt-1-ledd-1-punkt-1"><article class="legalP" id="punkt-9-ledd-1-punkt-1-ledd-1-punkt-1-ledd-1">store foretak som på balansedagen har et gjennomsnittlig antall ansatte på over 500 årsverk i regnskapsåret</article></article></li><li data-li-identifier="ii." data-name="ii."><article class="listArticle" id="punkt-9-ledd-1-punkt-1-ledd-1-punkt-2"><article class="legalP" id="punkt-9-ledd-1-punkt-1-ledd-1-punkt-2-ledd-1">morforetak i et stort konsern som på balansedagen har et gjennomsnittlig antall ansatte i konsernet på over 500 årsverk i regnskapsåret</article></article></li></ul></article></article></li><li data-li-identifier="b." data-name="b."><article class="listArticle" id="punkt-9-ledd-1-punkt-2"><article class="legalP" id="punkt-9-ledd-1-punkt-2-ledd-1">Regnskapsår som starter 1. januar 2025 eller senere for <ul class="defaultList"><li data-li-identifier="i." data-name="i."><article class="listArticle" id="punkt-9-ledd-1-punkt-2-ledd-1-punkt-1"><article class="legalP" id="punkt-9-ledd-1-punkt-2-ledd-1-punkt-1-ledd-1">store foretak ut over de som er nevnt i bokstav a punkt i og som ikke er nevnt i bokstav c punkt ii</article></article></li><li data-li-identifier="ii." data-name="ii."><article class="listArticle" id="punkt-9-ledd-1-punkt-2-ledd-1-punkt-2"><article class="legalP" id="punkt-9-ledd-1-punkt-2-ledd-1-punkt-2-ledd-1">morforetak i store konsern ut over de som er nevnt i bokstav a punkt ii</article></article></li></ul></article></article></li><li data-li-identifier="c." data-name="c."><article class="listArticle" id="punkt-9-ledd-1-punkt-3"><article class="legalP" id="punkt-9-ledd-1-punkt-3-ledd-1">Regnskapsår som starter 1. januar 2026 eller senere for <ul class="defaultList"><li data-li-identifier="i." data-name="i."><article class="listArticle" id="punkt-9-ledd-1-punkt-3-ledd-1-punkt-1"><article class="legalP" id="punkt-9-ledd-1-punkt-3-ledd-1-punkt-1-ledd-1">små og mellomstore foretak, med unntak av mikroforetak. Nr. 3 gjelder tilsvarende</article></article></li><li data-li-identifier="ii." data-name="ii."><article class="listArticle" id="punkt-9-ledd-1-punkt-3-ledd-1-punkt-2"><article class="legalP" id="punkt-9-ledd-1-punkt-3-ledd-1-punkt-2-ledd-1">store foretak som er mindre og ikke-komplekse finansforetak (jf. finansforetaksloven § 1-5 ellevte ledd), egenforsikringsforetak eller egenforsikringsforetak for gjenforsikring.</article></article></li></ul></article></article></li></ul></article></article></li><li data-li-identifier="10." data-name="10."><article class="listArticle" id="punkt-10"><article class="legalP" id="punkt-10-ledd-1">Overgangsreglene trer i kraft 1. november 2024.</article></article></li></ul></main></body></html>