<!DOCTYPE html><html lang="nb"><head><title>Forskrift om endring i forskrift om prøving og godkjenning av plantesorter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-03-26-554</dd><dt class="dokid">DokumentID</dt><dd class="dokid">LTI/forskrift/2024-03-26-554</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avdeling</li></ul></dd><dt class="dateInForce">I kraft fra</dt><dd class="dateInForce">2024-03-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-10-01-1069</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§10</li><li>lov/2003-12-19-124/§33</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2024-04-05 14:40</dd><dt class="journalNumber">Journalnummer</dt><dd class="journalNumber">2024-0326</dd><dt class="title">Tittel</dt><dd class="title">Forskrift om endring i forskrift om prøving og godkjenning av plantesorter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 26. mars 2024 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 10 og § 33 jf. delegeringsvedtak 19. desember 2003 nr. 1790. <br /> <strong>EØS-henvisninger:</strong> EØS-avtalen vedlegg I kap. III del 2 nr. 18 (forordning (EU) 2021/384).</dd><dt class="refid">RefID</dt><dd class="refid">forskrift/2024-03-26-554</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prøving og godkjenning av plantesorter<ul class="tocSubUl"><li>I<ul class="tocSubUl"><li>§ 2a. Egnethet av sortsbetegnelser</li><li>§ 7. Behandling av søknaden</li><li>§ 8. Godkjenningsperioden</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-03-26-554" id="dokument"><h1>Forskrift om endring i forskrift om prøving og godkjenning av plantesorter</h1><section class="section" data-name="kapI" id="kapittel-1" data-lovdata-URL="LTI/forskrift/2024-03-26-554/KAPITTEL_1"><h2 data-text-align="center">I</h2><article class="defaultP">I forskrift 1. oktober 1999 nr. 1069 om prøving og godkjenning av plantesorter gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="defaultP" data-text-size="small"><strong>EØS-henvisninger:</strong> EØS-avtalen vedlegg I kap. III del 1 nr. 10 (direktiv 2002/53/EF), nr. 12 (direktiv 2002/55/EF), nr. 14 (direktiv 2003/90/EF som sist endret ved direktiv (EU) 2022/905), nr. 15 (direktiv 2003/91/EF som sist endret ved direktiv (EU) 2022/905) og del 2 nr. 52 (direktiv 2008/62/EF), nr. 55 (direktiv 2009/145/EF) og nr. 18 (forordning (EU) 2021/384).</article> <article class="defaultP" margin-top="true">§ 2a skal lyde:</article><article class="futureLegalArticle" data-name="§2a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2a</span>. <span class="legalArticleTitle">Egnethet av sortsbetegnelser</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg I kapittel III del 2 nr. 18 (forordning (EU) 2021/384) om fastsettelse av gjennomføringsregler med hensyn til hvor egnet sortsnavn for jordbruksvekster og grønnsaksarter er, gjelder som forskrift med de tilpasninger som følger av vedlegg I kapittel III, protokoll 1 til avtalen og avtalen for øvrig.</article></article> <article class="defaultP" margin-top="true">§ 6 nytt andre ledd skal lyde:</article><article class="legalP" id="kapittel-1-ledd-1">Søknaden publiseres i kunngjøringen «Offisiell informasjon om planteforedlerrett og nasjonal sortsliste».</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Behandling av søknaden</span></span><article class="legalP" id="kapittel-1-foreslåttparagraf-2-ledd-1">Mattilsynet har ansvaret for at sorten nyhetsprøves og verdiprøves. Mattilsynet kan legge til grunn godkjent nyhetsprøving fra et annet land i behandlingen av søknaden.</article><article class="legalP" id="kapittel-1-foreslåttparagraf-2-ledd-2">Før sluttbehandling skal Mattilsynet forelegge søknaden og resultatene fra verdiprøvingen for Plantesortsnemnda. Når det er hensiktsmessig, kan Mattilsynet i tillegg innhente råd om nyhetsprøvingen.</article><article class="legalP" id="kapittel-1-foreslåttparagraf-2-ledd-3">Plantesortsnemnda behandler søknaden i et møte der prøveinstitusjonen for verdiprøving legger fram sine resultater, og sortseieren har møte- og talerett. Plantesortsnemnda diskuterer deretter søknaden i et lukket møte, og gir sin tilråding.</article><article class="legalP" id="kapittel-1-foreslåttparagraf-2-ledd-4">Mattilsynet avgjør søknaden.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Godkjenningsperioden</span></span><article class="legalP" id="kapittel-1-foreslåttparagraf-3-ledd-1">Godkjenningen er gyldig inntil utgangen av det 10. kalenderår etter det året godkjenningen ble gitt.</article><article class="legalP" id="kapittel-1-foreslåttparagraf-3-ledd-2">Godkjenningen kan fornyes for bestemte tidsrom dersom betydningen av å opprettholde dyrkingen tilsier det, og forutsatt at kravene til skillbarhet, ensartethet og stabilitet fortsatt er oppfylt. Søknad om fornyelse skal framlegges senest to år før godkjenningen utløper. Gyldighetsperioden forlenges midlertidig inntil søknaden om fornyelse er avgjort.</article><article class="legalP" id="kapittel-1-foreslåttparagraf-3-ledd-3">I de tilfellene det ikke gis fornyet godkjenning, kan Mattilsynet beslutte en utvidet frist for sertifisering og omsetning av såvarer, inntil senest den 30. juni i det tredje året etter at godkjenningsperioden har utløpt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-03-26-554/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>