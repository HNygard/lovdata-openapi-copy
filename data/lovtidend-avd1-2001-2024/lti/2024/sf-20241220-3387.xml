<!DOCTYPE html><html lang="nb"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-20-3387</dd><dt class="dokid">DokumentID</dt><dd class="dokid">LTI/forskrift/2024-12-20-3387</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2024-12-20 med virkning for utflyttinger og overføringer som skjer 2024-03-20 eller senere, 2024-12-20 med virkning for utflyttinger og overføringer som skjer 2024-10-07 eller senere, 2024-12-20 med virkning for utlodninger som skjer 2025-01-01 eller senere</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§10-70</li></ul></dd><dt class="dateOfPublication">Kunngjort</dt><dd class="dateOfPublication">2024-12-23 12:55</dd><dt class="journalNumber">Journalnummer</dt><dd class="journalNumber">2024-1616</dd><dt class="titleShort">Korttittel</dt><dd class="titleShort">Endr. i FSFIN Forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 20. desember 2024 med hjemmel i lov 26. mars 1999 nr. 14 om skatt av formue og inntekt (skatteloven) § 10-70 sjette, syvende, åttende og niende ledd.</dd><dt class="refid">RefID</dt><dd class="refid">forskrift/2024-12-20-3387</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14<ul class="tocSubUl"><li>I<ul class="tocSubUl"><li>§ 10-70-1. Utsettelse med betaling av fastsatt skatt</li><li>§ 10-70-2. Endring av skattefastsettingen ved bortfall av retten til tapsfradrag</li><li>§ 10-70-3. Opphør av betalingsutsettelse ved uttak fra aksjesparekonto</li><li>§ 10-70-4. Opplysninger om inngangsverdi ved tilbakeflytting</li></ul></li><li>II<ul class="tocSubUl"><li>§ 10-70-4. Opphør av betalingsutsettelse ved utdeling av utbytte mv.</li><li>§ 10-70-5. Opplysninger om inngangsverdi ved tilbakeflytting</li><li>§ 10-70-6. Forskriftsfullmakt til Skattedirektoratet</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-20-3387" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-20-3387/KAPITTEL_1"><h2 data-text-align="center">I</h2><article class="defaultP">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 10-70-1 skal lyde:</article><article class="futureLegalArticle" data-name="§10-70-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-70-1</span>. <span class="legalArticleTitle">Utsettelse med betaling av fastsatt skatt</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Utsettelse med innbetaling av fastsatt skatt etter skatteloven § 10-70 er betinget av at det leveres opplysninger som nevnt i skatteloven § 10-70 ellevte ledd, herunder oppgave over eiendeler som nevnt i skatteloven § 10-70 annet ledd og beregning av gevinst sammen med skattemeldingen for det året skattyteren påstår at skatteplikten til riket er opphørt etter skatteloven § 2-1 eller skatteavtale med annen stat. Tilsvarende gjelder når skattemyndighetene anser skattyterens skatteplikt til riket etter skatteloven § 2-1 eller skatteavtale med annen stat for å være opphørt på et annet tidspunkt enn den datoen skattyteren har fastsatt, og ved overføring av eiendel til mottaker bosatt eller hjemmehørende i utlandet.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Fortsatt utsettelse med innbetaling av skatten er betinget av at det innen 30. april i hvert av de påfølgende år etter utflyttingen eller overføringen til mottaker som nevnt i skatteloven § 10-70 første ledd annet punktum dokumenteres at eiendel som nevnt er i behold, og hvor skattyteren har sitt skattemessige bosted. For aksjesparekonto må det dokumenteres at det ikke er gjort uttak fra kontoen utover tilbakebetaling av innskudd. Ved vesentlig mislighold av opplysningspliktene bortfaller utsettelsen. Før slikt bortfall kan skje, skal skattyter varsles og gis en frist på minst tre uker til å gi de nødvendige opplysningene. Tilsvarende gjelder for andre opplysninger av betydning for å avgjøre om vilkårene for fortsatt rett til utsettelse er oppfylt.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Hvis skattyteren innen 12 år, regnet fra utløpet av det året utflyttingsskatten er tidfestet til, flytter videre til en stat hvor rett til utsettelse med innbetaling av skatten er betinget av at det stilles betryggende sikkerhet, må det stilles slik sikkerhet for at det fortsatt kan gis utsettelse med innbetaling av skatten. Tilsvarende gjelder ved overføring ved arv til person, selskap eller innretning som ikke har skatteplikt etter §§ 2-1 eller 2-2, eller som skal anses bosatt eller hjemmehørende i en annen stat etter skatteavtale.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Sikkerhetsstillelsen skal svare til skatteforpliktelsenog eventuelle renter, og kan skje i form av bankgaranti, pant i verdipapirer eller annen betryggende sikkerhet. Kravet til sikkerhetsstillelse og dens varighet fastsettes av skattemyndighetene. Ved utflytting som nevnt i skatteloven § 10-70 første ledd første punktum, skal sikkerhet i de eiendelene som er omfattet av utflyttingsskatt, anses som betryggende. Dette gjelder selv om verdien av eiendelene faller etter utflyttingstidspunktet.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Når rett til utsettelse med innbetaling av skatten ikke lenger foreligger, skal skattyteren innen to måneder informere skattekontoret om den betalingsutløsende hendelsen.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Renter som nevnt i skatteloven § 10-70 syvende ledd bokstav b, skal beregnes fra det tidspunktet restskatt eller tilgodebeløp knyttet til fastsatt skatt etter skatteloven § 10-70 skulle vært betalt etter bestemmelsene i skattebetalingsloven § 10-21, om det ikke var gitt utsatt forfall. Renteberegningen skal skje årlig etter satsene i skattebetalingsloven § 11-6 annet ledd. Beregnede renter legges til hovedstolen frem til betaling skjer.</article><article class="numberedLegalP" data-numerator="7" id="kapittel-1-foreslåttparagraf-1-nummer-7">(7) Betalingsutsettelsen gjennomføres ved at den fastsatte skatten ikke medtas ved avregningen for inntektsåret. Ved betaling av utflyttingsskatten etter skatteloven § 10-70 syvende ledd gjennomføres avregningen ved utgangen av året før skatten skal betales. Ved bortfall av retten til utsettelse etter skatteloven § 10-70 åttende ledd tas gevinsten eller tapet med i en ny avregning for utflyttingsåret.</article></article> <article class="defaultP" margin-top="true">§ 10-70-2 skal lyde:</article><article class="futureLegalArticle" data-name="§10-70-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10-70-2</span>. <span class="legalArticleTitle">Endring av skattefastsettingen ved bortfall av retten til tapsfradrag</span></span><article class="legalP" id="kapittel-1-foreslåttparagraf-2-ledd-1">Når retten til tapsfradrag bortfaller som følge av videre flytting eller overføring ut av EØS-området, jf. skatteloven § 10-70 tredje ledd annet og tredje punktum, skal det skje en ny skattefastsetting for utflyttingsåret hvor tapet holdes utenom beregningen. Tilsvarende gjelder hvis skattyteren igjen blir bosatt i riket etter skatteloven § 2-1 eller skal anses som bosatt i Norge etter skatteavtale innen 12 år etter utgangen av det året utflyttingsskatten skal tidfestes til, jf. skatteloven § 10-70 niende ledd første punktum. Skattyteren skal gi opplysninger om dette til skattemyndighetene innen to måneder etter flyttingen eller overføringen.</article></article> <article class="defaultP" margin-top="true">Ny § 10-70-3 skal lyde:</article><article class="futureLegalArticle" data-name="§10-70-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10-70-3</span>. <span class="legalArticleTitle">Opphør av betalingsutsettelse ved uttak fra aksjesparekonto</span></span><article class="legalP" id="kapittel-1-foreslåttparagraf-3-ledd-1">Ved uttak ut over tilbakebetaling av innskudd på aksjesparekonto som inngår i fastsatt utflyttingsskatt, bortfaller utsettelsesadgangen for en forholdsmessig del av utflyttingsskattekravet, jf. skatteloven § 10-70 åttende ledd tredje punktum. Som forholdsmessig del anses uttaket som nevnt i første punktum dividert med grunnlaget for fastsetting av utflyttingsskatten. Skattyteren skal gi opplysninger om slikt uttak til skattemyndighetene innen to måneder etter uttaket.</article></article> <article class="defaultP" margin-top="true">Ny § 10-70-4 skal lyde:</article><article class="futureLegalArticle" data-name="§10-70-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10-70-4</span>. <span class="legalArticleTitle">Opplysninger om inngangsverdi ved tilbakeflytting</span></span><article class="legalP" id="kapittel-1-foreslåttparagraf-4-ledd-1">Skattyter som omfattes av skatteloven § 10-70 niende ledd skal, i skattemeldingen for innflyttingsåret gi nødvendige opplysninger for fastsetting av skattemessig inngangsverdi på de aktuelle eiendeler.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-20-3387/KAPITTEL_2"><h2 data-text-align="center">II</h2><article class="defaultP">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 10-70-4 skal lyde:</article><article class="futureLegalArticle" data-name="§10-70-4" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 10-70-4</span>. <span class="legalArticleTitle">Opphør av betalingsutsettelse ved utdeling av utbytte mv.</span></span><article class="legalP" id="kapittel-2-foreslåttparagraf-1-ledd-1">Ved utdeling av utbytte mv. på eiendeler som det knytter seg utflyttingsskatt til, bortfaller retten til utsettelse for et beløp som nevnt i skatteloven § 10-70 åttende ledd fjerde punktum. Hvis summen av dette beløpet (avdraget på utflyttingsskatten) og skatten på utdelingen overstiger det utdelte beløpet, kan avdraget reduseres med det beløpet som overstiger utdelingen. Slik reduksjon er betinget av at skattyter har uttømt muligheter for kreditfradrag og kan dokumentere at skatten er betalt til de respektive lands skattemyndigheter.</article></article> <article class="defaultP" margin-top="true">Ny § 10-70-5 skal lyde:</article><article class="futureLegalArticle" data-name="§10-70-5" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 10-70-5</span>. <span class="legalArticleTitle">Opplysninger om inngangsverdi ved tilbakeflytting</span></span><article class="legalP" id="kapittel-2-foreslåttparagraf-2-ledd-1">Skattyter som omfattes av skatteloven § 10-70 niende ledd, skal i skattemeldingen for innflyttingsåret gi nødvendige opplysninger for fastsetting av skattemessig inngangsverdi på de aktuelle eiendeler. Tilsvarende gjelder for skattyter som har mottatt tilbakebetaling av innbetalt kapital.</article></article> <article class="defaultP" margin-top="true">Ny § 10-70-6 skal lyde:</article><article class="futureLegalArticle" data-name="§10-70-6" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 10-70-6</span>. <span class="legalArticleTitle">Forskriftsfullmakt til Skattedirektoratet</span></span><article class="legalP" id="kapittel-2-foreslåttparagraf-3-ledd-1">Skattedirektoratet kan gi forskrift til utfylling og gjennomføring av skatteloven § 10-70 ellevte ledd.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2024-12-20-3387/KAPITTEL_3"><h2 data-text-align="center">III</h2><article class="defaultP">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endring:</article> <article class="defaultP" margin-top="true">§ 10-70-1 første ledd nytt tredje punktum skal lyde:</article><article class="legalP" id="kapittel-3-ledd-1">Ved overføringer ved arv etter § 10-70 første ledd tredje punktum ligger opplysningspliktene etter denne paragraf hos dødsboet, enearving som har overtatt ansvaret for avdødes gjeld eller gjenlevende ektefelle som overtar bo i uskifte.</article></section><section class="section" data-name="kapIV" id="kapittel-4" data-lovdata-URL="LTI/forskrift/2024-12-20-3387/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene under I trer i kraft straks med virkning for utflyttinger og overføringer som skjer 20. mars 2024 eller senere.</article><article class="legalP" id="kapittel-4-ledd-2">Endringene under II trer i kraft straks med virkning for utflyttinger og overføringer som skjer 7. oktober 2024 eller senere.</article><article class="legalP" id="kapittel-4-ledd-3">Endringer under III trer i kraft straks med virkning for utlodninger som skjer 1. januar 2025 eller senere.</article></section></main></body></html>