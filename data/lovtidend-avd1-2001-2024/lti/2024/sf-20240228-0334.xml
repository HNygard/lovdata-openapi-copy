<!DOCTYPE html><html lang="nb"><head><title>Forskrift om endring i forskrift om sivilforsvar</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-02-28-334</dd><dt class="dokid">DokumentID</dt><dd class="dokid">LTI/forskrift/2024-02-28-334</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Direktoratet for samfunnssikkerhet og beredskap</li></ul></dd><dt class="dateInForce">I kraft fra</dt><dd class="dateInForce">2024-02-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-02-14-253</li></ul></dd><dt class="basedOn">Hjemmel</dt><dd class="basedOn"><ul><li>lov/2010-06-25-45/§4</li><li>lov/2010-06-25-45/§12</li><li>lov/2010-06-25-45/§13</li><li>lov/2010-06-25-45/§16</li><li>lov/2010-06-25-45/§36</li><li>forskrift/2010-06-25-943</li><li>forskrift/2021-04-16-1175</li></ul></dd><dt class="dateOfPublication">Kunngjort</dt><dd class="dateOfPublication">2024-02-28 14:25</dd><dt class="journalNumber">Journalnummer</dt><dd class="journalNumber">2024-0201</dd><dt class="titleShort">Korttittel</dt><dd class="titleShort">Endr. i sivilforsvarsforskriften</dd><dt class="title">Tittel</dt><dd class="title">Forskrift om endring i forskrift om sivilforsvar</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 28. februar 2024 med hjemmel i lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven) § 4, § 12, § 13, § 16 og § 36, jf. delegeringsvedtak 25. juni 2010 nr. 943 og delegeringsvedtak 16. april 2021 nr. 1175.</dd><dt class="refid">RefID</dt><dd class="refid">forskrift/2024-02-28-334</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sivilforsvar<ul class="tocSubUl"><li>I<ul class="tocSubUl"><li>§ 45. Tilkobling til Sivilforsvarets tyfonvarslingssystem</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-02-28-334" id="dokument"><h1>Forskrift om endring i forskrift om sivilforsvar</h1><section class="section" data-name="kapI" id="kapittel-1" data-lovdata-URL="LTI/forskrift/2024-02-28-334/KAPITTEL_1"><h2 data-text-align="center">I</h2><article class="defaultP">I forskrift 14. februar 2022 nr. 253 om sivilforsvar (sivilforsvarsforskriften) gjøres følgende endringer:</article> <article class="defaultP" margin-top="true">§ 37 første ledd skal lyde:</article><article class="legalP" id="kapittel-1-ledd-1">Sivilforsvaret utpeker de kommunene som skal stille med lager til Sivilforsvarets materiell og beslutter om lageret skal være et distrikts- eller avdelingslager.</article> <article class="defaultP" margin-top="true">§ 39 tredje ledd skal lyde:</article><article class="legalP" id="kapittel-1-ledd-2">Sivilforsvaret kan ved operativt behov kreve at utpekte distrikts- og avdelingslagre skal utvides med forsterkninger på inntil<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">10 m<sup>2</sup> areal med tilfredsstillende luftfuktighet og temperatur for å lagre elektronisk utstyr når det er behov for å forsterke materielloppsettingen med slikt utstyr</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">50 m<sup>2</sup> areal og kjørehøyde på minst 2,5 meter når det er behov for å forsterke materielloppsettingen med materiell for måling av radioaktiv bakgrunnsstråling</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">50 m<sup>2</sup> areal og kjørehøyde på minst 4,2 meter når det er behov for å forsterke materielloppsettingen med utstyr til bruk mot kjemiske, biologiske, nukleære og eksplosive farer</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">250 m<sup>2</sup> areal og kjørehøyde på minst 4,2 meter for å lagre tilleggsmateriell til bruk ved større hendelser</article></article></li><li data-li-identifier="e." data-name="e."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">250 m<sup>2</sup> uteareal til lagring av containere og store kjøretøy.</article></article></li></ul></article> <article class="defaultP" margin-top="true">§ 40 skal lyde:</article><article class="legalP" id="kapittel-1-ledd-3">Dersom det ikke vil svekke beredskapen kan Sivilforsvaret etter søknad dispensere fra kravene i § 38 og § 39 i inntil tre år. Dersom det dispenseres, skal kommunen så langt det er mulig kompensere for dette og utarbeide en plan for å sette lagrene i forskriftsmessig stand. En søknad om dispensasjon skal sendes til sivilforsvarsdistriktet.</article> <article class="defaultP" margin-top="true">§ 43 skal lyde:</article><article class="legalP" id="kapittel-1-ledd-4">Sivilforsvaret har ansvaret for å utløse eget tyfonvarslingssystem i krig eller når krig truer.</article><article class="legalP" id="kapittel-1-ledd-5">I fredstid kan Sivilforsvarets tyfonvarslingssystem brukes av politiet og andre som er gitt særskilt tillatelse til det</article><article class="legalP" id="kapittel-1-ledd-6">Skal befolkningen varsles med andre systemer i fredstid, gjelder reglene i dette kapittelet med mindre noe annet på forhånd er avklart med politiet</article> <article class="defaultP" margin-top="true">§ 44 andre ledd skal lyde:</article><article class="legalP" id="kapittel-1-ledd-7">Ingen må uten tillatelse fra Sivilforsvaret benytte Sivilforsvarets varslingssignaler eller signaler som kan forveksles med disse.</article> <article class="defaultP" margin-top="true">§ 45 skal lyde:</article><article class="futureLegalArticle" data-name="§45" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 45</span>. <span class="legalArticleTitle">Tilkobling til Sivilforsvarets tyfonvarslingssystem</span></span><article class="legalP" id="kapittel-1-foreslåttparagraf-1-ledd-1">Tilkobling til Sivilforsvarets tyfonvarslingssystem krever tillatelse fra Sivilforsvaret.</article><article class="legalP" id="kapittel-1-foreslåttparagraf-1-ledd-2">Den som har en slik tillatelse skal følge Sivilforsvarets retningslinjer og tekniske spesifikasjoner for å koble seg til. Den som kobler seg til Sivilforsvarets tyfonvarslingssystem, skal selv dekke alle kostnadene med tilkoblingen, driften og vedlikeholdet av egne anlegg og tilkoblinger.</article></article> <article class="defaultP" margin-top="true">§ 46 første ledd skal lyde:</article><article class="legalP" id="kapittel-1-ledd-8">Den som eier eller bruker eiendom der et varslingsanlegg er installert eller planlegges etablert, skal til enhver tid gi Direktoratet for samfunnssikkerhet og beredskap og Sivilforsvaret adgang til å etablere, vedlikeholde og føre tilsyn med Sivilforsvarets tyfonvarslingssystem.</article> <article class="defaultP" margin-top="true">§ 60 skal lyde:</article><article class="legalP" id="kapittel-1-ledd-9">Sivilforsvaret kan ilegge overtredelsesgebyr ved brudd på § 5 første ledd, § 9 andre ledd, § 10 første, andre og tredje ledd, § 11, § 16 andre ledd, § 30 første ledd, § 44 andre ledd, § 45 og § 46.</article><article class="legalP" id="kapittel-1-ledd-10">Direktoratet for samfunnssikkerhet og beredskap kan ilegge overtredelsesgebyr ved brudd på § 47 og § 50.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-02-28-334/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>