<!DOCTYPE html><html lang="nn"><head><title>Lov om endringar i våpenlova (heilautomatiserte avgjerder og endra gebyrheimel)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-12-13-79</dd><dt class="dokid">DokumentID</dt><dd class="dokid">LTI/lov/2024-12-13-79</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft frå</dt><dd class="dateInForce">Kongen fastset</dd><dt class="changesToDocuments">Endrar</dt><dd class="changesToDocuments"><ul><li>lov/2018-04-20-7</li></ul></dd><dt class="legalArea">Rettsområde</dt><dd class="legalArea"><ul><li>Landbruk, jakt og skogbruk &gt; Jakt og innlandsfiske</li> <li>Strafferett &gt; Alminnelig strafferett</li> <li>Strafferett &gt; Den offentlige ro, orden og sikkerhet</li> <li>Forvaltnings- og kommunalrett &gt; Politi</li></ul></dd><dt class="dateOfPublication">Kunngjort</dt><dd class="dateOfPublication">2024-12-13 12:50</dd><dt class="journalNumber">Journalnummer</dt><dd class="journalNumber">2024-1311</dd><dt class="titleShort">Korttittel</dt><dd class="titleShort">Endringslov til våpenlova</dd><dt class="title">Tittel</dt><dd class="title">Lov om endringar i våpenlova (heilautomatiserte avgjerder og endra gebyrheimel)</dd><dt class="miscInformation">Anna om dokumentet</dt><dd class="miscInformation">Prop. 115 L (2023–2024), Innst. 53 L (2024–2025), Lovvedtak 9 (2024–2025). Stortingets første og andre gongs behandling hv. 26. november og 3. desember 2024. Fremja av Justis- og beredskapsdepartementet.</dd><dt class="refid">RefID</dt><dd class="refid">lov/2024-12-13-79</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i våpenlova (heilautomatiserte avgjerder og endra gebyrheimel)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2024-12-13-79" id="dokument"><h1>Lov om endringar i våpenlova (heilautomatiserte avgjerder og endra gebyrheimel)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 20. april 2018 nr. 7 om våpen, skytevåpen, våpendelar og ammunisjon (våpenlova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-12-13-79/KAPITTEL_1"><h2 data-text-align="center">I</h2><article class="document-change" data-document="lov/2018-04-20-7" id="kapittel-1-dokumentendring-1"><article class="defaultP">I lov 20. april 2018 nr. 7 om våpen, skytevåpen, våpendelar og ammunisjon vert det gjort følgjande endringar:</article> <article class="change" data-change-part="lov/2018-04-20-7/§37" id="kapittel-1-dokumentendring-1-endring-1"><article class="defaultP">§ 37 skal lyde:</article><article class="futureLegalArticle" data-name="§37" id="kapittel-1-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Gebyr og utgifter</span></span><article class="legalP" id="kapittel-1-dokumentendring-1-endring-1-foreslåttparagraf-1-ledd-1">For å dekke utgiftene til våpenforvaltinga kan politiet krevje gebyr ved søknad om løyve eller godkjenningar gjevne i eller i medhald av denne lova. Gebyret kan også omfatte naudsynte utgifter til sakkunnig bistand når sakshandsaminga krev særskild fagdugleik.</article></article></article> <article class="change" data-change-part="lov/2018-04-20-7/§38" id="kapittel-1-dokumentendring-1-endring-2"><article class="defaultP">§ 38 skal lyde:</article><article class="futureLegalArticle" data-name="§38" id="kapittel-1-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Forholdet til forvaltningsloven og bruk av automatiserte avgjerder</span></span><article class="legalP" id="kapittel-1-dokumentendring-1-endring-2-foreslåttparagraf-1-ledd-1">Forvaltningsloven gjeld for saker etter denne lova med dei særreglane som er fastsette i paragrafen her eller i forskrift i medhald av § 41 nr. 32. Politiet kan krevje at personar stiller til intervju for å vurdere om vilkåra etter § 16 er oppfylte. Retten til klage, grunngjeving og partsinnsyn etter forvaltningsloven gjeld ikkje for saker om løyve til mellombels innførsel til jaktføremål.</article><article class="legalP" id="kapittel-1-dokumentendring-1-endring-2-foreslåttparagraf-1-ledd-2">Politiet kan ta avgjerder i saker etter denne lova som åleine er gjorde på grunnlag av automatisert handsaming av personopplysingar, medrekna særlege kategoriar av personopplysingar som nemnt i personvernforordninga artikkel 9 og 10. Handsaminga må trygge forsvarleg sakshandsaming og samsvare med retten til vern av personopplysingar. Avgjerda kan ikkje byggje på skjønnsmessige vilkår i lov eller forskrift, med mindre avgjerda er tvillaus. Den registrerte har rett til manuell overprøving av avgjerda.</article></article></article> <article class="change" data-change-part="lov/2018-04-20-7/§41/nummer/32" id="kapittel-1-dokumentendring-1-endring-3"><article class="defaultP">§ 41 nr. 32 skal lyde:<ul class="defaultList"><li data-li-identifier="32." data-name="32."><article class="listArticle" id="kapittel-1-dokumentendring-1-endring-3-punkt-1"><article class="legalP" id="kapittel-1-dokumentendring-1-endring-3-punkt-1-ledd-1">forholdet til forvaltningsloven, medrekna sakshandsamingsreglar, reglar knytte til intervju og unnatak frå teieplikta, og bruk av automatiserte avgjerder, jf. § 38 første og andre ledd,</article></article></li></ul></article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-12-13-79/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova gjeld frå den tida Kongen fastset.</article></section></main></body></html>