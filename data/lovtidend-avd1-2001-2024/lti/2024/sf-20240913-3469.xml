<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved KBT Fagskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-09-13-3469</dd><dt class="dokid">DokumentID</dt><dd class="dokid">LTI/forskrift/2024-09-13-3469</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>KBT Fagskole</li></ul></dd><dt class="dateInForce">I kraft fra</dt><dd class="dateInForce">2024-09-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-04-08-2655</li></ul></dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§9</li><li>lov/2018-06-08-28/§16</li><li>lov/2018-06-08-28/§17</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§28</li><li>lov/2018-06-08-28/§44</li><li>forskrift/2019-07-11-1005/§2</li><li>forskrift/2019-07-11-1005/§5</li><li>forskrift/2019-07-11-1005/§9</li><li>forskrift/2019-07-11-1005/§14</li><li>forskrift/2019-07-11-1005/§15</li><li>forskrift/2019-07-11-1005/§16</li><li>forskrift/2019-07-11-1005/§17</li><li>forskrift/2019-07-11-1005/§18</li><li>forskrift/2019-07-11-1005/§19</li><li>forskrift/2019-07-11-1005/§20</li><li>forskrift/2019-07-11-1005/§21</li><li>forskrift/2019-07-11-1005/§22</li><li>forskrift/2019-07-11-1005/§23</li><li>forskrift/2019-07-11-1005/§24</li><li>forskrift/2019-07-11-1005/§25</li><li>forskrift/2019-07-11-1005/§26</li><li>forskrift/2019-07-11-1005/§27</li><li>forskrift/2019-07-11-1005/§37</li><li>forskrift/2019-07-11-1005/§38</li><li>forskrift/2019-07-11-1005/§39</li><li>forskrift/2019-07-11-1005/§43</li><li>forskrift/2019-07-11-1005/§44</li><li>forskrift/2019-07-11-1005/§45</li><li>forskrift/2019-07-11-1005/§46</li><li>forskrift/2019-07-11-1005/§47</li><li>forskrift/2020-12-15-2912/§26</li></ul></dd><dt class="dateOfPublication">Kunngjort</dt><dd class="dateOfPublication">2024-12-27 15:20</dd><dt class="journalNumber">Journalnummer</dt><dd class="journalNumber">2024-1256</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved KBT Fagskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for KBT Fagskole 13. september 2024 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 9, § 16, § 17, § 20, § 21, § 22, § 28 og § 44 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 2, § 5, § 9, § 14, § 15, § 16, § 17, § 18, § 19, § 20, § 21, § 22, § 23, § 24, § 25, § 26, § 27, § 37, § 38, § 39, § 43, § 44, § 45, § 46 og § 47 og forskrift 15. desember 2020 nr. 2912 til integreringsloven (integreringsforskriften) § 26.</dd><dt class="refid">RefID</dt><dd class="refid">forskrift/2024-09-13-3469</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved KBT Fagskole<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-09-13-3469" id="dokument"><h1>Forskrift om endring i forskrift om opptak, studier og eksamen ved KBT Fagskole</h1><section class="section" data-name="kapI" id="kapittel-1" data-lovdata-URL="LTI/forskrift/2024-09-13-3469/KAPITTEL_1"><h2 data-text-align="center">I</h2><article class="defaultP">I forskrift 8. april 2022 nr. 2655 om opptak, studier og eksamen ved KBT Fagskole gjøres følgende endringer:</article> <article class="defaultP" margin-top="true">§ 2-1 skal lyde:</article> <article class="defaultP" margin-top="true">Første ledd i § 2-1 skal lyde:</article><article class="legalP" id="kapittel-1-ledd-1">En fagskoleutdanning skal bygge videre på kompetanse på nivå 4 i NKR. Opptaket kan også baseres på generell studiekompetanse oppnådd etter studier på høyskole, universitet (60 stp.), eller fagskolenivå (120 stp.). Relevans vurderes i forhold til studiets innhold. Opptak til erfaringskonsulent utdanning bygger på fagbrev som helsefagarbeider og barne- og ungdomsarbeider på videregående nivå eller tilsvarende realkompetanse.</article> <article class="defaultP" margin-top="true">Andre ledd i § 2-1 skal lyde:</article><article class="legalP" id="kapittel-1-ledd-2">Søkere som har fylt 23 år på søknadstidspunktet, kan søke opptak på grunnlag av realkompetanse; generell kompetanse og modenhet på nivå med læringsutbyttebeskrivelser for fagbrev som helsefagarbeider. Søkerens realkompetanse er den kompetansen søkeren har opparbeidet seg gjennom utdanning, lønnet eller ulønnet arbeid, organisasjonserfaring, fritidsaktiviteter eller på annen måte. Søkeren må kunne dokumentere relevant personlig erfaringsbakgrunn med bruk av offentlige tjenester for å avhjelpe egen livsutfordring, sykdom eller annen relevant yrkeserfaring.</article> <article class="defaultP" margin-top="true">Fjerde ledd i § 2-1 skal lyde:</article><article class="legalP" id="kapittel-1-ledd-3">Yrkesrollen og undervisningen for erfaringskonsulenter bygger på at en kan relatere til egenerfaring eller pårørendeerfaring som bruker av tjenester innen psykisk helse eller rus, eventuelt andre grunner for avhengighet av tjenester. Søkere må derfor kunne redegjøre for relevant personlig erfaringsbakgrunn og bruk av poliklinisk behandling eller innleggelse innen psykisk helse og/eller rustjenester samt utvise modenhet i refleksjon rundt egenerfaring eller annen relevant erfaring. Søkeren må ha et bevisst og reflektert forhold til egen erfaringsbakgrunn. Vurderingen av egenerfaring bygger på søkerens evne til å omgjøre egne erfaringer til nytte for andre.</article> <article class="defaultP" margin-top="true">Femte ledd i § 2-1 skal lyde:</article><article class="legalP" id="kapittel-1-ledd-4">Yrkesrollen og undervisningen for sosiale entreprenører bygger på at en kan relatere til yrkeserfaring eller annen erfaring fra privat, frivillig eller offentlig virksomhet. Søkeren må ha et bevisst og reflektert forhold til egen erfaringsbakgrunn. Vurderingen av egenerfaring bygger på søkerens evne til å nyttiggjøre egne erfaringer.</article> <article class="defaultP" margin-top="true">§ 3-2 Praksis</article> <article class="defaultP" margin-top="true">Første ledd i § 3-2 skal lyde:</article><article class="legalP" id="kapittel-1-ledd-5">Praksisopplæring utgjør 50&#xa0;% av studiet. Det beregnes 12 uker praksis à 22,5 timer i hvert av praksisemnene EK004P, EK005P, SEN004P og prosjektpraksis SEN005P. Det er obligatorisk å gjennomføre praksisperiodene, men fravær inntil 20&#xa0;% av praksistiden aksepteres. Studenten må ha oppmøte på minst 80&#xa0;% for å få gå opp til eksamen i praksisemnene. Studenten har selv ansvar for å melde fra til praksisveileder ved fagskolen ved fravær fra praksis.</article> <article class="defaultP" margin-top="true">§ 5-1 Annullering av eksamen m.m. etter fagskoleloven § 24</article> <article class="defaultP" margin-top="true">Andre ledd i § 5-1 skal lyde:</article><article class="legalP" id="kapittel-1-ledd-6">Klagenemnden kan også annullere resultatet av en eksamen eller annet arbeid som bedømmes med karakter og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med prestasjonen eller under gjennomføringen av emnet. Bestemmelsene om fusk omfatter både arbeidskrav og ved gjennomføring av eksamen. Dersom det under eksamen oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Det gjelder også for studenter som eventuelt yter hjelp. Studenten kan da velge om han/hun vil fortsette eller avbryte eksamen. Som fusk eller forsøk på fusk regnes blant annet:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Bruk av kunstig intelligens som overskrider 20&#xa0;% av teksten i besvarelsen.</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Ulovlig samarbeid med medstudenter der hvor det skal foretas individuell innlevering.</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">Plagiering, kopiering, sitering, avskrift av faglitteratur, internettsider av eget eller andres arbeid uten tilstrekkelig kildehenvisning og korrekt angivelse av sitater m.m.</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">Bruk av tidligere leverte oppgaver eller eksamener, som er skrevet av studenten selv, eller av andre uten tilstrekkelig kildehenvisning.</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">Dersom besvarelsen er preget av manglende selvstendighet, er svært lik en annen besvarelse, eller at den åpenbart er utarbeidet av andre.</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">Medvirkning til fusk.</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-7"><article class="legalP" id="kapittel-1-ledd-6-punkt-7-ledd-1">Å skaffe seg adgang til eksamen ved å ha fusket ved arbeidskrav eller øvrige vilkår for å avlegge eksamen, eller på uriktig grunnlag har fått godkjent deltakelse ved obligatorisk undervisning eller andre obligatoriske aktiviteter. Listen er ikke uttømmende.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2024-09-13-3469/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra og med 13. september 2024.</article></section></main></body></html>