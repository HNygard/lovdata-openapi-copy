<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-10-3172</dd><dt class="dokid">DokumentID</dt><dd class="dokid">LTI/forskrift/2024-12-10-3172</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskolen i Molde</li></ul></dd><dt class="dateInForce">I kraft fra</dt><dd class="dateInForce">2024-12-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-05-07-540</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§8-1</li><li>lov/2024-03-08-9/§8-3</li><li>lov/2024-03-08-9/§9-1</li><li>lov/2024-03-08-9/§9-2</li><li>lov/2024-03-08-9/§9-3</li><li>lov/2024-03-08-9/§9-4</li><li>lov/2024-03-08-9/§9-5</li><li>lov/2024-03-08-9/§9-6</li><li>lov/2024-03-08-9/§9-7</li><li>lov/2024-03-08-9/§9-8</li><li>lov/2024-03-08-9/§9-9</li><li>lov/2024-03-08-9/§9-10</li><li>lov/2024-03-08-9/§10-6</li><li>lov/2024-03-08-9/§10-7</li><li>lov/2024-03-08-9/§11-3</li><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li><li>lov/2024-03-08-9/§11-8</li><li>lov/2024-03-08-9/§11-9</li><li>lov/2024-03-08-9/§11-10</li><li>lov/2024-03-08-9/§11-11</li><li>lov/2024-03-08-9/§12-1</li><li>lov/2024-03-08-9/§12-2</li><li>lov/2024-03-08-9/§12-3</li><li>lov/2024-03-08-9/§12-4</li><li>lov/2024-03-08-9/§12-5</li><li>lov/2024-03-08-9/§12-6</li><li>lov/2024-03-08-9/§12-7</li><li>lov/2024-03-08-9/§12-8</li><li>lov/2024-03-08-9/§12-9</li><li>lov/2024-03-08-9/§12-10</li><li>lov/2024-03-08-9/§12-11</li><li>forskrift/2017-01-06-13</li><li>lov/2007-12-14-116</li><li>forskrift/2024-06-28-1392/§4-7</li></ul></dd><dt class="dateOfPublication">Kunngjort</dt><dd class="dateOfPublication">2024-12-18 12:55</dd><dt class="journalNumber">Journalnummer</dt><dd class="journalNumber">2024-1381</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Molde 10. desember 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) §§ 8-1, 8-3, 9-1, 9-2, 9-3, 9-4, 9-5, 9-6, 9-7, 9-8, 9-9, 9-10, 10-6, 10-7, 11-3, 11-4, 11-6, 11-7, 11-8, 11-9, 11-10, 11-11, 12-1, 12-2, 12-3, 12-4, 12-5, 12-6, 12-7, 12-8, 12-9, 12-10 og 12-11, forskrift 6. januar 2017 nr. 13 om opptak til høgare utdanning, lov 14. desember 2007 nr. 116 om studentsamskipnader (studentsamskipnadsloven) og forskrift 28. juni 2024 nr. 1392 til universitets- og høyskoleloven (universitets- og høyskoleforskriften) § 4-7.</dd><dt class="refid">RefID</dt><dd class="refid">forskrift/2024-12-10-3172</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk<ul class="tocSubUl"><li>I<ul class="tocSubUl"><li>§ 15. Faglig godkjenning av utdanning</li><li>§ 26. Eksamensspråk</li><li>31. Gyldig fravær på eksamen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-10-3172" id="dokument"><h1>Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-10-3172/KAPITTEL_1"><h2 data-text-align="center">I</h2><article class="defaultP">I forskrift 7. mai 2015 nr. 540 om opptak, studier og eksamen ved Høgskolen i Molde – Vitenskapelig høgskole i logistikk gjøres følgende endringer:</article> <article class="defaultP" margin-top="true">Alle leddene i forskriften skal tilpasses leddformatet, og numrene settes i klammeparenteser.</article> <article class="defaultP" margin-top="true">§ 2 skal lyde:<ul class="defaultList"><li><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>Student:</i> En som er tatt opp til emne, fag eller studieprogram ved høgskolen, med hjemmel i § 8-1 i lov 8. mars 2024 nr. 9 om universiteter og høyskoler (uhl.).</article></article></li><li><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1"><i>Studierett:</i> Studenters rettigheter og plikter knyttet til å være tatt opp til et studieprogram eller enkeltemne.</article></article></li><li><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1"><i>Rammeplan:</i> Plan der det er fastsatt nasjonale rammer for et studieprogram.</article></article></li><li><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1"><i>Studieplan:</i> Plan for et studieprogram utarbeidet ved HiM.</article></article></li><li><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1"><i>Studieprogram:</i> Studieløp med et definert innhold i henhold til studieplan, som studenten tas opp til, får studierett til og som fører fram til en avsluttet eksamen eller grad.</article></article></li><li><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1"><i>Emne:</i> Enhet som vurderes og inngår som del av et studieprogram. Emnets omfang uttrykkes i studiepoeng.</article></article></li><li><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1"><i>Emnebeskrivelse:</i> Oversikt i studieplan over faglig innhold, læringsutbytte, vurderingsformer, læremidler osv. for et emne.</article></article></li><li><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1"><i>Utdanningsplan:</i> Avtale mellom HiM og student som er tatt opp til et studieprogram av over 60 studiepoengs omfang jf. uhl. § 11-3.</article></article></li><li><article class="listArticle" id="kapittel-1-punkt-9"><article class="legalP" id="kapittel-1-punkt-9-ledd-1"><i>Fordypning:</i> Tematikk som bygger på læringsutbytte oppnådd ved andre emner i en gradsutdanning. Eksempel er bachelor- eller masteroppgave.</article></article></li></ul></article> <article class="defaultP" margin-top="true">§ 3 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) For opptak og rangering til grunnutdanninger, gjelder de regler som departementet har fastsatt i forskrift 6. januar 2017 nr. 13 om opptak til høgare utdanning.</article> <article class="defaultP" margin-top="true">§ 4 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Dekan kan regulere adgangen til det enkelte emne ut ifra et kapasitets- eller ressurshensyn.</article> <article class="defaultP" margin-top="true">§ 5 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Minstekravet for opptak (jf.) uhl. § 8-1 sjette ledd til masterprogram er karakteren C. Det regnes et snitt av alle emner med bokstavkarakterer, med vekting ut fra emnenes omfang i studiepoeng. Snittet beregnes med en desimal etter ordinære avrundingsregler.<article class="legalP" id="kapittel-1-nummer-3-ledd-1">Det kan gjøres unntak fra dette kravet for opptak på erfaringsbasert master. Dette skal i tilfelle beskrives i studieplanen.</article></article> <article class="defaultP" margin-top="true">§ 5 fjerde ledd skal lyde:</article><article class="numberedLegalP" data-numerator="4" id="kapittel-1-nummer-4">(4) Studieutvalget fastsetter retningslinjer for studentopptak etter uhl. § 8-1 sjette ledd. Dekan avgjør hvilke fag som kan godkjennes som grunnlag for opptak. Opptakskomiteen avgjør etter en samlet vurdering om søkeren er kvalifisert for opptak.</article> <article class="defaultP" margin-top="true">§ 5 åttende ledd skal lyde:</article><article class="numberedLegalP" data-numerator="8" id="kapittel-1-nummer-5">(8) Klage på avslag om opptak behandles av høgskolens nemnd for studentsaker.</article> <article class="defaultP" margin-top="true">§ 6 første ledd skal lyde:</article><article class="numberedLegalP" data-numerator="1" id="kapittel-1-nummer-6">(1) Styret selv fastsetter antall studieplasser i medhold av uhl. § 8-3 andre ledd.</article> <article class="defaultP" margin-top="true">§ 12 tredje ledd skal lyde:</article><article class="numberedLegalP" data-numerator="3" id="kapittel-1-nummer-7">(3) En student som tidligere er tildelt en grad, må gjennomføre minst 90 nye studiepoeng på bachelornivå / 60 nye studiepoeng på masternivå før det kan utstedes nytt gradsvitnemål. Nye studiepoeng skal inkludere masteroppgave. Myndighet til å godkjenne innhold av fordypning i ny grad ligger til dekan. Ny grad tildeles ikke for ny studieretning/spesialisering innenfor samme studieprogram. Kandidaten må opplyse om eventuelle vitnemål utstedt fra annet universitet eller høgskole.</article> <article class="defaultP" margin-top="true">§ 14 første og andre ledd skal lyde:</article><article class="numberedLegalP" data-numerator="1" id="kapittel-1-nummer-8">(1) Den som har akseptert tilbud om studieplass, har studierett i henhold til normert studietid for det aktuelle studieprogrammet han eller hun er tatt opp til.<article class="legalP" id="kapittel-1-nummer-8-ledd-1">Studieretten gir rett til deltakelse i all organisert undervisning og vurdering i tråd med studieplan og emnebeskrivelser i det studieprogrammet studenten er tatt opp til.</article><article class="legalP" id="kapittel-1-nummer-8-ledd-2">Studieretten betinger at studenten registrerer seg og betaler pålagte avgifter innen fastsatt frist. Dersom studieprogrammet krever utdanningsplan, må studenten bekrefte utdanningsplanen hvert semester innen fastsatte frister, jf. uhl. § 11-3.</article></article><article class="numberedLegalP" data-numerator="2" id="kapittel-1-nummer-9">(2) Retten til å fortsette et studium kan være regulert av særskilte krav for hvert enkelt studium. Dette skal være beskrevet i studieplanen.</article> <article class="defaultP" margin-top="true">Ny § 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Faglig godkjenning av utdanning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Saker om godskriving og godkjenning av annen utdanning avgjøres av dekan, jf. uhl. kapittel 9. Studenter på studieprogram over 60 studiepoeng kan søke om godkjenning av tidligere utdanning og av realkompetanse som del av deres studium.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Grunnlaget for vurderingen av godkjenning er emnebeskrivelse eller studieplan, inkludert den kunnskapen, ferdigheter og kompetanse studenten skal oppnå. Høgskolen kan ikke godkjenne flere studiepoeng enn det aktuelle emnet ved høgskolen har.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Godkjenningsvedtaket skal sikre at studenten ikke får dobbel uttelling for den samme kunnskapen, ferdighetene og kompetansen. Ved overlapp skal antallet studiepoeng reduseres tilsvarende.</article></article> <article class="defaultP" margin-top="true">§§ 15–24 omnummereres til §§ 16–25.</article> <article class="defaultP" margin-top="true">Nåværende § 16 blir § 17 og skal lyde:</article> <article class="defaultP" margin-top="true">Nytt strekpunkt i første ledd:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-3-punkt-1"><article class="legalP" id="kapittel-1-foreslåttparagraf-1-nummer-3-punkt-1-ledd-1">studenten får opptak til et annet studieprogram ved Høgskolen, og det ikke er gode faglige grunner for at flere studieretter finnes parallelt.</article></article></li></ul></article> <article class="defaultP" margin-top="true">Ny § 17 andre og tredje ledd skal lyde:</article><article class="numberedLegalP" data-numerator="2" id="kapittel-1-nummer-10">(2) Der det fattes vedtak om utestengelse gjelder egne bestemmelser jf. universitets- og høyskoleloven kapittel 12.</article><article class="numberedLegalP" data-numerator="3" id="kapittel-1-nummer-11">(3) Studenten skal varsles og ha anledning til å uttale seg før vedtak om tap av studierett fattes. Vedtaket kan påklages til nemnd for studentsaker.</article> <article class="defaultP" margin-top="true">Nåværende § 17 blir § 18 og skal lyde:</article><article class="numberedLegalP" data-numerator="1" id="kapittel-1-nummer-12">(1) Studenter må sende skriftlig begrunnet søknad om permisjon fra studiet.</article><article class="numberedLegalP" data-numerator="2" id="kapittel-1-nummer-13">(2) Studenter har rett til permisjon:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-13-punkt-1"><article class="legalP" id="kapittel-1-nummer-13-punkt-1-ledd-1">I forbindelse med svangerskap, fødsel og omsorg for barn, jf. uhl. § 10-6</article></article></li><li data-li-identifier="-" data-name="-"><article class="listArticle" id="kapittel-1-nummer-13-punkt-2"><article class="legalP" id="kapittel-1-nummer-13-punkt-2-ledd-1">Ved sykdom som ikke gjør det mulig å fortsette studiene</article></article></li><li data-li-identifier="-" data-name="-"><article class="listArticle" id="kapittel-1-nummer-13-punkt-3"><article class="legalP" id="kapittel-1-nummer-13-punkt-3-ledd-1">Dersom samboer mv. eller barn er alvorlig syke</article></article></li><li data-li-identifier="-" data-name="-"><article class="listArticle" id="kapittel-1-nummer-13-punkt-4"><article class="legalP" id="kapittel-1-nummer-13-punkt-4-ledd-1">Når de er i tjeneste etter forsvarsloven § 17</article></article></li><li data-li-identifier="-" data-name="-"><article class="listArticle" id="kapittel-1-nummer-13-punkt-5"><article class="legalP" id="kapittel-1-nummer-13-punkt-5-ledd-1">Når de har verv i studentpolitiske eller folkevalgte organer, jf. uhl. § 10-7</article></article></li><li data-li-identifier="-" data-name="-"><article class="listArticle" id="kapittel-1-nummer-13-punkt-6"><article class="legalP" id="kapittel-1-nummer-13-punkt-6-ledd-1">Dersom det foreligger andre særlige grunner.</article></article></li></ul></article><article class="numberedLegalP" data-numerator="3" id="kapittel-1-nummer-14">(3) Permisjoner blir normalt innvilget for ett år. Studieretten blir forlenget i tilsvarende tid.</article><article class="numberedLegalP" data-numerator="4" id="kapittel-1-nummer-15">(4) Studenter i permisjon kan velge om de vil betale semesteravgift. Dersom studenten skal gå opp til eksamen i permisjonstiden, forutsettes at studie-/kurs-/semesteravgift er betalt for det aktuelle semesteret og at eventuelle obligatoriske aktiviteter er godkjent.</article><article class="numberedLegalP" data-numerator="5" id="kapittel-1-nummer-16">(5) Studenter på bachelorprogram og masterprogram har rett til permisjon fra studiene uten å oppgi grunn i inntil to semestre. En slik permisjon kan innvilges fra semester nummer to.</article> <article class="defaultP" margin-top="true">Nåværende § 18 blir § 19 og skal lyde:</article><article class="legalP" id="kapittel-1-ledd-1">Studentene skal ha egen bærbar datamaskin for bruk i undervisning og vurdering, jf. forskrift til universitets- og høyskoleloven § 4-7. Rektor kan fastsette nærmere bestemmelser om krav til utstyr for bærbar datamaskin.</article> <article class="defaultP" margin-top="true">Nåværende § 19 blir § 20 og første ledd skal lyde:</article><article class="numberedLegalP" data-numerator="1" id="kapittel-1-nummer-17">(1) Studieåret er 10 måneder og delt i to semestre. Høyskolen fastsetter undervisningsterminene.</article> <article class="defaultP" margin-top="true">Nåværende § 22 blir § 23 og skal lyde:</article><article class="numberedLegalP" data-numerator="1" id="kapittel-1-nummer-18">(1) Studenter som tar studier som gir 60 studiepoeng eller mer, skal ha en individuell utdanningsplan som er utarbeidet av institusjonen i samarbeid med studenten. Utdanningsplanen skal inneholde institusjonens ansvar og forpliktelser overfor studenten og studentens forpliktelser overfor institusjonen, jf. uhl. § 11-3.</article><article class="numberedLegalP" data-numerator="2" id="kapittel-1-nummer-19">(2) Utdanningsplanen skal bekreftes hvert semester innen fastsatt frist.</article><article class="numberedLegalP" data-numerator="3" id="kapittel-1-nummer-20">(3) Utdanningsplanen kan endres etter avtale mellom høgskolen og studenten.</article> <article class="defaultP" margin-top="true">Ny § 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Eksamensspråk</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Eksamensoppgaven skal gis på undervisningsspråket. Dersom det er flere undervisningsspråk, skal språket til eksamensoppgaven reguleres i emnebeskrivelsen.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Eksamenssvaret skal som hovedregel gis på samme språk som undervisningsspråket. I særskilte tilfeller kan studenter etter søknad, gis unntak.</article></article> <article class="defaultP" margin-top="true">§§ 25–28 omnummereres til §§ 27–30.</article> <article class="defaultP" margin-top="true">Nåværende § 25 blir § 27.</article> <article class="defaultP" margin-top="true">§ 27 andre ledd skal lyde:</article><article class="numberedLegalP" data-numerator="2" id="kapittel-1-nummer-21">(2) Vurderingsformene skal i hovedsak legges opp slik at studentens klagerett jf. uhl. §§ 11-9 og 11-10 sikres.</article> <article class="defaultP" margin-top="true">Nåværende § 27 blir § 29.</article> <article class="defaultP" margin-top="true">§ 29 sjette ledd skal lyde:</article><article class="numberedLegalP" data-numerator="6" id="kapittel-1-nummer-22">(6) Unntak fra regelen om offentlig muntlig eksamen etter ønske fra student jf. uhl. § 11-6 annet ledd besluttes av dekan.</article> <article class="defaultP" margin-top="true">Nåværende § 28 blir § 30.</article> <article class="defaultP" margin-top="true">§ 30 første, tredje og femte ledd skal lyde:</article><article class="numberedLegalP" data-numerator="1" id="kapittel-1-nummer-23">(1) Retten til å gå opp til eksamen er fastsatt i uhl. § 11-4. For å kunne gå opp til eksamen må en student ha betalt semesteravgift i henhold til lov 14. desember 2007 nr. 116 om studentsamskipnader med tilhørende forskrifter.</article><article class="numberedLegalP" data-numerator="3" id="kapittel-1-nummer-24">(3) For å kunne ta eksamen, kan det være krav om at bestemte arbeidskrav skal være fullført eller det kan være krav om å ha deltatt i obligatorisk undervisning og/eller praksis. Disse bestemmelsene skal gå frem av studieplanen. Bare de studenter som fyller disse kravene har rett til å gå opp til eksamen.</article><article class="numberedLegalP" data-numerator="5" id="kapittel-1-nummer-25">(5) Studenter som har mistet studieretten fordi antall forsøk til eksamen i et emne er oppbrukt (jf.) § 17, kan søke opptak på nytt etter 3 år etter siste forsøk. Ved nytt opptak til profesjonsstudier skal det vurderes faglig om studenten kan få godkjent tidligere utdanning.</article> <article class="defaultP" margin-top="true">Ny § 31 skal lyde:</article><article class="futureLegalArticle" data-name="31" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">31</span>. <span class="legalArticleTitle">Gyldig fravær på eksamen</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Fravær som skyldes disse forholdene, er gyldig:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-nummer-1-punkt-1"><article class="legalP" id="kapittel-1-foreslåttparagraf-3-nummer-1-punkt-1-ledd-1">egen sykdom og barn sin sykdom</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-nummer-1-punkt-2"><article class="legalP" id="kapittel-1-foreslåttparagraf-3-nummer-1-punkt-2-ledd-1">dødsfall i nær familie eller hos andre studenten har et nært forhold til</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-nummer-1-punkt-3"><article class="legalP" id="kapittel-1-foreslåttparagraf-3-nummer-1-punkt-3-ledd-1">gravferd eller bisettelse, jf. forrige punkt</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-nummer-1-punkt-4"><article class="legalP" id="kapittel-1-foreslåttparagraf-3-nummer-1-punkt-4-ledd-1">forhold utenfor studenten sin kontroll som gjør det sterkt urimelig å kreve at studenten gjennomfører eksamen</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Krav til dokumentasjon av gyldig fravær:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-nummer-2-punkt-1"><article class="legalP" id="kapittel-1-foreslåttparagraf-3-nummer-2-punkt-1-ledd-1">Sykdom må dokumenteres med en attest fra lege, psykolog eller annen sakkyndig person. Attesten må opplyse om at den er utstedt i forbindelse med fravær fra eksamen arrangert av Høgskolen i Molde, og at fraværet gjelder en bestemt dag eller dager.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-nummer-2-punkt-2"><article class="legalP" id="kapittel-1-foreslåttparagraf-3-nummer-2-punkt-2-ledd-1">Ved dødsfall, gravferd eller bisettelse må studenten oppgi hvem som har gått bort og hvilken relasjon studenten hadde til avdøde.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-nummer-2-punkt-3"><article class="legalP" id="kapittel-1-foreslåttparagraf-3-nummer-2-punkt-3-ledd-1">Andre omstendigheter som blir regnet som gyldig fravær må dokumenteres.</article></article></li></ul></article></article> <article class="defaultP" margin-top="true">Nåværende §§ 29–51 omnummereres til §§ 32–54.</article> <article class="defaultP" margin-top="true">Nåværende § 29 blir § 32.</article> <article class="defaultP" margin-top="true">§ 32 fjerde og femte ledd skal lyde:</article><article class="numberedLegalP" data-numerator="4" id="kapittel-1-nummer-26">(4) Uteblivelse fra eksamen regnes som ett forsøk, med mindre studenten leverer gyldig legeerklæring. Frist for å levere legeerklæring er syv dager, regnet fra dato for slutt av eksamen. Ved gyldig fravær kan studenten fremstille seg til utsatt eksamen. Hva som regnes som gyldig fravær fra eksamen fremgår av § 31 første ledd.</article><article class="numberedLegalP" data-numerator="5" id="kapittel-1-nummer-27">(5) Annullering av eksamen av grunner som omtalt i § 50 regnes som ett forsøk.</article> <article class="defaultP" margin-top="true">Nåværende § 30 blir § 33.</article> <article class="defaultP" margin-top="true">§ 33 tredje ledd skal lyde:</article><article class="numberedLegalP" data-numerator="3" id="kapittel-1-nummer-28">(3) Studenter som følger et emne/undervisning som ikke går på deres morsmål, gis anledning til å bruke tospråklige ordbøker ved skriftlig skoleeksamen. Ordboka skal være i papirutgave og originalinnbundet. Elektroniske ordbøker er ikke tillatt. I spesielle tilfeller kan en student på et norsk emne etter søknad få oppgaveteksten på engelsk og lov til å levere sine besvarelser på engelsk, dersom ikke annet er bestemt i studieplan eller emnebeskrivelsen.</article> <article class="defaultP" margin-top="true">Nåværende § 32 blir § 35.</article> <article class="defaultP" margin-top="true">§ 35 første, tredje og fjerde skal lyde:</article><article class="numberedLegalP" data-numerator="1" id="kapittel-1-nummer-29">(1) Avdelingen oppnevner sensorer. Det skal utarbeides sensorveiledning eller løsningsforslag i forbindelse med sensur av alle eksamener. Sensorveiledningen skal være tilgjengelig for kandidatene etter at karakterer er fastsatt, jf. uhl. § 11-7 tredje ledd.</article><article class="numberedLegalP" data-numerator="3" id="kapittel-1-nummer-30">(3) Det skal være minst to sensorer, hvorav minst én ekstern, ved sensur av studentenes selvstendige arbeid i høyere grad. Det skal være to sensorer ved sensur av bacheloroppgaver eller lignende selvstendig arbeid på lavere grad, eksamener som ikke er etterprøvbare, og eksamener som alene utgjør 15 studiepoeng eller mer, jf. uhl. § 11-7.</article><article class="numberedLegalP" data-numerator="4" id="kapittel-1-nummer-31">(4) Tilsynssensor. Ekstern evaluering av vurderingsordningene, jf. uhl. § 11-6 første ledd kan gjennomføres for deler av et studieprogram eller for ett eller flere studieprogram samlet. Innen hvert studieprogram skal dekan tilse at det gjennomføres ekstern evaluering av vurderingsordningene minimum hvert femte år.</article> <article class="defaultP" margin-top="true">§ 32 femte ledd utgår.</article> <article class="defaultP" margin-top="true">§ 32 sjette og sjuende ledd blir § 35 femte og sjette ledd.</article> <article class="defaultP" margin-top="true">§ 35 sjette ledd skal lyde:</article><article class="numberedLegalP" data-numerator="6" id="kapittel-1-nummer-32">(6) Sensur, inklusive klagesensur, skal foreligge innen femten virkedager jf. uhl. § 11-7 fjerde ledd. For klagesensur løper tre ukers frist fra klagefrist. Særskilte grunner kan gi utvidet frist. Sensur skal være tilgjengelig senest første virkedag etter sensurfristen. Studentene er selv ansvarlig for å gjøre seg kjent med sensuren.</article> <article class="defaultP" margin-top="true">Nytt sjuende ledd skal lyde:</article><article class="numberedLegalP" data-numerator="7" id="kapittel-1-nummer-33">(7) Sensur inkluderer plagiatkontroll av innleverte eksamenssvar og studentarbeid. HiM kan lagre og bruke eksamenssvar og studentarbeid i forbindelse med plagiatkontroll av framtidige eksamenssvar og arbeid.</article> <article class="defaultP" margin-top="true">Nåværende § 34 blir § 37.</article> <article class="defaultP" margin-top="true">§ 37 første ledd skal lyde:</article><article class="numberedLegalP" data-numerator="1" id="kapittel-1-nummer-34">(1) Studenter i praksis er underlagt særlige krav om taushetsplikt, jf. uhl. § 12-7.</article> <article class="defaultP" margin-top="true">Nåværende § 35 blir § 38.</article> <article class="defaultP" margin-top="true">§ 38 første og andre ledd skal lyde:</article><article class="numberedLegalP" data-numerator="1" id="kapittel-1-nummer-35">(1) I studier der studenten kan komme i kontakt med mindreårige, eller andre sårbare grupper som del av praksisstudium eller klinisk undervisning, er det krav om at studenten legger fram politiattest ved opptak, og det kan kreves ny politiattest underveis i utdanningen, jf. uhl. § 12-2 og forskrift til universitets- og høyskoleloven kapittel 6.</article><article class="numberedLegalP" data-numerator="2" id="kapittel-1-nummer-36">(2) Studenten får ikke delta i praksis før politiattest uten merknad er lagt fram. Ved politiattest med merknad gjelder § 39.</article> <article class="defaultP" margin-top="true">Nåværende § 36 blir § 39.</article> <article class="defaultP" margin-top="true">§ 39 skal lyde:</article><article class="numberedLegalP" data-numerator="1" id="kapittel-1-nummer-37">(1) Når en student legger fram politiattest med merknad, skal høgskolen gi studenten informasjon om hvilken dokumentasjon som bør legges fram før vedtak i høgskolens nemnd for studentsaker, og retten studenten har til å få dekket utgifter til bistand fra representant, jf. uhl. § 12-9.</article><article class="numberedLegalP" data-numerator="2" id="kapittel-1-nummer-38">(2) Etter at studenten har lagt fram dokumentasjon som ligger til grunn for eventuelle merknader, skal dekanen senest innen ti dager etter at all dokumentasjon foreligger, sende over saka med vurdering til nemnda. Nemnda skal gjøre vedtak senest fire uker etter at saken er mottatt fra dekanen.</article><article class="numberedLegalP" data-numerator="3" id="kapittel-1-nummer-39">(3) Student med merknad på politiattesten får ikke delta i praksis eller klinisk undervisning før det er fattet positivt vedtak i nemnda, jf. uhl. § 12-2 tredje ledd.</article> <article class="defaultP" margin-top="true">Nåværende § 45 blir § 48 og skal lyde:</article><article class="legalP" id="kapittel-1-ledd-2">Klage over formelle feil ved eksamen eller sensur behandles etter uhl. § 11-9. Slik klage avgjøres av nemnda for studentsaker, etter først å ha vært behandlet av førsteinstans.</article> <article class="defaultP" margin-top="true">Nåværende § 46 blir § 49.</article> <article class="defaultP" margin-top="true">§ 49 første, tredje, fjerde, femte og sjette ledd skal lyde:</article><article class="numberedLegalP" data-numerator="1" id="kapittel-1-nummer-40">(1) Begrunnelse for, og klage over karakterfastsetting, behandles etter uhl. § 11-8 og § 11-10. Ved klagebehandling sendes oppgaveteksten, klagers besvarelse samt sensorveiledning til klagesensorene.</article><article class="numberedLegalP" data-numerator="3" id="kapittel-1-nummer-41">(3) Studenter kan klage individuelt på karakterfastsettelsen ved gruppeeksamen. En eventuell endring av karakter ved klage vil kun ha virkning for den eller de som har klaget, jf. uhl. § 11-10.</article><article class="numberedLegalP" data-numerator="4" id="kapittel-1-nummer-42">(4) Studenten kan bare klage på sluttkarakteren, ikke på enkeltdeler innenfor en vurderingsordning, jf. uhl. § 11-10. Unntak fra denne bestemmelsen kan vedtas av dekan, og skal omtales i emnebeskrivelsen.</article><article class="numberedLegalP" data-numerator="5" id="kapittel-1-nummer-43">(5) Når vurderingsformen består av både skriftlig og muntlig eksamen, kan karakterfastsettelsen påklages. Dersom karakteren endres etter ny sensur av den skriftlige del av eksamen, holdes ny muntlig eksamen for å fastsette endelig karakter jf. uhl. § 11-11 fjerde ledd.</article><article class="numberedLegalP" data-numerator="6" id="kapittel-1-nummer-44">(6) Hvis karakter ved ny sensur avviker med to eller flere karakterer fra opprinnelig sensur, skal det foretas en ytterligere vurdering før endelig karakter fastsettes, jf. uhl. § 11-11 tredje ledd. Dette gjøres ved at alle de involverte sensorene i fellesskap kommer frem til en omforent endelig karakter. All relevant dokumentasjon skal være tilgjengelig ved slik ytterligere vurdering av endelig karakter.</article> <article class="defaultP" margin-top="true">Nåværende § 47 blir § 50 og skal lyde:</article><article class="numberedLegalP" data-numerator="1" id="kapittel-1-nummer-45">(1) Følgende kan være fusk eller forsøk på fusk hvis det er egnet til å gi en urettmessig fordel:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-45-punkt-1"><article class="legalP" id="kapittel-1-nummer-45-punkt-1-ledd-1">Å handle i strid med gjeldende regler for den spesifikke eksamen</article></article></li><li data-li-identifier="-" data-name="-"><article class="listArticle" id="kapittel-1-nummer-45-punkt-2"><article class="legalP" id="kapittel-1-nummer-45-punkt-2-ledd-1">Å bruke eller ha ulovlige hjelpemidler tilgjengelig under eksamen</article></article></li><li data-li-identifier="-" data-name="-"><article class="listArticle" id="kapittel-1-nummer-45-punkt-3"><article class="legalP" id="kapittel-1-nummer-45-punkt-3-ledd-1">Å presentere andres arbeid som sitt eget uten tilstrekkelig kildehenvisning eller markering av sitat</article></article></li><li data-li-identifier="-" data-name="-"><article class="listArticle" id="kapittel-1-nummer-45-punkt-4"><article class="legalP" id="kapittel-1-nummer-45-punkt-4-ledd-1">Å levere besvarelse som er utarbeidet av andre enn studenten(e) selv</article></article></li><li data-li-identifier="-" data-name="-"><article class="listArticle" id="kapittel-1-nummer-45-punkt-5"><article class="legalP" id="kapittel-1-nummer-45-punkt-5-ledd-1">Ureglementert samarbeid mellom studenter eller grupper</article></article></li><li data-li-identifier="-" data-name="-"><article class="listArticle" id="kapittel-1-nummer-45-punkt-6"><article class="legalP" id="kapittel-1-nummer-45-punkt-6-ledd-1">Fabrikkering eller forfalskning av data</article></article></li><li data-li-identifier="-" data-name="-"><article class="listArticle" id="kapittel-1-nummer-45-punkt-7"><article class="legalP" id="kapittel-1-nummer-45-punkt-7-ledd-1">Urettmessig å ha skaffet seg adgang til eksamensoppgaven før eksamen starter</article></article></li><li data-li-identifier="-" data-name="-"><article class="listArticle" id="kapittel-1-nummer-45-punkt-8"><article class="legalP" id="kapittel-1-nummer-45-punkt-8-ledd-1">Gjenbruk av eget tidligere innlevert arbeid som har gitt uttelling, uten å ha opplyst om dette.</article></article></li></ul></article><article class="numberedLegalP" data-numerator="2" id="kapittel-1-nummer-46">(2) Fusk og forsøk på fusk behandles etter uhl. § 12-4. Følgende reaksjoner kan gjøres gjeldende for studenter som fusker eller forsøker å fuske:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-46-punkt-1"><article class="legalP" id="kapittel-1-nummer-46-punkt-1-ledd-1">annullering av eksamen eller prøver jf. uhl. § 12-4 andre ledd.</article></article></li><li data-li-identifier="-" data-name="-"><article class="listArticle" id="kapittel-1-nummer-46-punkt-2"><article class="legalP" id="kapittel-1-nummer-46-punkt-2-ledd-1">utestenging fra høgskolen og fratakelse av retten til å gå opp til eksamen ved alle universiteter og høgskoler i inntil to år jf. uhl. § 12-4 tredje ledd.</article></article></li></ul></article><article class="numberedLegalP" data-numerator="3" id="kapittel-1-nummer-47">(3) Forsettlig medvirkning til fusk behandles etter uhl. § 12-4 fjerde ledd.</article><article class="numberedLegalP" data-numerator="4" id="kapittel-1-nummer-48">(4) Høgskolens nemnd for studentsaker fastsetter reaksjonsform ved fusk, forsøk på fusk og forsettlig medvirkning til fusk. Studenter som får annullert eksamen etter uhl. § 12-4 andre ledd har kun adgang til å fremstille seg til påfølgende ordinær eksamen.</article><article class="numberedLegalP" data-numerator="5" id="kapittel-1-nummer-49">(5) Ved mistanke om fusk kan høgskolen holde sensuren tilbake til saken er avklart. Studenten har ikke anledning til å gå opp til ny eksamen i emnet før saken er avgjort.</article> <article class="defaultP" margin-top="true">Nåværende § 50 blir § 53 og skal lyde:</article><article class="legalP" id="kapittel-1-ledd-3">Innenfor rammene av denne forskrift kan studieutvalget fastsette utfyllende bestemmelser.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-10-3172/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>