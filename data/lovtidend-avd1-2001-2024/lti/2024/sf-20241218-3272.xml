<!DOCTYPE html><html lang="nb"><head><title>Forskrift om endring i kjøretøyforskriften og førerkortforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-18-3272</dd><dt class="dokid">DokumentID</dt><dd class="dokid">LTI/forskrift/2024-12-18-3272</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-10-04-918</li><li>forskrift/2004-01-19-298</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§24</li><li>forskrift/1980-11-24-1</li><li>forskrift/1967-03-17-3462</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2024-12-19 18:30</dd><dt class="journalNumber">Journalnummer</dt><dd class="journalNumber">2024-1563</dd><dt class="titleShort">Korttittel</dt><dd class="titleShort">Endr. i kjøretøyforskriften og førerkortforskriften</dd><dt class="title">Tittel</dt><dd class="title">Forskrift om endring i kjøretøyforskriften og førerkortforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 18. desember 2024 med hjemmel i lov 18. juni 1965 nr. 4 om vegtrafikk (vegtrafikkloven) §§ 13, 14 og 24, jf. delegeringsvedtak 24. november 1980 nr. 1, delegeringsvedtak 17. mars 1967 nr. 3462 og delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2024-12-18-3272</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i kjøretøyforskriften og førerkortforskriften<ul class="tocSubUl"><li>I</li><li>II<ul class="tocSubUl"><li>§ 3-17. Førerett i klasse S</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-18-3272" id="dokument"><h1>Forskrift om endring i kjøretøyforskriften og førerkortforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-18-3272/KAPITTEL_1"><h2 data-text-align="center">I</h2><article class="defaultP">I forskrift 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) gjøres følgende endring:</article> <article class="defaultP" margin-top="true">§ 2-5 nr. 2 skal lyde:</article><article class="legalP" id="kapittel-1-ledd-1"><i>Beltemotorsykkel:</i> Motorsykkel som hovedsakelig er innrettet for transport av personer eller gods eller til å trekke annet kjøretøy og som har belter og eventuelt styreski/styrehjul og som har egenvekt ikke over 400 kg, og som har en konstruktiv hastighet på over 30 km/h.</article><article class="legalP" id="kapittel-1-ledd-2">Beltemotorsykkel deles i to klasser:<ul class="defaultList"><li><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Beltemotorsykkel klasse 1: Beltemotorsykkel som har et forhold mellom effekt og egenvekt på høyst 0,35 kW/kg.</article></article></li><li><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Beltemotorsykkel klasse 2: Beltemotorsykkel som har et forhold mellom effekt og egenvekt på over 0,35 kW/kg.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-18-3272/KAPITTEL_2"><h2 data-text-align="center">II</h2><article class="defaultP">I forskrift 19. januar 2004 nr. 298 om førerkort m.m. (førerkortforskriften) gjøre følgende endringer:</article> <article class="defaultP" margin-top="true">§ 1-4 nytt annet ledd skal lyde:</article><article class="legalP" id="kapittel-2-ledd-1">Utenlandske statsborgere tilknyttet NATO eller Partnerskap for Fred skal med kjøretillatelse eller militært førerbevis utstedt av sendestatens myndigheter, ha førerett for norsk- og utenlandsregistrert kjøretøy i den tid de tjenestegjør her. Føreretten gjelder kun for den tid kjøretøyet blir benyttet til utførelse av tjenesteplikter.</article> <article class="defaultP" margin-top="true">§ 3-1 femte ledd nr. 1 skal lyde:</article><article class="legalP" id="kapittel-2-ledd-2">Klasse S – beltemotorsykkel – 16 år, men 18 år hvis beltemotorsykkelen har et forhold mellom effekt og egenvekt på over 0,35 kW/kg.</article> <article class="defaultP" margin-top="true">§ 3-17 skal lyde:</article><article class="futureLegalArticle" data-name="§3-17" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 3-17</span>. <span class="legalArticleTitle">Førerett i klasse S</span></span><article class="legalP" id="kapittel-2-foreslåttparagraf-1-ledd-1">Førerett i klasse S gjelder for kjøring i Norge med beltemotorsykkel med eller uten tilhengerslede. Frem til førerkortinnehaveren fyller 18 år er føreretten begrenset til beltemotorsykkel klasse 1 (beltemotorsykkel som har et forhold mellom effekt og egenvekt på høyst 0,35 kW/kg), jf. kjøretøyforskriften 4. oktober 1994 nr. 918 § 2-5 nr. 2.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2024-12-18-3272/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. januar 2025.</article></section></main></body></html>