<!DOCTYPE html><html lang="nb"><head><title>Lov om endringer i matloven og kosmetikklova (behandling av personopplysninger og smittesporing m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-02-02-8</dd><dt class="dokid">DokumentID</dt><dd class="dokid">LTI/lov/2024-02-02-8</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2003-12-19-124</li><li>lov/2005-12-21-126</li></ul></dd><dt class="legalArea">Rettsområde</dt><dd class="legalArea"><ul><li>Fiskeri- og fangstrett og havbruk &gt; Akvakultur. Havbruk</li> <li>Fiskeri- og fangstrett og havbruk &gt; Fangst</li> <li>Fiskeri- og fangstrett og havbruk &gt; Fiskeri</li> <li>Landbruk, jakt og skogbruk &gt; Landbruk. Dyrehold</li> <li>Næringsrett &gt; Mat og alkohol</li> <li>EU/EØS-rett &gt; Helse</li> <li>Helse- og omsorgsrett</li> <li>Næringsrett &gt; Handel og tjenester</li></ul></dd><dt class="dateOfPublication">Kunngjort</dt><dd class="dateOfPublication">2024-02-02 11:40</dd><dt class="journalNumber">Journalnummer</dt><dd class="journalNumber">2024-0060</dd><dt class="titleShort">Korttittel</dt><dd class="titleShort">Endringslov til matloven og kosmetikklova</dd><dt class="title">Tittel</dt><dd class="title">Lov om endringer i matloven og kosmetikklova (behandling av personopplysninger og smittesporing m.m.)</dd><dt class="miscInformation">Annet om dokumentet</dt><dd class="miscInformation">Prop.137 L (2022–2023), Innst.149 L (2023–2024), Lovvedtak 42 (2023–2024). Stortingets første og andre gangs behandling hhv. 4. og 9. januar 2024. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2024-02-02-8</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i matloven og kosmetikklova (behandling av personopplysninger og smittesporing m.m.)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2024-02-02-8" id="dokument"><h1>Lov om endringer i matloven og kosmetikklova (behandling av personopplysninger og smittesporing m.m.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 19. desember 2003 nr. 124 om matproduksjon og mattrygghet mv. (matloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 21. desember 2005 nr. 126 om kosmetikk og kroppspleieprodukt m.m. (kosmetikklova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-02-02-8/KAPITTEL_1"><h2 data-text-align="center">I</h2><article class="document-change" data-document="lov/2003-12-19-124" id="kapittel-1-dokumentendring-1"><article class="defaultP">I lov 19. desember 2003 nr. 124 om matproduksjon og mattrygghet mv. gjøres følgende endringer:</article> <article class="change" data-change-part="lov/2003-12-19-124/§6/ledd/4" id="kapittel-1-dokumentendring-1-endring-1"><article class="defaultP">§ 6 fjerde ledd skal lyde:</article><article class="legalP" id="kapittel-1-dokumentendring-1-endring-1-ledd-1">Kongen kan gi nærmere forskrifter om forebygging av fare, varsling, iverksetting av tiltak, herunder informasjon til allmennheten, og om varslingsplikt for andre dyresykdommer enn de som kan gi vesentlige samfunnsmessige konsekvenser etter annet ledd.</article></article> <article class="change" data-change-part="lov/2003-12-19-124/§7/ledd/2" id="kapittel-1-dokumentendring-1-endring-2"><article class="defaultP">§ 7 annet ledd skal lyde:</article><article class="legalP" id="kapittel-1-dokumentendring-1-endring-2-ledd-1">Kongen kan i forskrifter stille ytterligere krav til etablering, plassering, utforming og drift av aktiviteter i virksomheter, herunder melding, registrering, godkjenning og bortfall av godkjenning. Slike forskrifter kan også gjøres gjeldende for enhver som er ansvarlig for dyr.</article></article> <article class="change" data-change-part="lov/2003-12-19-124/§8" id="kapittel-1-dokumentendring-1-endring-3"><article class="defaultP">§ 8 overskriften skal lyde:</article><article class="futureLegalArticle" data-name="§8" id="kapittel-1-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Opplæring, kompetanse, autorisasjon og vandelskontroll</span></span></article></article> <article class="change" data-change-part="lov/2003-12-19-124/§8/ledd/2" id="kapittel-1-dokumentendring-1-endring-4"><article class="defaultP">§ 8 annet ledd skal lyde:</article><article class="legalP" id="kapittel-1-dokumentendring-1-endring-4-ledd-1">Kongen kan gi nærmere forskrifter om kompetanse etter første ledd, herunder om utdanning og opplæring av personell. Slike forskrifter kan også gjøres gjeldende for enhver som er ansvarlig for dyr.</article></article> <article class="change" data-add-new-part="lov/2003-12-19-124/§8/ledd/3 lov/2003-12-19-124/§8/ledd/4" id="kapittel-1-dokumentendring-1-endring-5"><article class="defaultP">§ 8 nytt tredje og fjerde ledd skal lyde:</article><article class="legalP" id="kapittel-1-dokumentendring-1-endring-5-ledd-1">Kongen kan gi forskrifter om krav om autorisasjon og vilkår for slik autorisasjon.</article><article class="legalP" id="kapittel-1-dokumentendring-1-endring-5-ledd-2">Kongen kan i forskrift stille krav til fremleggelse av ordinær politiattest etter politiregisterloven § 40 for nærmere angitte stillinger, autorisasjoner og tillatelser. Dersom det er nødvendig av særlige sikkerhetshensyn, kan det stilles krav til fremleggelse av en utvidet og uttømmende politiattest etter politiregisterloven § 41. Det kan fastsettes botidskrav, jf. politiregisterloven § 36 annet ledd.</article></article> <article class="change" data-add-new-part="lov/2003-12-19-124/§19/ledd/3/bokstav/g" data-change-part="lov/2003-12-19-124/§19/ledd/3/bokstav/e lov/2003-12-19-124/§19/ledd/3/bokstav/f" id="kapittel-1-dokumentendring-1-endring-6"><article class="defaultP">§ 19 tredje ledd bokstav e, f og ny bokstav g skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-dokumentendring-1-endring-6-punkt-1"><article class="legalP" id="kapittel-1-dokumentendring-1-endring-6-punkt-1-ledd-1">kontroll av avlsdyr, uttak av kjønnsprodukter og reproduksjon av dyr,</article></article></li><li data-li-identifier="f." data-name="f."><article class="listArticle" id="kapittel-1-dokumentendring-1-endring-6-punkt-2"><article class="legalP" id="kapittel-1-dokumentendring-1-endring-6-punkt-2-ledd-1">adgangsbegrensninger for personer som kan føre med seg smitte til bygninger som brukes til dyr, fôr eller utstyr til dyr, og om plikt til å la sin person og medbrakte gjenstander desinfiseres, og</article></article></li><li data-li-identifier="g." data-name="g."><article class="listArticle" id="kapittel-1-dokumentendring-1-endring-6-punkt-3"><article class="legalP" id="kapittel-1-dokumentendring-1-endring-6-punkt-3-ledd-1">krav om å oppgi relevant informasjon om et dyrs helse ved overdragelse.</article></article></li></ul></article></article> <article class="change" data-change-part="lov/2003-12-19-124/§23/ledd/1/setning/2" id="kapittel-1-dokumentendring-1-endring-7"><article class="defaultP">§ 23 første ledd annet punktum skal lyde:</article><article class="legalP" id="kapittel-1-dokumentendring-1-endring-7-ledd-1">Kongen kan delegere myndighet til andre offentlige eller private rettssubjekter og gi bestemmelser om hvem som er klageinstans i slike tilfeller.</article></article> <article class="change" data-change-part="lov/2003-12-19-124/§27/ledd/1" id="kapittel-1-dokumentendring-1-endring-8"><article class="defaultP">§ 27 første ledd skal lyde:</article><article class="legalP" id="kapittel-1-dokumentendring-1-endring-8-ledd-1">Ved mistanke om at det kan oppstå fare for menneskers eller dyrs helse knyttet til inntak av næringsmidler eller fôr, skal tilsynsmyndigheten på eget initiativ gi allmennheten relevant informasjon som den er i besittelse av.</article></article> <article class="change" data-add-new-part="lov/2003-12-19-124/§27a" id="kapittel-1-dokumentendring-1-endring-9"><article class="defaultP">Ny § 27 a skal lyde:</article><article class="futureLegalArticle" data-name="§27a" id="kapittel-1-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 27 a</span>. <span class="legalArticleTitle">Mattilsynets oppgaver knyttet til forhold som kan gi sykdom hos mennesker</span></span><article class="legalP" id="kapittel-1-dokumentendring-1-endring-9-foreslåttparagraf-1-ledd-1">Mattilsynet skal ha sin oppmerksomhet rettet mot forhold innenfor lovens virkeområde som kan gi sykdom hos mennesker.</article><article class="legalP" id="kapittel-1-dokumentendring-1-endring-9-foreslåttparagraf-1-ledd-2">Mattilsynets arbeid med oppklaring og håndtering av årsaken til sykdomstilfeller hos mennesker skal skje i samarbeid med helsemyndighetene.</article><article class="legalP" id="kapittel-1-dokumentendring-1-endring-9-foreslåttparagraf-1-ledd-3">Når Mattilsynet bistår helsemyndighetene med å oppklare sykdomstilfeller hos mennesker der det er mistanke om at de er forårsaket av forhold innenfor matlovens virkeområde, kan Mattilsynet etter samtykke fra enhver få tilgang til relevant prøvemateriale og til resultater av analyser eller andre opplysninger som kan bidra i oppklaringen.</article></article></article> <article class="change" data-change-part="lov/2003-12-19-124/§29" id="kapittel-1-dokumentendring-1-endring-10"><article class="defaultP">§ 29 overskriften skal lyde:</article><article class="futureLegalArticle" data-name="§29" id="kapittel-1-dokumentendring-1-endring-10-foreslåttparagraf-1"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Etablering av registre</span></span></article></article> <article class="change" data-change-part="lov/2003-12-19-124/§29/ledd/1" id="kapittel-1-dokumentendring-1-endring-11"><article class="defaultP">§ 29 første ledd skal lyde:</article><article class="legalP" id="kapittel-1-dokumentendring-1-endring-11-ledd-1">Tilsynsmyndigheten kan opprette eller knytte seg til dataregistre når det er nødvendig av hensyn til lovens formål, eller når det er nødvendig for å ivareta internasjonale avtaler som Norge har inngått.</article></article> <article class="change" data-add-new-part="lov/2003-12-19-124/§29a" id="kapittel-1-dokumentendring-1-endring-12"><article class="defaultP">Ny § 29 a skal lyde:</article><article class="futureLegalArticle" data-name="§29a" id="kapittel-1-dokumentendring-1-endring-12-foreslåttparagraf-1"><span class="futureLegalArticleHeader"><span class="legalArticleValue">§ 29 a</span>. <span class="legalArticleTitle">Behandling av personopplysninger</span></span><article class="legalP" id="kapittel-1-dokumentendring-1-endring-12-foreslåttparagraf-1-ledd-1">Tilsynsmyndigheten kan behandle personopplysninger, herunder personopplysninger som nevnt i personvernforordningen artikkel 9 og 10, når dette er nødvendig for å utføre oppgaver etter loven her.</article><article class="legalP" id="kapittel-1-dokumentendring-1-endring-12-foreslåttparagraf-1-ledd-2">Kongen kan gi forskrift om behandlingen, blant annet om formålet med behandlingen, behandlingsansvar, hvilke personopplysninger som kan behandles, hvem det kan behandles personopplysninger om, bruk av automatiserte avgjørelser, adgangen til viderebehandling, utlevering, registrering og tilgang til registre.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-02-02-8/KAPITTEL_2"><h2 data-text-align="center">II</h2><article class="document-change" data-document="lov/2005-12-21-126" id="kapittel-2-dokumentendring-1"><article class="defaultP">I lov 21. desember 2005 nr. 126 om kosmetikk og kroppspleieprodukt m.m. gjøres følgende endringer:</article> <article class="change" data-add-new-part="lov/2005-12-21-126/§16a" id="kapittel-2-dokumentendring-1-endring-1"><article class="defaultP">Ny § 16 a skal lyde:</article><article class="futureLegalArticle" data-name="§16a" id="kapittel-2-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 16 a</span>. <span class="legalArticleTitle">Ansvaret til tilsynsorganet ved mistanke om at produkt ikkje er helsemessig sikre</span></span><article class="legalP" id="kapittel-2-dokumentendring-1-endring-1-foreslåttparagraf-1-ledd-1">Ved mistanke om at kosmetikk, kroppspleieprodukt og andre produkt omfatta av lova ikkje er helsemessig sikre for menneske eller dyr, skal tilsynsorganet medverke til å førebyggje eller avgrense omfanget av helseskade.</article><article class="legalP" id="kapittel-2-dokumentendring-1-endring-1-foreslåttparagraf-1-ledd-2">Ved mistanke om at det kan oppstå fare for helsa til menneske eller dyr som følgje av produkt omfatta av lova, skal tilsynsorganet på eige initiativ gi relevant informasjon til allmenta.</article></article></article> <article class="change" data-add-new-part="lov/2005-12-21-126/§17a" id="kapittel-2-dokumentendring-1-endring-2"><article class="defaultP">Ny § 17 a skal lyde:</article><article class="futureLegalArticle" data-name="§17a" id="kapittel-2-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 17 a</span>. <span class="legalArticleTitle">Behandling av personopplysningar</span></span><article class="legalP" id="kapittel-2-dokumentendring-1-endring-2-foreslåttparagraf-1-ledd-1">Tilsynsorganet kan behandle personopplysningar, medrekna personopplysningar nemnde i personvernforordninga artikkel 9 og 10, når dette er nødvendig for å utføre oppgåver etter denne lova.</article><article class="legalP" id="kapittel-2-dokumentendring-1-endring-2-foreslåttparagraf-1-ledd-2">Departementet kan gi forskrifter om behandlinga, blant anna om formålet med behandlinga, behandlingsansvar, kva slags personopplysningar som kan bli behandla, kven det kan bli behandla personopplysningar om, bruk av automatiserte avgjersler, høve til vidarebehandling, utlevering, registrering og tilgang til register.</article></article></article></article></section><section class="section" data-name="kapIII" id="kapittel-3" data-lovdata-URL="LTI/lov/2024-02-02-8/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>