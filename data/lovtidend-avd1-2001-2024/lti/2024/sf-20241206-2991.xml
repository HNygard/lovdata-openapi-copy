<!DOCTYPE html><html lang="nb"><head><title>Forskrift om endring i forskrift om advokater og andre som yter rettslig bistand</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-06-2991</dd><dt class="dokid">DokumentID</dt><dd class="dokid">LTI/forskrift/2024-12-06-2991</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavdelingen</li></ul></dd><dt class="dateInForce">I kraft fra</dt><dd class="dateInForce">2024-12-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2024-10-22-2546</li></ul></dd><dt class="basedOn">Hjemmel</dt><dd class="basedOn"><ul><li>lov/2022-05-12-28/§5</li><li>lov/2022-05-12-28/§17</li><li>lov/2022-05-12-28/§51</li><li>lov/2022-05-12-28/§60</li><li>lov/2022-05-12-28/§68</li><li>lov/2022-05-12-28/§73</li></ul></dd><dt class="dateOfPublication">Kunngjort</dt><dd class="dateOfPublication">2024-12-10 14:45</dd><dt class="journalNumber">Journalnummer</dt><dd class="journalNumber">2024-1337</dd><dt class="titleShort">Korttittel</dt><dd class="titleShort">Endr. i advokatforskriften</dd><dt class="title">Tittel</dt><dd class="title">Forskrift om endring i forskrift om advokater og andre som yter rettslig bistand</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 6. desember 2024 med hjemmel i lov 12. mai 2022 nr. 28 om advokater og andre som yter rettslig bistand (advokatloven) § 5, § 17, § 51, § 60, § 68 og § 73.</dd><dt class="refid">RefID</dt><dd class="refid">forskrift/2024-12-06-2991</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om advokater og andre som yter rettslig bistand<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-06-2991" id="dokument"><h1>Forskrift om endring i forskrift om advokater og andre som yter rettslig bistand</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-06-2991/KAPITTEL_1"><h2 data-text-align="center">I</h2><article class="defaultP">I forskrift 22. oktober 2024 nr. 2546 om advokater og andre som yter rettslig bistand (advokatforskriften) gjøres følgende endringer:</article> <article class="defaultP" margin-top="true">§ 15 andre ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Bidragene skal betales innen 30. april eller senest den dagen advokatbevillingen utstedes. Hvis advokatbevillingen utstedes etter 1. juli, settes bidragene til det halve det aktuelle året. Advokattilsynet er ansvarlig for innkrevingen av bidragene og kan delegere dette ansvaret til Statens innkrevingssentral. Bidragene kan bare benyttes til Advokattilsynets og Advokatnemndas virksomhet.</article> <article class="defaultP" margin-top="true">§ 17 andre ledd skal lyde:</article><article class="numberedLegalP" data-numerator="2" id="kapittel-1-nummer-2">(2) I erklæringen skal foretaket som nevnt i første ledd (sikkerhetsstilleren) påta seg å innestå for oppfyllelse av advokatens ansvar etter reglene i advokatloven og denne forskriften. I erklæringen kan det angis at sikkerhetsstilleren innestår for ansvaret med et bestemt beløp eller innenfor den rammen som til enhver tid følger av § 18, eventuelt begrenset oppad til et nærmere angitt beløp.</article> <article class="defaultP" margin-top="true">§ 40 fjerde ledd skal lyde:</article><article class="numberedLegalP" data-numerator="4" id="kapittel-1-nummer-3">(4) Andre og tredje ledd gjelder tilsvarende for advokatfullmektigregisteret. Advokatfullmektigregisteret skal i tillegg inneholde navn på de advokatene som advokatfullmektigen er autorisert for, jf. advokatloven § 11.</article> <article class="defaultP" margin-top="true">§ 59 tredje ledd skal lyde:</article><article class="numberedLegalP" data-numerator="3" id="kapittel-1-nummer-4">(3) Bidraget skal betales innen 30. april eller ved registrering i juristregisteret. Ved registrering etter 1. juli settes bidraget til det halve det aktuelle året. Bidraget kan bare benyttes til Advokattilsynets virksomhet.</article> <article class="defaultP" margin-top="true">§ 71 tredje ledd skal lyde:</article><article class="numberedLegalP" data-numerator="3" id="kapittel-1-nummer-5">(3) Dersom overtredelsesgebyret ikke blir betalt innen forfall, skal det betales rente etter forsinkelsesrenteloven.</article> <article class="defaultP" margin-top="true">§ 73 tredje ledd skal lyde:</article><article class="numberedLegalP" data-numerator="3" id="kapittel-1-nummer-6">(3) Plikten til å stille sikkerhet etter § 16 første ledd i overgangsperioden frem til 1. januar 2028, jf. advokatloven § 73 nr. 13, gjelder ikke advokater som er ansatt i stat eller kommune og som bare utfører oppdrag for sin arbeidsgiver. Adgangen til å begrense sikkerhetsstillerens ansvar per oppdrag per skadelidt i § 18 tredje ledd, gjelder fra 1. januar 2026. Før dette kan sikkerhetsstillerens ansvar per oppdrag per skadelidt begrenses til 2&#xa0;000&#xa0;000 kroner.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-06-2991/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>