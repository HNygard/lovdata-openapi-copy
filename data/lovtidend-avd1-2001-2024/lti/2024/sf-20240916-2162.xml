<!DOCTYPE html><html lang="nb"><head><title>Forskrift til lov om nøkkelinformasjon om sammensatte og forsikringsbaserte investeringsprodukter (PRIIPs-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-09-16-2162</dd><dt class="dokid">DokumentID</dt><dd class="dokid">LTI/forskrift/2024-09-16-2162</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2024-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-21-1467</li><li>forskrift/2014-06-26-877</li></ul></dd><dt class="basedOn">Hjemmel</dt><dd class="basedOn"><ul><li>lov/2024-06-21-40/§1</li><li>lov/2024-06-21-40/§2</li><li>lov/2024-06-21-40/§7</li></ul></dd><dt class="dateOfPublication">Kunngjort</dt><dd class="dateOfPublication">2024-09-17 15:00</dd><dt class="lastupdated">Rettet</dt><dd class="lastupdated">2024-09-19 (se nederst).</dd><dt class="journalNumber">Journalnummer</dt><dd class="journalNumber">2024-0984</dd><dt class="titleShort">Korttittel</dt><dd class="titleShort">PRIIPs-forskriften</dd><dt class="title">Tittel</dt><dd class="title">Forskrift til lov om nøkkelinformasjon om sammensatte og forsikringsbaserte investeringsprodukter (PRIIPs-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 16. september 2024 med hjemmel i lov 21. juni 2024 nr. 40 om nøkkelinformasjon om sammensatte og forsikringsbaserte investeringsprodukter (PRIIPs-loven) §§ 1, 2 og 7. <br /><strong>EØS-henvisninger:</strong> EØS-avtalen vedlegg IX nr. 31bga (forordning (EU) 2016/1904) og nr. 31bgb (forordning (EU) 2017/653, som endret ved forordning (EU) 2019/1866, forordning (EU) 2021/2268 og forordning (EU) 2022/975).</dd><dt class="refid">RefID</dt><dd class="refid">forskrift/2024-09-16-2162</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til lov om nøkkelinformasjon om sammensatte og forsikringsbaserte investeringsprodukter (PRIIPs-forskriften)<ul class="tocSubUl"><li>§ 1. Virkeområde</li><li>§ 2. Gjennomføring av EØS-regler som utfyller forordning (EU) nr. 1286/2014 (PRIIPs-forordningen)</li><li>§ 3. Overtredelsesgebyr</li><li>§ 4. Ikrafttredelse</li><li>§ 5. Endringer i andre forskrifter<ul class="tocSubUl"><li>§ 8-2. Krav om nøkkelinformasjon</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2024-09-16-2162" id="dokument"><h1>Forskrift til lov om nøkkelinformasjon om sammensatte og forsikringsbaserte investeringsprodukter (PRIIPs-forskriften)</h1><article class="legalArticle" data-lovdata-URL="LTI/forskrift/2024-09-16-2162/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir utfyllende bestemmelser til lov 21. juni 2024 nr. 40 om nøkkelinformasjon om sammensatte og forsikringsbaserte investeringsprodukter (PRIIPs-loven).</article></article><article class="legalArticle" data-lovdata-URL="LTI/forskrift/2024-09-16-2162/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av EØS-regler som utfyller forordning (EU) nr. 1286/2014 (PRIIPs-forordningen)</span></h2><article class="legalP" id="paragraf-2-ledd-1">EØS-avtalen vedlegg IX forordning (EU) 2016/1904 (om utfylling av europaparlaments- og rådsforordning (EU) nr. 1286/2014 med hensyn til produktintervensjon), gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="legalP" id="paragraf-2-ledd-2">EØS-avtalen vedlegg IX forordning (EU) 2017/653 (om utfylling av europaparlaments- og rådsforordning (EU) nr. 1286/2014 om nøkkelinformasjonsdokumenter om sammensatte og forsikringsbaserte investeringsprodukter for ikke-profesjonelle investorer (PRIIP) ved fastsettelse av tekniske reguleringsstandarder for presentasjon, innhold, gjennomgåelse og endring av nøkkelinformasjonsdokumentene og vilkårene for å oppfylle kravet om å gjøre slike dokumenter tilgjengelige) som endret ved forordning (EU) 2019/1866, forordning (EU) 2021/2268 og forordning (EU) 2022/975, gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2024-09-16-2162/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overtredelsesgebyr</span></h2><article class="legalP" id="paragraf-3-ledd-1">Finanstilsynet kan ilegge fysiske eller juridiske personer overtredelsesgebyr dersom vedkommende eller noen som har handlet på vegne av vedkommende juridiske person, forsettlig eller uaktsomt har overtrådt bestemmelser i denne forskriften gitt til utfylling av bestemmelsene i PRIIPs-forordningen nevnt i PRIIPs-loven § 7 første ledd. PRIIPs-loven § 7 annet og tredje ledd gjelder tilsvarende.</article><article class="legalP" id="paragraf-3-ledd-2">For juridiske personer kan det fastsettes overtredelsesgebyr å inntil 45 millioner kroner, eller inntil 3 prosent av den samlede årsomsetningen etter siste godkjente årsregnskap. For et morforetak eller et datterforetak av et morforetak som skal utarbeide konsernregnskap etter direktiv 2013/34/EU, skal den relevante omsetningen være den totale årsomsetningen, eller tilsvarende inntekt etter relevante regnskapsregler, etter siste tilgjengelige konsoliderte årsregnskap godkjent av ledelsen i det overordnede morforetaket.</article><article class="legalP" id="paragraf-3-ledd-3">For fysiske personer kan det fastsettes overtredelsesgebyr på inntil 6 millioner kroner.</article><article class="legalP" id="paragraf-3-ledd-4">Overtredelsesgebyret kan fastsettes til inntil to ganger oppnådd fortjeneste eller unngått tap som følge av overtredelsen, dersom dette gir høyere gebyr enn utmålingen etter annet og tredje ledd.</article></article><article class="legalArticle" data-lovdata-URL="LTI/forskrift/2024-09-16-2162/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. oktober 2024.</article></article><article class="legalArticle" data-lovdata-URL="LTI/forskrift/2024-09-16-2162/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Endringer i andre forskrifter</span></h2><article class="legalP" id="paragraf-5-ledd-1">Fra 1. oktober 2024 gjøres følgende endringer i andre forskrifter:</article> <article class="defaultP" margin-top="true"><strong>1.</strong> I forskrift 26. juni 2014 nr. 877 til lov om forvaltning av alternative investeringsfond (AIF-forskriften) gjøres følgende endringer:</article> <article class="defaultP" margin-top="true">§ 7-1 oppheves.</article> <article class="defaultP" margin-top="true">§ 7-2 oppheves.</article> <article class="defaultP" margin-top="true"><strong>2.</strong> I forskrift 21. desember 2011 nr. 1467 til verdipapirfondloven (verdipapirfondforskriften) gjøres følgende endringer:</article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="paragraf-5-foreslåttparagraf-1"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Krav om nøkkelinformasjon</span></span><article class="legalP" id="paragraf-5-foreslåttparagraf-1-ledd-1">Nærmere regler om innhold og format for nøkkelinformasjon og om hvordan nøkkelinformasjon skal gis, følger av forordning (EU) nr. 583/2010, jf. § 13-7.</article><article class="legalP" id="paragraf-5-foreslåttparagraf-1-ledd-2">Når forvaltningsselskapet utarbeider, tilgjengeliggjør, endrer og oversetter et nøkkelinformasjonsdokument som følger kravene etter PRIIPs-loven med forskrifter, skal nøkkelinformasjonsdokumentet anses å oppfylle kravene til nøkkelinformasjon i verdipapirfondloven med forskrifter.</article><article class="legalP" id="paragraf-5-foreslåttparagraf-1-ledd-3">Forvaltningsselskapet er unntatt fra kravet om å utarbeide nøkkelinformasjon etter denne loven med forskrifter når det utarbeider, tilgjengeliggjør, endrer og oversetter et nøkkelinformasjonsdokument etter PRIIPs-loven med forskrifter.</article></article> <article class="defaultP" margin-top="true">§ 10-3 femte ledd skal lyde:</article><article class="numberedLegalP" data-numerator="5" id="paragraf-5-nummer-1">(5) Tjenesteyting gjennom et verdipapiroppgjørssystem som angitt i direktiv 98/26/EF og yting av tilsvarende tjenester gjennom verdipapiroppgjørssystemer i stater utenfor EØS-området, anses ikke som utkontraktering av depotmottakers oppbevaringsoppgaver.</article></article><section class="section" id="kapittel-1" data-lovdata-URL="LTI/forskrift/2024-09-16-2162/KAPITTEL_1"><h2>Rettelser</h2><article class="defaultP" data-text-size="small">Det som er rettet er satt i kursiv.</article><article class="gazettenote" data-gazette-note-date="2024-09-19" data-gazette-note-type="rettelse"><article class="defaultP">I § 5 pkt. 2, endringen i forskrift 21. desember 2011 nr. 1467 til verdipapirfondloven (verdipapirfondforskriften) skal § 8-2 tredje ledd lyde:</article><article class="legalP" id="kapittel-1-ledd-1">Forvaltningsselskapet er unntatt fra kravet om å utarbeide nøkkelinformasjon etter <i>verdipapirfondloven</i> med forskrifter når det utarbeider, tilgjengeliggjør, endrer og oversetter et nøkkelinformasjonsdokument etter PRIIPs-loven med forskrifter.</article></article></section></main></body></html>