<!DOCTYPE html><html lang="nb"><head><title>Forskrift om endring i utlendingsforskriften (styrket rett til fremmøte i stornemndsaker i Utlendingsnemnda)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-13-3122</dd><dt class="dokid">DokumentID</dt><dd class="dokid">LTI/forskrift/2024-12-13-3122</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§78</li></ul></dd><dt class="dateOfPublication">Kunngjort</dt><dd class="dateOfPublication">2024-12-16 15:00</dd><dt class="journalNumber">Journalnummer</dt><dd class="journalNumber">2024-1419</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften (styrket rett til fremmøte i stornemndsaker i Utlendingsnemnda)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 13. desember 2024 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 78 annet og niende ledd, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2024-12-13-3122</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (styrket rett til fremmøte i stornemndsaker i Utlendingsnemnda)<ul class="tocSubUl"><li>I<ul class="tocSubUl"><li>§ 17-18a. Rett til fritt rettsråd ved utvisning på grunn av ilagt straff eller særreaksjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-13-3122" id="dokument"><h1>Forskrift om endring i utlendingsforskriften (styrket rett til fremmøte i stornemndsaker i Utlendingsnemnda)</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-13-3122/KAPITTEL_1"><h2 data-text-align="center">I</h2><article class="defaultP">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 16-4 nytt sjette ledd skal lyde:</article><article class="legalP" id="kapittel-1-ledd-1">I en sak som behandles i stornemnd, skal utlendingen og vedkommendes advokat eller annen fullmektig som hovedregel gis adgang til å møte og uttale seg. Etter anmodning fra utlendingen kan det også gis slik adgang for foreninger, stiftelser og organisasjoner, og offentlige organer, som har sitt formål og virkeområde knyttet til utlendingsfeltet. Beslutningen treffes av den nemndlederen som leder stornemnda.</article> <article class="defaultP" margin-top="true">§ 17-18 nytt tredje ledd skal lyde:</article><article class="legalP" id="kapittel-1-ledd-2">Når en sak behandles i stornemnd i Utlendingsnemnda med personlig fremmøte, jf. § 16-4, gis det rett til fritt rettsråd uten behovsprøving.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">Ny § 17-18a skal lyde:</article><article class="futureLegalArticle" data-name="§17-18a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17-18a</span>. <span class="legalArticleTitle">Rett til fritt rettsråd ved utvisning på grunn av ilagt straff eller særreaksjon</span></span><article class="legalP" id="kapittel-1-foreslåttparagraf-1-ledd-1">I medhold av utlendingsloven § 92 sjuende ledd bokstav b skal det gis rett til fritt rettsråd uten behovsprøving i sak om utvisning på grunn av ilagt straff eller særreaksjon, når utlendingen har mindreårige barn som er bosatt i Norge og som er norske borgere eller har oppholdstillatelse eller oppholdsrett.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-13-3122/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2025.</article></section></main></body></html>