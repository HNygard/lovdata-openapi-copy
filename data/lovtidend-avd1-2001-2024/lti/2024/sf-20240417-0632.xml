<!DOCTYPE html><html lang="nb"><head><title>Forskrift om endring i forskrift om EØS-krav til radioutstyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-04-17-632</dd><dt class="dokid">DokumentID</dt><dd class="dokid">LTI/forskrift/2024-04-17-632</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Nasjonal kommunikasjonsmyndighet</li></ul></dd><dt class="dateInForce">I kraft fra</dt><dd class="dateInForce">2024-04-17, 2024-12-28, 2025-08-01, 2026-04-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-04-15-377</li></ul></dd><dt class="basedOn">Hjemmel</dt><dd class="basedOn"><ul><li>lov/2003-07-04-83/§1-4</li><li>lov/2003-07-04-83/§2-3</li><li>lov/2003-07-04-83/§8-1</li><li>lov/2003-07-04-83/§8-2</li><li>lov/2003-07-04-83/§10-1</li><li>forskrift/2021-06-18-2024</li></ul></dd><dt class="dateOfPublication">Kunngjort</dt><dd class="dateOfPublication">2024-04-18 15:20</dd><dt class="journalNumber">Journalnummer</dt><dd class="journalNumber">2024-0377</dd><dt class="title">Tittel</dt><dd class="title">Forskrift om endring i forskrift om EØS-krav til radioutstyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nasjonal kommunikasjonsmyndighet 17. april 2024 med hjemmel i lov 4. juli 2003 nr. 83 om elektronisk kommunikasjon (ekomloven) § 1-4, § 2-3, § 8-1, § 8-2 og § 10-1 jf. funksjonsfordeling 18. juni 2021 nr. 2024 innen myndigheten etter ekomloven. <br /> <strong>EØS-henvisninger:</strong> EØS-avtalen vedlegg II kap. XVIII nr. 4zzr (direktiv (EU) 2022/2380).</dd><dt class="refid">RefID</dt><dd class="refid">forskrift/2024-04-17-632</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om EØS-krav til radioutstyr<ul class="tocSubUl"><li>I<ul class="tocSubUl"><li>§ 11c. Krav til felles ladegrensesnitt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-04-17-632" id="dokument"><h1>Forskrift om endring i forskrift om EØS-krav til radioutstyr</h1><section class="section" data-name="kapI" id="kapittel-1" data-lovdata-URL="LTI/forskrift/2024-04-17-632/KAPITTEL_1"><h2 data-text-align="center">I</h2><article class="defaultP">I forskrift 15. april 2016 nr. 377 om EØS-krav til radioutstyr gjøres følgende endringer:</article> <article class="defaultP" margin-top="true">§ 1 nytt annet og tredje punktum skal lyde:</article><article class="legalP" id="kapittel-1-ledd-1">Forskriften skal sikre tilgang til nødtjeneste og felles ladegrensesnitt. Forskriften skal også sikre beskyttelse av nettet, beskyttelse av personopplysninger og beskyttelse mot svindel.</article> <article class="defaultP" margin-top="true">I § 2 gjøres følgende endringer:</article> <article class="defaultP" margin-top="true">Første ledd bokstav b og c oppheves.</article> <article class="defaultP" margin-top="true">Første ledd ny bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Utstyr regulert av forskrift 30. august 2016 nr. 1042 om skipsutstyr</article></article></li></ul></article> <article class="defaultP" margin-top="true">Gjeldende første ledd bokstav e blir ny bokstav c, gjeldende første ledd bokstav f blir ny bokstav d, gjeldende første ledd bokstav g blir ny bokstav e.</article> <article class="defaultP" margin-top="true">§ 3 første ledd ny bokstav v. skal lyde:<ul class="defaultList"><li data-li-identifier="v." data-name="v."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>sluttbruker:</i> enhver fysisk eller juridisk person som er bosatt eller etablert i EØS-området, og som et produkt har vært gjort tilgjengelig for enten som forbruker utenfor enhver handel, virksomhet, håndverk eller yrke eller som profesjonell sluttbruker i tilknytning til sitt industrielle eller profesjonelle virke.</article></article></li></ul></article> <article class="defaultP" margin-top="true">§ 6 første ledd ny bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">oppfyller krav til felles ladegrensesnitt i samsvar med § 11b,</article></article></li></ul></article> <article class="defaultP" margin-top="true">Ny § 11c skal lyde:</article><article class="futureLegalArticle" data-name="§11c" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11c</span>. <span class="legalArticleTitle">Krav til felles ladegrensesnitt</span></span><article class="legalP" id="kapittel-1-foreslåttparagraf-1-ledd-1">Radioutstyr omfattet av vedlegg 5 del 1 skal konstrueres slik at det oppfyller spesifikasjonene for ladeegenskaper som følger av vedlegg 5 del 1.</article><article class="legalP" id="kapittel-1-foreslåttparagraf-1-ledd-2">Dersom en markedsdeltaker gir forbrukere og andre sluttbrukere mulighet til å kjøpe radioutstyr omfattet av vedlegg 5 del 1 sammen med en ladeenhet skal markedsdeltakeren også tilby muligheten til å kjøpe radioutstyret uten ladeenhet.</article></article> <article class="defaultP" margin-top="true">§ 11b nytt annet, tredje, fjerde, femte, sjette og sjuende ledd skal lyde:</article><article class="legalP" id="kapittel-1-ledd-2">Internett-tilkoblet radioutstyr skal konstrueres slik at det ikke skader nettverket eller dets funksjon eller misbruker nettverksressurser, og dermed forårsaker en uakseptabel forringelse av tjenesten. Med internett-tilkoblet radioutstyr menes radioutstyr som kan kommunisere selv over internett, enten det kommuniserer direkte eller via annet utstyr.</article><article class="legalP" id="kapittel-1-ledd-3">Internett-tilkoblet radioutstyr, radioutstyr som er laget for eller utelukkende beregnet for barnepass, radioutstyr som omfattes av leketøydirektivet<sup class="footnotereference" data-footnotereferencevalue="1" data-unique-footnote-counter="1">1</sup>, og radioutstyr laget for eller beregnet for, men ikke nødvendigvis utelukkende for, å bæres på, festes til eller henges fra hvilken som helst del av menneskekroppen, inkludert hode, nakke, torso, armer, hender, ben og føtter, alle klær, inkludert hodeplagg, håndtøy og fottøy, som bæres av mennesker og som kan behandle<sup class="footnotereference" data-footnotereferencevalue="2" data-unique-footnote-counter="2">2</sup> personopplysninger<sup class="footnotereference" data-footnotereferencevalue="3" data-unique-footnote-counter="3">3</sup> eller trafikkdata eller lokasjonsdata skal konstrueres slik at det inkorporerer sikkerhetstiltak for å sikre at personopplysningene og personvernet til brukeren og abonnenten er beskyttet.</article><article class="legalP" id="kapittel-1-ledd-4">Internett-tilkoblet radioutstyr som gjør det mulig for innehaveren eller brukeren å overføre penger, pengeverdi eller virtuell valuta skal konstrueres slik at det støtter visse funksjoner som sikrer beskyttelse mot svindel.</article><article class="legalP" id="kapittel-1-ledd-5">Med trafikkdata i tredje ledd menes data som er nødvendig for å overføre kommunikasjon i et elektronisk kommunikasjonsnett eller for fakturering av slik overføring<sup class="footnotereference" data-footnotereferencevalue="4" data-unique-footnote-counter="4">4</sup>. Med lokasjonsdata i tredje ledd menes data som angir den geografiske plasseringen av terminalutstyr<sup class="footnotereference" data-footnotereferencevalue="5" data-unique-footnote-counter="5">5</sup>. Med virtuell valuta i fjerde ledd menes digital representasjon av verdi som ikke er utstedt eller garantert av en sentralbank, eller en offentlig myndighet, som ikke nødvendigvis er knyttet til en lovlig etablert valuta og har ikke juridisk status som valuta eller penger, men er akseptert av fysiske eller juridiske personer som et middel til utveksling, og som kan være overført, lagret og handlet elektronisk<sup class="footnotereference" data-footnotereferencevalue="6" data-unique-footnote-counter="6">6</sup>.</article><article class="legalP" id="kapittel-1-ledd-6">Kravene i annet, tredje og fjerde ledd gjelder ikke for radioutstyr som er omfattet av forordning (EU) 2017/745 og forordning (EU) 2017/746, jf. forskrift 9. mai 2021 nr. 1476 om medisinsk utstyr.</article><article class="legalP" id="kapittel-1-ledd-7">Kravene i tredje og fjerde ledd gjelder ikke for radioutstyr som er omfattet av forordning (EU) 2019/2144, jf. forskrift 28. juni 2022 nr. 1233 om godkjenning av bil og tilhenger (bilforskriften), forordning (EU) 2018/1139 og direktiv (EU) 2019/520.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Leketøydirektivet (direktiv 2009/48/EF), gjennomført i forskrift 18. november 2013 nr. 1403 om sikkerhet ved leketøy (leketøyforskriften)</article><article class="footnote" data-name="2" data-unique-footnote-counter="2"><span class="footnoteLabel">2</span> Se lov 15. juni 2018 nr. 38 om behandling av personopplysninger (personopplysningsloven, jf. personvernforordningen artikkel 4 nr. 2</article><article class="footnote" data-name="3" data-unique-footnote-counter="3"><span class="footnoteLabel">3</span> Se lov 15. juni 2018 nr. 38 om behandling av personopplysninger (personopplysningsloven), jf. personvernforordningen artikkel 4 nr. 1</article><article class="footnote" data-name="4" data-unique-footnote-counter="4"><span class="footnoteLabel">4</span> Se direktiv 2002/58/EF artikkel 2 punkt b.</article><article class="footnote" data-name="5" data-unique-footnote-counter="5"><span class="footnoteLabel">5</span> Se direktiv 2002/58/EF artikkel 2 punkt c.</article><article class="footnote" data-name="6" data-unique-footnote-counter="6"><span class="footnoteLabel">6</span> Se direktiv (EU) 2019/713 artikkel 2 punkt d.</article></footer> <article class="defaultP" margin-top="true">§ 17 første ledd første punktum skal lyde:</article><article class="legalP" id="kapittel-1-ledd-8">Produsent skal dokumentere at de grunnleggende kravene i § 6 første ledd bokstav a, b og f, er oppfylt ved samsvarsvurdering på én av følgende måter:</article> <article class="defaultP" margin-top="true">§ 17 annet ledd første punktum skal lyde:</article><article class="legalP" id="kapittel-1-ledd-9">Der produsenten ved vurdering av om radioutstyret oppfyller de grunnleggende kravene i § 6 første ledd bokstav c, d og e, anvender harmoniserte standarder som er publisert i Den europeiske unions tidende skal én av følgende prosedyrer følges:</article> <article class="defaultP" margin-top="true">§ 17 tredje ledd første punktum skal lyde:</article><article class="legalP" id="kapittel-1-ledd-10">Der produsenten ved vurdering av om radioutstyret oppfyller de grunnleggende kravene i § 6 første ledd bokstav c, d og e, ikke anvender harmoniserte standarder som er publisert i Den europeiske unions tidende eller kun anvender deler av slike standarder eller hvor harmoniserte standarder ikke finnes skal én av følgende prosedyrer følges:</article> <article class="defaultP" margin-top="true">§ 25 første ledd nytt fjerde punktum skal lyde:</article><article class="legalP" id="kapittel-1-ledd-11">Bruksanvisningen, sikkerhetsinformasjon og annen merking skal være tydelig, forståelig og lesbar.</article> <article class="defaultP" margin-top="true">Nytt § 25 fjerde og femte ledd skal lyde:</article><article class="legalP" id="kapittel-1-ledd-12">For radioutstyr omfattet av vedlegg 5 del 1 skal opplysninger om hvorvidt det følger med lader eller ikke vises grafisk ved hjelp av et piktogram slik det fremgår av vedlegg 5 del 3. Piktogrammet skal være trykket på emballasjen eller være påført emballasjen med et klistermerke. Piktogrammet skal være synlig og lett å lese. I tilfeller med fjernsalg skal piktogrammet være plassert nær prisangivelsen for radioutstyret.</article><article class="legalP" id="kapittel-1-ledd-13">For radioutstyr omfattes av vedlegg 5 del 1, skal bruksanvisningen inneholde opplysninger om radioutstyrets ladeegenskaper og de kompatible ladeenhetene som følger av vedlegg 5 del 1 og 2. Opplysningene skal også angis på en etikett slik det følger av vedlegg 5 del 4. Etiketten skal være trykt i bruksanvisningen og på emballasjen, eller påføres emballasjen som et klistermerke. Dersom det ikke er emballasje på utstyret, skal klistremerket festes på radioutstyret. Når radioutstyret gjøres tilgjengelig for forbrukere og andre sluttbrukere skal etiketten vises på en måte som gjør den synlig og lett leselig og i tilfeller med fjernsalg skal etiketten være plassert nær prisangivelsen for radioutstyret. Dersom det ikke er mulig på grunn av radioutstyrets størrelse eller art kan etiketten trykkes på et eget dokument som følger med radioutstyret.</article> <article class="defaultP" margin-top="true">§ 25 nåværende fjerde ledd blir sjette ledd.</article> <article class="defaultP" margin-top="true">Nytt vedlegg 5 skal lyde:</article><span class="futuretitle" id="kapittel-1-foreslåttittel-1">Vedlegg 5 Spesifikasjoner for og opplysninger om lading for visse kategorier eller klasser av radioutstyr</span><span class="futuretitle" id="kapittel-1-foreslåttittel-2">Del 1<br />Spesifikasjoner for ladeegenskaper</span><article class="marginIdArticle" id="kapittel-1-punkt-1"><span class="data-marginOriginalId">1.</span><article class="legalP" id="kapittel-1-punkt-1-ledd-1">Kravene fastsatt i nr. 2 og 3 i denne delen får anvendelse på følgende kategorier eller klasser av radioutstyr:</article></article><article class="marginIdArticle" id="kapittel-1-punkt-2"><span class="data-marginOriginalId">1.1.</span><article class="legalP" id="kapittel-1-punkt-2-ledd-1">Håndholdte mobiltelefoner.</article></article><article class="marginIdArticle" id="kapittel-1-punkt-3"><span class="data-marginOriginalId">1.2.</span><article class="legalP" id="kapittel-1-punkt-3-ledd-1">Nettbrett.</article></article><article class="marginIdArticle" id="kapittel-1-punkt-4"><span class="data-marginOriginalId">1.3.</span><article class="legalP" id="kapittel-1-punkt-4-ledd-1">Digitalkameraer.</article></article><article class="marginIdArticle" id="kapittel-1-punkt-5"><span class="data-marginOriginalId">1.4.</span><article class="legalP" id="kapittel-1-punkt-5-ledd-1">Hodetelefoner.</article></article><article class="marginIdArticle" id="kapittel-1-punkt-6"><span class="data-marginOriginalId">1.5.</span><article class="legalP" id="kapittel-1-punkt-6-ledd-1">Hodetelefoner med mikrofon.</article></article><article class="marginIdArticle" id="kapittel-1-punkt-7"><span class="data-marginOriginalId">1.6.</span><article class="legalP" id="kapittel-1-punkt-7-ledd-1">Håndholdte videospillkonsoller.</article></article><article class="marginIdArticle" id="kapittel-1-punkt-8"><span class="data-marginOriginalId">1.7.</span><article class="legalP" id="kapittel-1-punkt-8-ledd-1">Bærbare høyttalere.</article></article><article class="marginIdArticle" id="kapittel-1-punkt-9"><span class="data-marginOriginalId">1.8.</span><article class="legalP" id="kapittel-1-punkt-9-ledd-1">Lesebrett.</article></article><article class="marginIdArticle" id="kapittel-1-punkt-10"><span class="data-marginOriginalId">1.9.</span><article class="legalP" id="kapittel-1-punkt-10-ledd-1">Tastaturer.</article></article><article class="marginIdArticle" id="kapittel-1-punkt-11"><span class="data-marginOriginalId">1.10.</span><article class="legalP" id="kapittel-1-punkt-11-ledd-1">Mus.</article></article><article class="marginIdArticle" id="kapittel-1-punkt-12"><span class="data-marginOriginalId">1.11.</span><article class="legalP" id="kapittel-1-punkt-12-ledd-1">Bærbare navigasjonssystemer.</article></article><article class="marginIdArticle" id="kapittel-1-punkt-13"><span class="data-marginOriginalId">1.12.</span><article class="legalP" id="kapittel-1-punkt-13-ledd-1">Ørepropper.</article></article><article class="marginIdArticle" id="kapittel-1-punkt-14"><span class="data-marginOriginalId">1.13.</span><article class="legalP" id="kapittel-1-punkt-14-ledd-1">Bærbare datamaskiner.</article></article><article class="marginIdArticle" id="kapittel-1-punkt-15"><span class="data-marginOriginalId">2.</span><article class="legalP" id="kapittel-1-punkt-15-ledd-1">I den grad de kan lades med kabel, skal de kategorier eller klasser av radioutstyr som er nevnt i nr. 1 i denne delen,</article></article><article class="marginIdArticle" id="kapittel-1-punkt-16"><span class="data-marginOriginalId">2.1.</span><article class="legalP" id="kapittel-1-punkt-16-ledd-1">være utstyrt med et en USB type-C-kontakt, som beskrevet i standarden EN IEC 62680-1-3:2022 «Universal serial bus interfaces for data and power – Part 1–3: Common components – USB Type-C® Cable and Connector Specification», og denne kontakten skal være tilgjengelig og fungere til enhver tid,</article></article><article class="marginIdArticle" id="kapittel-1-punkt-17"><span class="data-marginOriginalId">2.2.</span><article class="legalP" id="kapittel-1-punkt-17-ledd-1">kunne lades med kabler som er i samsvar med standarden EN IEC 62680-1-3:2022 «Universal serial bus interfaces for data and power – Part 1–3: Common components – USB Type-C® Cable and Connector Specification».</article></article><article class="marginIdArticle" id="kapittel-1-punkt-18"><span class="data-marginOriginalId">3.</span><article class="legalP" id="kapittel-1-punkt-18-ledd-1">De kategorier eller klasser av radioutstyr som er nevnt i nr. 1 i denne delen, skal, i den grad de kan lades med kabel ved en høyere spenning enn 5 volt, høyere strømstyrke enn 3 ampere eller høyere effekt enn 15 watt:</article></article><article class="marginIdArticle" id="kapittel-1-punkt-19"><span class="data-marginOriginalId">3.1.</span><article class="legalP" id="kapittel-1-punkt-19-ledd-1">støtte USB Power Delivery, som beskrevet i standarden EN IEC 62680-1-2:2022 «Universal serial bus interfaces for data and power – Part 1–2: Common components – USB Power Delivery specification»,</article></article><article class="marginIdArticle" id="kapittel-1-punkt-20"><span class="data-marginOriginalId">3.2.</span><article class="legalP" id="kapittel-1-punkt-20-ledd-1">være slik konstruert at eventuelle tilleggsprotokoller for lading muliggjør full funksjonalitet av USB Power Delivery nevnt i nr. 3.1, uavhengig av hvilken ladeenhet som brukes.</article></article><span class="futuretitle" id="kapittel-1-foreslåttittel-3">Del 2<br />Opplysninger om spesifikasjoner for ladeegenskaper og kompatible ladere</span><article class="legalP" id="kapittel-1-ledd-14">For radioutstyr som omfattes av del 1, skal følgende opplysninger angis i samsvar med kravene fastsatt i § 25 fjerde ledd. Opplysningene kan i tillegg gjøres tilgjengelige ved hjelp av QR-koder eller lignende elektroniske løsninger:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">Når det gjelder alle kategorier eller klasser av radioutstyr som er underlagt kravene fastsatt i del 1, en beskrivelse av kravene til effekt for de kablede ladeenhetene som kan brukes sammen med dette radioutstyret, inkludert den laveste effekten som kreves for å lade radioutstyret, og den høyeste effekten som kreves for å lade radioutstyret ved høyeste ladehastighet uttrykt i watt, ved å vise teksten: «Effekten som leveres av laderen, må være mellom minimum [xx] watt, som radioutstyret krever, og maksimum [yy] watt for å oppnå høyeste ladehastighet». Antallet watt skal uttrykke henholdsvis den laveste effekten som kreves av radioutstyret, og den høyeste effekten som kreves av radioutstyret for å oppnå høyeste ladehastighet.</article></article></li><li data-li-identifier="b." data-name="b."><article class="listArticle" id="kapittel-1-ledd-14-punkt-2"><article class="legalP" id="kapittel-1-ledd-14-punkt-2-ledd-1">Når det gjelder radioutstyr som er underlagt kravene i del 1 nr. 3, en beskrivelse av spesifikasjonene for radioutstyrets ladekapasitetsegenskaper, i den grad det kan lades ved kabellading ved en høyere spenning enn 5 volt, høyere strømstyrke enn 3 ampere eller høyere effekt enn 15 watt, inkludert en angivelse av at radioutstyret støtter ladeprotokollen for USB Power Delivery ved å vise teksten «Hurtiglading via USB PD», eller tilsvarende tekst på dansk, svensk eller engelsk, og en angivelse av eventuelle andre ladeprotokoller som støttes, ved å vise navnet i tekstformat.</article></article></li></ul></article><span class="futuretitle" id="kapittel-1-foreslåttittel-4">Del 3<br />Piktogram som angir om en ladeenhet følger med radioutstyret eller ikke</span><article class="marginIdArticle" id="kapittel-1-punkt-21"><span class="data-marginOriginalId">1.</span><article class="legalP" id="kapittel-1-punkt-21-ledd-1">Piktogrammet skal ha følgende formater:</article></article><article class="marginIdArticle" id="kapittel-1-punkt-22"><span class="data-marginOriginalId">1.1.</span><article class="legalP" id="kapittel-1-punkt-22-ledd-1">Dersom en ladeenhet følger med radioutstyret:</article><article class="defaultP"><img alt="bilde av piktogram som angir om en ladeenhet følger med radioutstyret" height="468" src="static/LTI/sf-20240417-0632-01.png" width="362" /></article></article><article class="marginIdArticle" id="kapittel-1-punkt-23"><span class="data-marginOriginalId">1.2.</span><article class="legalP" id="kapittel-1-punkt-23-ledd-1">Dersom det ikke følger noen ladeenhet med radioutstyret:</article><article class="defaultP"><img alt="bilde av piktogram som angir om en ladeenhet ikke følger med radioutstyret" height="411" src="static/LTI/sf-20240417-0632-02.png" width="321" /></article></article><article class="marginIdArticle" id="kapittel-1-punkt-24"><span class="data-marginOriginalId">2.</span><article class="legalP" id="kapittel-1-punkt-24-ledd-1">Så lenge det forblir synlig og leselig, kan piktogrammets utforming variere (f.eks. når det gjelder farge, kontur og linjetykkelse). Dersom piktogrammet forminskes eller forstørres, skal størrelsesforholdet som er angitt i figurene i nr. 1 i denne delen, opprettholdes. Størrelsen «a» nevnt i nr. 1 i denne delen skal være minst 7 mm, uavhengig av endringen.</article></article><span class="futuretitle" id="kapittel-1-foreslåttittel-5">Del 4<br />Etikettens innhold og format</span><article class="marginIdArticle" id="kapittel-1-punkt-25"><span class="data-marginOriginalId">1.</span><article class="legalP" id="kapittel-1-punkt-25-ledd-1">Etiketten skal ha følgende format:</article><article class="defaultP"><img alt="bilde av piktogram-etiketten med format" height="342" src="static/LTI/sf-20240417-0632-03.png" width="209" /></article></article><article class="marginIdArticle" id="kapittel-1-punkt-26"><span class="data-marginOriginalId">2.</span><article class="legalP" id="kapittel-1-punkt-26-ledd-1">Bokstavene «XX» skal erstattes med det tallet som tilsvarer den laveste effekten som kreves av radioutstyret for lading, og som bestemmer den laveste effekten som en ladeenhet må levere for å lade radioutstyret. Bokstavene «YY» skal erstattes med det tallet som tilsvarer den største effekten som radioutstyret må ha for å oppnå høyeste ladehastighet, og som bestemmer hvilken effekt en ladeenhet minst må levere for å oppnå denne høyeste ladehastigheten. Forkortelsen «USB PD» (USB Power Delivery) skal angis dersom radioutstyret støtter denne ladekommunikasjonsprotokollen. «USB PD» er en protokoll som gir den raskeste tilførselen av strøm fra ladeenheten til radioutstyret uten å forkorte batteriets levetid.</article></article><article class="marginIdArticle" id="kapittel-1-punkt-27"><span class="data-marginOriginalId">3.</span><article class="legalP" id="kapittel-1-punkt-27-ledd-1">Så lenge den forblir synlig og leselig, kan etikettens utforming variere (f.eks. når det gjelder farge, kontur og linjetykkelse). Dersom etiketten forminskes eller forstørres, skal størrelsesforholdet som er angitt i figurene i nr. 1 i denne delen, opprettholdes. Størrelsen «a» nevnt i nr. 1 i denne delen skal være minst 7 mm, uavhengig av endringen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-04-17-632/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Følgende bestemmelser trer i kraft straks:<ul class="defaultList"><li><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">§ 2 (alle endringer) og § 25 første ledd fjerde punktum.</article></article></li></ul></article><article class="legalP" id="kapittel-2-ledd-2">Følgende bestemmelser trer i kraft 28. desember 2024:<ul class="defaultList"><li><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">§ 1. annet punktum, § 3 første ledd bokstav v, § 6 første ledd bokstav f, § 11c, § 17 første ledd første punktum, § 25 fjerde ledd, femte ledd og sjette ledd og vedlegg 5 del 1 punkt 1 underpunkt 1.1 til 1.12, punkt 2 og punkt 3, del 2, del 3 og del 4.</article></article></li></ul></article><article class="legalP" id="kapittel-2-ledd-3">Følgende bestemmelser trer i kraft 1. august 2025:<ul class="defaultList"><li><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">§ 1. tredje punktum, § 11 b annet til sjuende ledd, § 17 annet ledd første punktum og tredje ledd første punktum, og § 25 annet ledd første punktum og tredje ledd første punktum.</article></article></li></ul></article><article class="legalP" id="kapittel-2-ledd-4">Følgende bestemmelse trer i kraft 28. april 2026:<ul class="defaultList"><li><article class="listArticle" id="kapittel-2-ledd-4-punkt-1"><article class="legalP" id="kapittel-2-ledd-4-punkt-1-ledd-1">Vedlegg 5 del 1 punkt 1 underpunkt 1.13.</article></article></li></ul></article></section></main></body></html>