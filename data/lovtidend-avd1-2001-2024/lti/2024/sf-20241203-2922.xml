<!DOCTYPE html><html lang="nb"><head><title>Vedtak om endring i bestemmelser om årsregnskap mv. for Folketrygdfondet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-03-2922</dd><dt class="dokid">DokumentID</dt><dd class="dokid">LTI/forskrift/2024-12-03-2922</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Avdeling for formuesforvaltning</li></ul></dd><dt class="dateInForce">I kraft fra</dt><dd class="dateInForce">Med virkning for regnskapsår som begynner 2024-01-01 eller senere, 2024-11-01, 2024-12-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-13-1795</li></ul></dd><dt class="basedOn">Hjemmel</dt><dd class="basedOn"><ul><li>lov/2007-06-29-44/§12</li><li>lov/2024-06-25-67/§8</li></ul></dd><dt class="dateOfPublication">Kunngjort</dt><dd class="dateOfPublication">2024-12-04 14:15</dd><dt class="journalNumber">Journalnummer</dt><dd class="journalNumber">2024-1312</dd><dt class="title">Tittel</dt><dd class="title">Vedtak om endring i bestemmelser om årsregnskap mv. for Folketrygdfondet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 3. desember 2024 med hjemmel i lov 29. juni 2007 nr. 44 om Folketrygdfondet § 12 og lov 25. juni 2024 nr. 67 om Statens fond i Tromsø § 8.</dd><dt class="refid">RefID</dt><dd class="refid">forskrift/2024-12-03-2922</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i bestemmelser om årsregnskap mv. for Folketrygdfondet<ul class="tocSubUl"><li>I<ul class="tocSubUl"><li>§ 1-2. Definisjoner</li><li>§ 2-4. Tillegg til resultat- og balanseoppstilling etter IFRS</li><li>§ 3-1. Regnskapsrapportering for investeringsportefølje SPN, investeringsportefølje SOF og investeringsportefølje SFT</li><li>§ 3-3. Gjengivelse av underskrifter i regnskapsrapporteringen for investeringsportefølje SPN, investeringsportefølje SOF og investeringsportefølje SFT</li><li>§ 4-1. Plikt til å utarbeide delårsregnskap</li></ul></li><li>II<ul class="tocSubUl"><li>§ 2-2. Anvendelse av internasjonale regnskapsstandarder</li><li>§ 3-2. Opplysninger om finansielle eiendeler og finansiell gjeld som ikke er klassifisert til virkelig verdi over resultatet</li></ul></li><li>III<ul class="tocSubUl"><li>§ 2-3. Unntak fra regnskapslovens bestemmelser</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-03-2922" id="dokument"><h1>Vedtak om endring i bestemmelser om årsregnskap mv. for Folketrygdfondet</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-03-2922/KAPITTEL_1"><h2 data-text-align="center">I</h2><article class="defaultP">I bestemmelser 13. desember 2019 nr. 1795 om årsregnskap mv. for Folketrygdfondet gjøres følgende endringer:</article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Med <i>kapitalinnskudd Statens pensjonsfond Norge (SPN)</i> menes en bestemt del av statens formue som Finansdepartementet har plassert som kapitalinnskudd i Folketrygdfondet i henhold til lov 21. desember 2005 om Statens pensjonsfond § 3 tredje ledd.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Med <i>kapitalinnskudd Statens obligasjonsfond (SOF)</i> menes en bestemt del av statens formue som Finansdepartementet har plassert som kapitalinnskudd i Folketrygdfondet i henhold til lov 27. mars 2020 nr. 12 om Statens obligasjonsfond § 3 tredje ledd.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Med <i>kapitalinnskudd Statens fond i Tromsø (SFT)</i> menes en bestemt del av statens formue som Finansdepartementet har plassert som kapitalinnskudd i Folketrygdfondet i henhold til lov 25. juni 2024 nr. 67 om Statens fond i Tromsø § 4 tredje ledd.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Med <i>investeringsportefølje SPN</i> menes motverdien av kapitalinnskuddet som Folketrygdfondet forvalter i medhold av mandat 21. desember 2010 nr. 1790 for forvaltningen av Statens pensjonsfond Norge (SPN).</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Med <i>investeringsportefølje SOF</i> menes motverdien av kapitalinnskuddet som Folketrygdfondet forvalter i medhold av mandat 27. mars 2020 for forvaltningen av Statens obligasjonsfond (SOF).</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Med <i>investeringsportefølje SFT</i> menes motverdien av kapitalinnskuddet som Folketrygdfondet forvalter i medhold mandat 12. august 2024 for forvaltningen av Statens fond i Tromsø (SFT).</article></article> <article class="defaultP" margin-top="true">§ 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Tillegg til resultat- og balanseoppstilling etter IFRS</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Verdien av kapitalinnskudd SPN skal svare til verdien av investeringsportefølje SPN som settes lik netto bokført verdi av de porteføljene av finansielle instrumenter, kontantinnskudd og andre eiendeler og finansielle forpliktelser som Folketrygdfondet forvalter i medhold av mandatet for forvaltningen av SPN.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Verdien av kapitalinnskudd SOF skal svare til verdien av investeringsportefølje SOF som settes lik netto bokført verdi av porteføljen av finansielle instrumenter, kontantinnskudd og andre eiendeler og finansielle forpliktelser som Folketrygdfondet forvalter i medhold av mandatet for forvaltningen av SOF.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Verdien av kapitalinnskudd SFT skal svare til verdien av investeringsportefølje SFT som settes lik netto bokført verdi av porteføljen av finansielle instrumenter, kontantinnskudd og andre eiendeler og finansielle forpliktelser som Folketrygdfondet forvalter i medhold av mandatet for forvaltningen av SFT.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Resultat investeringsportefølje SPN og resultat tilordnet SPNs kapital skal presenteres på egen linje i oppstillingen av totalresultat.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Resultat investeringsportefølje SOF og resultat tilordnet SOFs kapital skal presenteres på egen linje i oppstillingen av totalresultat.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Resultat investeringsportefølje SFT og resultat tilordnet SFTs kapital skal presenteres på egen linje i oppstillingen av totalresultat.</article><article class="numberedLegalP" data-numerator="7" id="kapittel-1-foreslåttparagraf-2-nummer-7">(7) Nettoverdi av investeringsportefølje SPN og saldo SPNs kapital skal presenteres på egen linje i oppstillingen av finansiell stilling.</article><article class="numberedLegalP" data-numerator="8" id="kapittel-1-foreslåttparagraf-2-nummer-8">(8) Nettoverdi av investeringsportefølje SOF og saldo SOFs kapital skal presenteres på egen linje i oppstillingen av finansiell stilling.</article><article class="numberedLegalP" data-numerator="9" id="kapittel-1-foreslåttparagraf-2-nummer-9">(9) Nettoverdi av investeringsportefølje SFT og saldo SFTs kapital skal presenteres på egen linje i oppstillingen av finansiell stilling.</article><article class="numberedLegalP" data-numerator="10" id="kapittel-1-foreslåttparagraf-2-nummer-10">(10) Innskudd i og uttak fra kapitalinnskudd SPN skal presenteres på egne linjer i oppstillingen av kontantstrømmer.</article><article class="numberedLegalP" data-numerator="11" id="kapittel-1-foreslåttparagraf-2-nummer-11">(11) Innskudd i og uttak fra kapitalinnskudd SOF skal presenteres på egne linjer i oppstillingen av kontantstrømmer.</article><article class="numberedLegalP" data-numerator="12" id="kapittel-1-foreslåttparagraf-2-nummer-12">(12) Innskudd i og uttak fra kapitalinnskudd SFT skal presenteres på egne linjer i oppstillingen av kontantstrømmer.</article><article class="numberedLegalP" data-numerator="13" id="kapittel-1-foreslåttparagraf-2-nummer-13">(13) Regnskapsrapportering for investeringsportefølje SPN, investeringsportefølje SOF og investeringsportefølje SFT i henhold til bestemmelsene i kapittel 3 skal presenteres i hver sin note til årsregnskapet til Folketrygdfondet.</article></article> <article class="defaultP" margin-top="true">Overskriften til kapittel 3 skal lyde:</article><span class="futuretitle" id="kapittel-1-foreslåttittel-1">Kapittel 3. Regnskapsrapportering for investeringsportefølje SPN, investeringsportefølje SOF og investeringsportefølje SFT</span> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Regnskapsrapportering for investeringsportefølje SPN, investeringsportefølje SOF og investeringsportefølje SFT</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Folketrygdfondets regnskap skal omfatte regnskapsrapportering for investeringsportefølje SPN, investeringsportefølje SOF og investeringsportefølje SFT. Regnskapsrapportering for de tre investeringsporteføljene skal utarbeides i samsvar med kravene som gjelder for selskapsregnskap eller i tilfellet for konsernregnskap, etter de internasjonale regnskapsstandardene som er vedtatt etter regnskapsloven § 3-9 annet ledd med de tillegg og unntak som følger av regnskapsloven og denne regnskapsinstruksen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Regnskapsrapporteringen for de tre investeringsporteføljene kan offentliggjøres som utdrag fra Folketrygdfondets regnskap i egen rapport i samsvar med bestemmelsene i kapittelet her. Dersom regnskapsrapporteringen for de tre investeringsporteføljene offentliggjøres i egen rapport, skal det offentliggjøres en særskilt beretning fra Folketrygdfondets valgte revisor sammen med regnskapsrapporteringen. Beretningen skal avgis i samsvar med god revisjonsskikk for revisors beretninger om utdrag fra regnskap og revisorloven § 9-7 så langt bestemmelsen passer.</article></article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Gjengivelse av underskrifter i regnskapsrapporteringen for investeringsportefølje SPN, investeringsportefølje SOF og investeringsportefølje SFT</span></span><article class="legalP" id="kapittel-1-foreslåttparagraf-4-ledd-1">Regnskapsrapportering for investeringsportefølje SPN, investeringsportefølje SOF og investeringsportefølje SFT som også er tatt med som utdrag i egen rapport, skal inneholde en henvisning til at samtlige medlemmer av styret har underskrevet Folketrygdfondets årsregnskap, jf. regnskapsloven § 3-5. Påtegnede forbehold i Folketrygdfondets årsregnskap fra en eller flere av styrets medlemmer, jf. regnskapsloven § 3-5 annet ledd, som gjelder opplysninger gitt i note om regnskapsrapportering for de tre investeringsporteføljene, skal gjengis i sin helhet dersom utdrag er presentert i egen rapport.</article></article> <article class="defaultP" margin-top="true">§ 4-1 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Plikt til å utarbeide delårsregnskap</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Folketrygdfondet skal utarbeide delårsregnskap som minst skal omfatte regnskapsrapportering for første halvår for investeringsportefølje SPN, investeringsportefølje SOF og investeringsportefølje SFT. Folketrygdfondet kan likevel unnlate å utarbeide delårsregnskap for siste halvår.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Delårsregnskap skal utarbeides i samsvar med internasjonale regnskapsstandarder for delårsregnskap. Kapittel 3 gjelder tilsvarende for delårlig regnskapsrapportering for de tre investeringsporteføljene så langt bestemmelsene passer.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Delårsregnskap skal undertegnes av samtlige av styrets medlemmer. Regnskapsloven § 3-5 gjelder tilsvarende.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Delårsregnskap og uttalelse om forenklet revisorkontroll av den halvårlige regnskapsrapporteringen for de tre investeringsporteføljene skal fremlegges senest to måneder etter halvårets slutt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-03-2922/KAPITTEL_2"><h2 data-text-align="center">II</h2><article class="defaultP">Vedtakets tittel skal lyde:</article><article class="defaultP"><i>Bestemmelser om årsregnskap mv. for Folketrygdfondet (regnskapsinstruksen)</i></article> <article class="defaultP" margin-top="true">§ 2-1 første ledd skal lyde:</article><article class="numberedLegalP" data-numerator="1" id="kapittel-2-nummer-1">(1) Folketrygdfondet skal utarbeide årsregnskap og årsberetning etter regnskapslovens bestemmelser med de unntak og tillegg som følger av denne regnskapsinstruksen.</article> <article class="defaultP" margin-top="true">§ 2-2 skal lyde:</article><article class="futureLegalArticle" data-name="§2-2" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Anvendelse av internasjonale regnskapsstandarder</span></span><article class="legalP" id="kapittel-2-foreslåttparagraf-1-ledd-1">Folketrygdfondets selskapsregnskap og konsernregnskap skal utarbeides i samsvar med de internasjonale regnskapsstandardene som er vedtatt etter regnskapsloven § 3-9 annet ledd med de tillegg og unntak som følger av regnskapsloven og denne regnskapsinstruksen.</article></article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Opplysninger om finansielle eiendeler og finansiell gjeld som ikke er klassifisert til virkelig verdi over resultatet</span></span><article class="legalP" id="kapittel-2-foreslåttparagraf-2-ledd-1">Dersom bestanddeler i finansielle eiendeler eller finansiell gjeld helt eller delvis er gitt annen klassifisering enn virkelig verdi over resultatet, skal det for hver enkelt bestanddel opplyses særskilt om begrunnelsen for dette. Har klassifiseringen av flere bestanddeler samme begrunnelse, kan opplysningene likevel gis samlet for disse bestanddelene.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2024-12-03-2922/KAPITTEL_3"><h2 data-text-align="center">III</h2><article class="defaultP">§ 2-3 skal lyde:</article><article class="futureLegalArticle" data-name="§2-3" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Unntak fra regnskapslovens bestemmelser</span></span><article class="legalP" id="kapittel-3-foreslåttparagraf-1-ledd-1">Kravene til årsberetningens innhold etter regnskapsloven § 2-2 åttende ledd og § 2-9 første til tredje ledd gjelder ikke.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2024-12-03-2922/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene under del I trer i kraft med virkning for regnskapsår som begynner 1. januar 2024 og senere.</article><article class="legalP" id="kapittel-4-ledd-2">Endringene under del II trer i kraft 3. desember 2024.</article><article class="legalP" id="kapittel-4-ledd-3">Endringene under del III trer i kraft 1. november 2024.</article></section></main></body></html>