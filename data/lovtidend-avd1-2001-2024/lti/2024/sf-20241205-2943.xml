<!DOCTYPE html><html lang="nb"><head><title>Forskrift om regulering av høsting av rødåte</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-05-2943</dd><dt class="dokid">DokumentID</dt><dd class="dokid">LTI/forskrift/2024-12-05-2943</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§34</li><li>lov/2008-06-06-37/§39</li><li>lov/2008-06-06-37/§59</li><li>lov/2008-06-06-37/§67</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2024-12-06 13:55</dd><dt class="journalNumber">Journalnummer</dt><dd class="journalNumber">2024-1324</dd><dt class="title">Tittel</dt><dd class="title">Forskrift om regulering av høsting av rødåte</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 5. desember 2024 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) §§ 11, 12, 16, 34, 39, 59 og 67, jf. delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2024-12-05-2943</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av høsting av rødåte<ul class="tocSubUl"><li>§ 1. Generelt forbud</li><li>§ 2. Totalkvote og områdekvote</li><li>§ 3. Prøvetaking og rapportering</li><li>§ 4. Observatører</li><li>§ 5. Feltskifte ved for høy innblanding av fiskelarver og fiskeyngel</li><li>§ 6. Bemyndigelse</li><li>§ 7. Overtredelsesgebyr</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-05-2943" id="dokument"><h1>Forskrift om regulering av høsting av rødåte</h1><article class="legalArticle" data-lovdata-URL="LTI/forskrift/2024-12-05-2943/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å høste og lande rødåte.</article></article><article class="legalArticle" data-lovdata-URL="LTI/forskrift/2024-12-05-2943/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote og områdekvote</span></h2><article class="legalP" id="paragraf-2-ledd-1">Uten hinder av forbudet i § 1 kan fartøy med rødåtetråltillatelse etter konsesjonsforskriften høste og lande inntil 254&#xa0;000 tonn rødåte per år i følgende områder:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Norges økonomiske sone utenfor 1000 meters dybdekote nord for 62° N og vest for 24° Ø.</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Fiskerisonen ved Jan Mayen utenfor 12 nautiske mil fra grunnlinjene</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Internasjonalt farvann i Norskehavet, innenfor et område definert som NEAFC RA 2 (XNS).</article></article></li></ul></article><article class="legalP" id="paragraf-2-ledd-2">Av kvantumet i første ledd kan fartøy med avgrenset rødåtetråltillatelse i kategori 1 eller 2 etter konsesjonsforskriften høste og lande inntil 10&#xa0;000 tonn rødåte per år i området nord for 62° N mellom grunnlinjene og 1000 meters dybdekoten, vest for 24° Ø.</article><article class="legalP" id="paragraf-2-ledd-3">Av kvantumet i første ledd avsettes årlig 3&#xa0;000 tonn rødåte til forsøks- og forskningsformål.</article></article><article class="legalArticle" data-lovdata-URL="LTI/forskrift/2024-12-05-2943/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Prøvetaking og rapportering</span></h2><article class="legalP" id="paragraf-3-ledd-1">Fartøy som deltar i høsting av rødåte skal følge den til enhver tid gjeldende protokoll for prøvetaking av innblanding av fiskelarver og fiskeyngel under rødåtehøsting som er fastlagt av Havforskningsinstituttet. Havforskningsinstituttets kostnader med å analysere prøvene tilfaller rederiet.</article><article class="legalP" id="paragraf-3-ledd-2">Fartøy som deltar i høsting av rødåte kan pålegges krav om rapportering fra høstingen, ut over det som fremgår av fangstdagbok og sluttsedler, eller følger av prosedyrer for prøvetaking, dersom Havforskningsinstituttet eller Fiskeridirektoratet har behov for ytterligere data.</article><article class="legalP" id="paragraf-3-ledd-3">Eier av fartøy som deltar skal innen utgangen av hvert år sende en rapport til Fiskeridirektoratet om hva fartøyet og eier har gjort for å bidra til kunnskapsutvikling om høsting av rødåte når det gjelder utvikling av redskap, prosessering og konservering av fangst.</article></article><article class="legalArticle" data-lovdata-URL="LTI/forskrift/2024-12-05-2943/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Observatører</span></h2><article class="legalP" id="paragraf-4-ledd-1">Observatører fra Havforskningsinstituttet og Fiskeridirektoratet skal ha adgang til å delta vederlagsfritt om bord i fartøy som høster rødåte.</article></article><article class="legalArticle" data-lovdata-URL="LTI/forskrift/2024-12-05-2943/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Feltskifte ved for høy innblanding av fiskelarver og fiskeyngel</span></h2><article class="legalP" id="paragraf-5-ledd-1">Det skal foretas et feltskifte dersom prøvetaking viser at rødåtefangsten har over 10&#xa0;% innblanding av fiskelarver og fiskeyngel uavhengig av fiskeart. Dette gjelder for hvert enkelt trålhal. Med feltskifte menes endringer i fartøyets geografiske posisjon eller justeringer av fiskeredskapet som er egnet til å hindre ulovlig innblanding.</article></article><article class="legalArticle" data-lovdata-URL="LTI/forskrift/2024-12-05-2943/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bemyndigelse</span></h2><article class="legalP" id="paragraf-6-ledd-1">Fiskeridirektoratet kan stoppe høstingen når totalkvoten eller områdekvoten er oppfisket.</article><article class="legalP" id="paragraf-6-ledd-2">Fiskeridirektoratet kan endre denne forskriften og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av høstingen.</article></article><article class="legalArticle" data-lovdata-URL="LTI/forskrift/2024-12-05-2943/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overtredelsesgebyr</span></h2><article class="legalP" id="paragraf-7-ledd-1">Foretak og den som forsettlig eller uaktsomt overtrer bestemmelser gitt i eller i medhold av denne forskriften, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om tvangsmulkt og overtredelsesgebyr ved brudd på havressurslova og deltakerloven.</article></article><article class="legalArticle" data-lovdata-URL="LTI/forskrift/2024-12-05-2943/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til havressurslova §§ 60, 61, 62, 64 og 65. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2024-12-05-2943/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft 1. januar 2025.</article></article></main></body></html>