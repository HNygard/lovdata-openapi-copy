<!DOCTYPE html><html lang="nb"><head><title>Forskrift om arbeidsmiljølovens anvendelse for dykkeoperasjoner fra skip mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-04-11-607</dd><dt class="dokid">DokumentID</dt><dd class="dokid">LTI/forskrift/2024-04-11-607</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2024-07-01</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-2</li></ul></dd><dt class="dateOfPublication">Kunngjort</dt><dd class="dateOfPublication">2024-04-12 15:05</dd><dt class="journalNumber">Journalnummer</dt><dd class="journalNumber">2024-0354</dd><dt class="title">Tittel</dt><dd class="title">Forskrift om arbeidsmiljølovens anvendelse for dykkeoperasjoner fra skip mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 11. april 2024 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-2 andre ledd.</dd><dt class="refid">RefID</dt><dd class="refid">forskrift/2024-04-11-607</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeidsmiljølovens anvendelse for dykkeoperasjoner fra skip mv.<ul class="tocSubUl"><li>§ 1. Rettigheter og plikter etter skipsarbeidsloven</li><li>§ 2. Forholdet mellom arbeidsmiljøloven og skipssikkerhetsloven ved dykkeoperasjoner fra skip</li><li>§ 3. Unntak for Norsk Selskab til Skibbrudnes Redning</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2024-04-11-607" id="dokument"><h1>Forskrift om arbeidsmiljølovens anvendelse for dykkeoperasjoner fra skip mv.</h1><article class="legalArticle" data-lovdata-URL="LTI/forskrift/2024-04-11-607/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Rettigheter og plikter etter skipsarbeidsloven</span></h2><article class="legalP" id="paragraf-1-ledd-1">For arbeidstaker som har sitt arbeid om bord på norsk skip, og som omfattes av arbeidsmiljøloven § 1-2 andre ledd bokstav a om arbeidsmiljølovens anvendelse for dykkeoperasjoner, gjelder bestemmelsene i skipsarbeidsloven § 2-4 første, andre og fjerde ledd, § 2-5, § 3-9, § 4-4, § 4-5, § 4-6, § 4-7, § 4-8, § 8-1, § 8-2, § 8-3, § 8-4, § 8-5, § 9-2, § 9-4, § 9-5 og § 9-7 tilsvarende, så langt de passer.</article></article><article class="legalArticle" data-lovdata-URL="LTI/forskrift/2024-04-11-607/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet mellom arbeidsmiljøloven og skipssikkerhetsloven ved dykkeoperasjoner fra skip</span></h2><article class="legalP" id="paragraf-2-ledd-1">Ved dykkeoperasjoner fra skip som omfattes av skipssikkerhetsloven gjelder både skipssikkerhetsloven og arbeidsmiljøloven. Ved eventuell motstrid har skipssikkerhetsloven og dens forskrifter forrang, med unntak av arbeidsmiljøloven kapittel 10 med tilhørende forskrifter og forskrift 6. desember 2011 nr. 1357 om utførelse av arbeid kapittel 26. Se likevel andre, tredje og fjerde ledd.</article><article class="legalP" id="paragraf-2-ledd-2">For arbeidstaker med ledende eller særlig uavhengig stilling, jf. arbeidsmiljøloven § 10-12 første og andre ledd, gjelder likevel skipssikkerhetsloven § 24.</article><article class="legalP" id="paragraf-2-ledd-3">Det kan ikke avtales unntak fra arbeidsmiljølovens bestemmelser i kapittel 10 i strid med skipssikkerhetsloven § 24 fjerde ledd.</article><article class="legalP" id="paragraf-2-ledd-4">Arbeidsmiljøloven § 10-12 tredje ledd utfylles av skipssikkerhetsloven § 24 andre ledd.</article></article><article class="legalArticle" data-lovdata-URL="LTI/forskrift/2024-04-11-607/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak for Norsk Selskab til Skibbrudnes Redning</span></h2><article class="legalP" id="paragraf-3-ledd-1">Arbeidsmiljøloven § 1-2 andre ledd bokstav a om arbeidsmiljølovens anvendelse for dykkeoperasjoner gjelder ikke for Norsk Selskab til Skibbrudnes Redning (Redningsselskapet).</article></article><article class="legalArticle" data-lovdata-URL="LTI/forskrift/2024-04-11-607/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. juli 2024.</article></article></main></body></html>