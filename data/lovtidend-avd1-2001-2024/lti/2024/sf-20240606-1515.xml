<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Handelshøyskolen BI</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-06-1515</dd><dt class="dokid">DokumentID</dt><dd class="dokid">LTI/forskrift/2024-06-06-1515</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Handelshøyskolen BI</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-01-1546</li></ul></dd><dt class="basedOn">Hjemmel</dt><dd class="basedOn"><ul><li>lov/2024-03-08-9/§8-1</li><li>lov/2024-03-08-9/§10-6</li><li>lov/2024-03-08-9/§10-7</li><li>lov/2024-03-08-9/§11-1</li><li>lov/2024-03-08-9/§11-4</li><li>lov/2024-03-08-9/§11-6</li><li>lov/2024-03-08-9/§11-7</li></ul></dd><dt class="dateOfPublication">Kunngjort</dt><dd class="dateOfPublication">2024-07-04 14:10</dd><dt class="journalNumber">Journalnummer</dt><dd class="journalNumber">2024-0814</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Handelshøyskolen BI</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Handelshøyskolen BI 6. juni 2024 med hjemmel i lov 8. mars 2024 nr. 9 om universiteter og høyskoler (universitets- og høyskoleloven) § 8-1, § 10-6, § 10-7, § 11-1, § 11-4, § 11-6 og § 11-7.</dd><dt class="refid">RefID</dt><dd class="refid">forskrift/2024-06-06-1515</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Handelshøyskolen BI<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-06-1515" id="dokument"><h1>Forskrift om endring i forskrift om opptak, studier og eksamen ved Handelshøyskolen BI</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-06-1515/KAPITTEL_1"><h2 data-text-align="center">I</h2><article class="defaultP">I forskrift 1. juni 2018 nr. 1546 om opptak, studier og eksamen ved Handelshøyskolen BI gjøres følgende endringer:</article> <article class="defaultP" margin-top="true">§ 1-3 første og annet ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Regler om krav til søkerens og studentens opptreden og atferd mv., om reaksjoner og om saksbehandling, er nedfelt i universitets- og høyskoleloven (lov 8. mars 2024 nr. 9). Det vises særlig til kapittel 12 om taushetsplikt, annullering av eksamen eller prøve, om utestenging og bortvisning som følge av grovt forstyrrende atferd eller fusk mv., samt domstolsprøving.</article><article class="numberedLegalP" data-numerator="2" id="kapittel-1-nummer-2">(2) En student som forsøker å fuske, selv fusker eller medvirker til at en annen student fusker, kan utestenges fra Handelshøyskolen BI og fratas retten til å gå opp til eksamen i inntil ett år. For saksbehandlingen og de formelle vilkår gjelder reglene i universitets- og høyskoleloven tilsvarende. Om fusk vises det dessuten til § 5-15 i denne forskrift.</article> <article class="defaultP" margin-top="true">§ 1-4 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Styret ved Handelshøyskolen BI har med hjemmel i universitets- og høyskoleloven § 4-2 delegert kollegiet ved Handelshøyskolen BI å vedta endringer i kapittel 1, 2, 3 og 4 i denne forskrift. Endringer i kapittel 5 vedtas av styret selv, dog slik at styret kan delegere til det aktuelle undervisningsutvalg å gi utfyllende regler i kursbeskrivelsen om forhold som er særegne for det enkelte kurs.</article> <article class="defaultP" margin-top="true">§ 2-2 niende ledd skal lyde:</article><article class="numberedLegalP" data-numerator="9" id="kapittel-1-nummer-4">(9) Bruk av falske dokumenter reguleres av universitets- og høyskoleloven § 12-1. Den som har søkt opptak ved Handelshøyskolen BI ved bruk av falske dokumenter, kan politianmeldes i tillegg til å få dokumentene inndratt og nektes opptak, eller ikke få godkjent utdanning i inntil ett år. Handelshøyskolen BI politianmelder alle forhold der det er mistanke om dokumentforfalskning. Vedtak om inndragning og karantenetid treffes av nemnd for studentsaker ved Handelshøyskolen BI. Vedtaket kan påklages. Karantenetiden kan også få virkning for andre universiteter og høyskoler som omfattes av universitets- og høyskoleloven.</article> <article class="defaultP" margin-top="true">§ 2-4, innledende tekst med hjemmel og henvisninger mellom paragrafoverskrift og (1) skal lyde:</article><article class="legalP" id="kapittel-1-ledd-1">Opptakskravene i dette kapittel er fastsatt med hjemmel i universitets- og høyskoleloven kapittel 8, forskrift 6. januar 2017 nr. 13 om opptak til høgre utdanning og forskrift 1. desember 2005 nr. 1392 om krav til mastergrad §§ 3, 4 og 5, samt studiespesifikke opptakskrav angitt i denne forskriften §§ 2-5, 2-6 og 2-7.</article> <article class="defaultP" margin-top="true">§ 2-8 skal lyde:</article><article class="legalP" id="kapittel-1-ledd-2">Søknad om faglig godkjenning av utdanning og dokumentert realkompetanse vurderes i henhold til universitets- og høyskoleloven kapittel 9.</article> <article class="defaultP" margin-top="true">§ 3-3, innledende tekst med hjemmel mellom paragrafoverskrift og (1) skal lyde:</article><article class="defaultP" data-text-size="small">Fastsatt med hjemmel i universitets- og høyskoleloven § 11-1.</article> <article class="defaultP" margin-top="true">§ 3-4 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Mellom Handelshøyskolen BI og studenter som tas opp til studier av 60 studiepoengs omfang eller mer, skal det utarbeides en utdanningsplan, iht. universitets- og høyskoleloven § 11-3. Utdanningsplanen skal inneholde bestemmelser om høyskolens ansvar og forpliktelser overfor studenten, og studentens forpliktelser overfor høyskolen og medstudenter.</article></article></li></ul></article> <article class="defaultP" margin-top="true">§ 4-2 skal lyde:</article><article class="legalP" id="kapittel-1-ledd-3">Fastsatt med hjemmel i universitets- og høyskoleloven kapittel 3, i forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler og i forskrift 1. desember 2005 nr. 1392 om krav til mastergrad, har Handelshøyskolen BI rett til å tildele følgende grader som gir rett til tilsvarende tittel og med normert studietid som angitt:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Høgskolekandidat, normert studietid 2 år</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Bachelor, normert studietid 3 år</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Master, normert studietid 2 år / 1,5–2 år for erfaringsbasert Master</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">Master of Business Administration (MBA), normert studietid 1–1 ½ år</article></article></li><li data-li-identifier="e." data-name="e."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">Philosophiae doctor (ph.d.), normert studietid 3 år.</article></article></li></ul></article> <article class="defaultP" margin-top="true">Henvisning til hjemmel under Kapittel 5 – Eksamen skal lyde:</article><article class="defaultP" data-text-size="small">Fastsatt med hjemmel i universitets- og høyskoleloven kapittel 11.</article> <article class="defaultP" margin-top="true">§ 5-2 niende ledd skal lyde:</article><article class="numberedLegalP" data-numerator="9" id="kapittel-1-nummer-5">(9) Rett til utsatt eksamen i forbindelse med fødsel reguleres av universitets- og høyskoleloven § 10-6. Utfyllende bestemmelser om frist for fremsettelse av søknad og forhold knyttet til avholdelse av eksamen, fastsettes av direktør for studiekvalitet og fremgår av BIs studentportal.</article> <article class="defaultP" margin-top="true">§ 5-6 andre ledd skal lyde:</article><article class="numberedLegalP" data-numerator="2" id="kapittel-1-nummer-6">(2) Studenter som ikke avlegger eksamen, må senest innen tre virkedager etter eksamensdato eller fastsatt innleveringsfrist, levere skriftlig dokumentasjon for gyldig fravær. Øvrige krav til dokumentasjon av legitimt fravær, datering og frist for innlevering fastsettes av direktør for studiekvalitet og fremgår av BIs studentportal.</article> <article class="defaultP" margin-top="true">§ 5-8 første, andre og tredje ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Studenter med funksjonsnedsettelse og studenter med særskilte behov har rett til egnet individuell tilrettelegging av lærested, undervisning, læremidler og eksamen, for å sikre likeverdige opplærings- og utdanningsmuligheter, jf. universitets- og høyskoleloven § 10-5.</article><article class="numberedLegalP" data-numerator="2" id="kapittel-1-nummer-8">(2) Retten til tilrettelegging gjelder ikke hvis tilrettelegging fører til en reduksjon av de faglige krav som stilles i den enkelte utdanningen eller innebærer en uforholdsmessig byrde for BI.</article><article class="numberedLegalP" data-numerator="3" id="kapittel-1-nummer-9">(3) Direktør for studiekvalitet vedtar nærmere regler for tilrettelegging av eksamen, herunder også frister og krav til dokumentasjon, samt fremmøtetid. Reglene finnes på BIs studentportal.</article> <article class="defaultP" margin-top="true">§ 5-9 tredje, sjette og niende ledd skal lyde:</article><article class="numberedLegalP" data-numerator="3" id="kapittel-1-nummer-10">(3) Direktør for studiekvalitet vedtar nærmere betingelser for skriftlig skoleeksamen. Det er ikke tillatt å medbringe eller ha tilgjengelig hjelpemidler som ikke er godkjent inn i eksamenslokalet i eksamenstiden. Kandidatene kan heller ikke låne hjelpemidler eller annet utstyr under eksamen. Den enkelte kandidat er selv ansvarlig for å ha satt seg inn i hva som er lovlige hjelpemidler for den aktuelle eksamen og retningslinjer for bruk av disse. Mobiltelefoner, armbåndsur eller andre former for klokker, eller andre kommunikasjonsverktøy, tillates ikke.</article><article class="numberedLegalP" data-numerator="6" id="kapittel-1-nummer-11">(6) Kandidater som trekker seg fra eksamen etter at oppgaven er publisert eller utdelt, kan ikke forlate lokalet før de digitale eksamensvilkår er bekreftet eller fremmøtelisten er signert, og tillatelse er gitt av eksamensvakten. Direktør for studiekvalitet vedtar nærmere regler for trekk fra eksamen, som finnes på BIs studentportal. Kandidaten vil i slike tilfeller få karakteren Ikke Bestått (F), jf. § 5-11 (4).</article><article class="numberedLegalP" data-numerator="9" id="kapittel-1-nummer-12">(9) I særskilte tilfeller kan studenter søke om å få avlegge eksamen på eksterne steder i Norge eller i utlandet. Nærmere retningslinjer og krav til dokumentasjon vedtas av direktør for studiekvalitet og finnes på BIs studentportal.</article> <article class="defaultP" margin-top="true">§ 5-11 andre, åttende og nytt tolvte ledd skal lyde:</article><article class="numberedLegalP" data-numerator="2" id="kapittel-1-nummer-13">(2) Det skal være ekstern evaluering av vurderingen eller vurderingsordningene ved alle kurs med eksamen på Handelshøyskolen BI jf. universitets- og høyskoleloven § 11-6. Instituttene skal tilrettelegge for at den eksterne sensuren sikrer lik og upartisk bedømmelse av eksamensbesvarelser, og at den kommer alle kandidatene til gode.</article><article class="numberedLegalP" data-numerator="8" id="kapittel-1-nummer-14">(8) Sensurfrister fastsettes iht. universitets- og høyskoleloven § 11-7 av direktør for studiekvalitet, og publiseres på BIs studentportal. For Master Thesis gjelder en ytre sensurfrist på to måneder etter innleveringsfristen.</article><article class="numberedLegalP" data-numerator="12" id="kapittel-1-nummer-15">(12) Sensur inkluderer plagiatkontroll av innleverte eksamenssvar og studentarbeid. Handelshøyskolen BI kan lagre og bruke eksamenssvar og studentarbeid (eksemplarfremstilling) i forbindelse med plagiatkontroll av fremtidige eksamenssvar og arbeid.</article> <article class="defaultP" margin-top="true">§ 5-13 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-15-punkt-1"><article class="legalP" id="kapittel-1-nummer-15-punkt-1-ledd-1">Kandidaten har rett til å få en begrunnelse for karakterfastsettingen av sine prestasjoner i samsvar med universitets- og høyskoleloven § 11-8. Lovbestemmelsen fastsetter tidsfrister og regler for begrunnelsens form og innhold. Kursansvarlig bestemmer om begrunnelsen gis muntlig eller skriftlig.</article></article></li></ul></article> <article class="defaultP" margin-top="true">§ 5-13 andre ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-nummer-15-punkt-2"><article class="legalP" id="kapittel-1-nummer-15-punkt-2-ledd-1">Skriftlig klage sendes den aktuelle studieenhet. Rett til individuell klage ved gruppebesvarelse reguleres av universitets- og høyskoleloven § 11-10. En eventuell endring av karakter etter klage vil kun gjelde for den som har klaget.</article></article></li></ul></article> <article class="defaultP" margin-top="true">§ 5-14 første ledd skal lyde:</article><article class="numberedLegalP" data-numerator="1" id="kapittel-1-nummer-16">(1) Kandidater, som har avlagt eksamen eller prøve, kan klage over formelle feil ved oppgavegivning, eksamensavvikling eller sensur, jf. universitets- og høyskoleloven § 11-9.</article> <article class="defaultP" margin-top="true">§ 5-15 første, sjette og åttende ledd skal lyde:</article><article class="numberedLegalP" data-numerator="1" id="kapittel-1-nummer-17">(1) Regler om fusk til eksamen, herunder om reaksjoner og saksbehandling, reguleres av universitets- og høyskoleloven kapittel 12. Om medvirkning til fusk, se denne forskriften § 1-3 (2).</article><article class="numberedLegalP" data-numerator="6" id="kapittel-1-nummer-18">(6) Vedtak om annullering eller utestengelse treffes av nemnd for studentsaker ved Handelshøyskolen BI. Vedtaket kan påklages iht. universitets- og høyskoleloven kapittel 14. Nasjonal Klagenemnd er klageinstans.</article><article class="numberedLegalP" data-numerator="8" id="kapittel-1-nummer-19">(8) Annullering av vurderingen iht. universitets- og høyskoleloven § 12-4 teller som ett forsøk til eksamen, jf. § 5-6.</article> <article class="defaultP" margin-top="true">Hjemmelsfeltet skal ha følgende korrigering: Forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 40 skal endres til § 36 i samme forskrift.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-06-1515/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2024.</article></section></main></body></html>