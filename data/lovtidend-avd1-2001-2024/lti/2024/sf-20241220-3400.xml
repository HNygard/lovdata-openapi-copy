<!DOCTYPE html><html lang="nb"><head><title>Forskrift om kommunens myndighet etter forurensningsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-20-3400</dd><dt class="dokid">DokumentID</dt><dd class="dokid">LTI/forskrift/2024-12-20-3400</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-12-05-1909</li><li>forskrift/2001-07-19-1706</li><li>forskrift/2019-09-30-1289</li></ul></dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§82</li><li>lov/1981-03-13-6/§85</li><li>forskrift/2024-12-20-3301</li></ul></dd><dt class="dateOfPublication">Kunngjort</dt><dd class="dateOfPublication">2024-12-23 15:15</dd><dt class="journalNumber">Journalnummer</dt><dd class="journalNumber">2024-1642</dd><dt class="title">Tittel</dt><dd class="title">Forskrift om kommunens myndighet etter forurensningsloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 20. desember 2024 med hjemmel i lov 13. mars 1981 nr. 6 om vern mot forurensninger og om avfall (forurensningsloven) §§ 82 og 85, jf. delegeringsvedtak 20. desember 2024 nr. 3301.</dd><dt class="refid">RefID</dt><dd class="refid">forskrift/2024-12-20-3400</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kommunens myndighet etter forurensningsloven<ul class="tocSubUl"><li>Kapittel 1. Kommunens saksområder etter forurensningsloven<ul class="tocSubUl"><li>§ 1. Kommunes myndighet etter forskrifter til forurensningsloven</li><li>§ 2. Kommunens myndighet på avfallsområdet</li><li>§ 3. Kommunes myndighet på avløpsområdet</li><li>§ 4. Kommunens myndighet for øvrig forurensning</li></ul></li><li>Kapittel 2. Hjemler i forurensningsloven som kommunen kan anvende<ul class="tocSubUl"><li>§ 5. Hjemler i forurensningsloven som kommunen kan anvende</li></ul></li><li>Kapittel 3. Kommunens myndighet til å fastsette forskrifter<ul class="tocSubUl"><li>§ 6. Myndighet til å fastsette forskrift om gebyr for saksbehandling og kontroll</li><li>§ 7. Myndighet til å fastsette lokale forskrifter om forurensning</li></ul></li><li>Kapittel 4. Avsluttende bestemmelser<ul class="tocSubUl"><li>§ 8. Klageinstans</li><li>§ 9. Ikrafttredelse og forholdet til tidligere delegeringsvedtak</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-20-3400" id="dokument"><h1>Forskrift om kommunens myndighet etter forurensningsloven</h1><section class="section" data-name="kap1" id="kapittel-1" data-lovdata-URL="LTI/forskrift/2024-12-20-3400/KAPITTEL_1"><h2>Kapittel 1. Kommunens saksområder etter forurensningsloven</h2><article class="legalArticle" data-lovdata-URL="LTI/forskrift/2024-12-20-3400/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Kommunes myndighet etter forskrifter til forurensningsloven</span></h3><article class="legalP" id="kapittel-1-paragraf-1-ledd-1">Kommunen er forurensningsmyndighet, jf. § 5, etter følgende forskrifter:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Forskrift 1. juni 2004 nr. 931 om begrensning av forurensning <ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-ledd-1-punkt-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1-punkt-1-ledd-1">Kapittel 2 om opprydding i forurenset grunn ved bygge- og gravearbeider</article></article></li><li data-li-identifier="2." data-name="2."><article class="listArticle" id="kapittel-1-paragraf-1-ledd-1-punkt-1-ledd-1-punkt-2"><article class="legalP" id="kapittel-1-paragraf-1-ledd-1-punkt-1-ledd-1-punkt-2-ledd-1">Kapittel 4 om anlegg, drift og vedlikehold av planeringsfelt</article></article></li><li data-li-identifier="3." data-name="3."><article class="listArticle" id="kapittel-1-paragraf-1-ledd-1-punkt-1-ledd-1-punkt-3"><article class="legalP" id="kapittel-1-paragraf-1-ledd-1-punkt-1-ledd-1-punkt-3-ledd-1">Kapittel 7 om lokal luftkvalitet</article></article></li><li data-li-identifier="4." data-name="4."><article class="listArticle" id="kapittel-1-paragraf-1-ledd-1-punkt-1-ledd-1-punkt-4"><article class="legalP" id="kapittel-1-paragraf-1-ledd-1-punkt-1-ledd-1-punkt-4-ledd-1">Kapittel 12 om krav til utslipp av sanitært avløpsvann fra bolighus, hytter og lignende</article></article></li><li data-li-identifier="5." data-name="5."><article class="listArticle" id="kapittel-1-paragraf-1-ledd-1-punkt-1-ledd-1-punkt-5"><article class="legalP" id="kapittel-1-paragraf-1-ledd-1-punkt-1-ledd-1-punkt-5-ledd-1">Kapittel 13 om krav til utslipp av kommunalt avløpsvann fra mindre tettbebyggelser</article></article></li><li data-li-identifier="6." data-name="6."><article class="listArticle" id="kapittel-1-paragraf-1-ledd-1-punkt-1-ledd-1-punkt-6"><article class="legalP" id="kapittel-1-paragraf-1-ledd-1-punkt-1-ledd-1-punkt-6-ledd-1">Kapittel 15 om krav til utslipp av oljeholdig avløpsvann</article></article></li><li data-li-identifier="7." data-name="7."><article class="listArticle" id="kapittel-1-paragraf-1-ledd-1-punkt-1-ledd-1-punkt-7"><article class="legalP" id="kapittel-1-paragraf-1-ledd-1-punkt-1-ledd-1-punkt-7-ledd-1">Kapittel 15A om påslipp</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Forskrift 4. juli 2003 nr. 951 om gjødselvarer mv. av organisk opprinnelse</article></article></li><li data-li-identifier="c." data-name="c."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Forskrift 28. juni 2018 nr. 1060 om forbud mot bruk av mineralolje til oppvarming av bygninger</article></article></li></ul></article></article><article class="legalArticle" data-lovdata-URL="LTI/forskrift/2024-12-20-3400/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Kommunens myndighet på avfallsområdet</span></h3><article class="legalP" id="kapittel-1-paragraf-2-ledd-1">I tillegg til myndighet som er lagt direkte til kommunen i forurensningsloven kapittel 5 og myndighet gitt i forskrifter nevnt i § 1, har kommunen følgende myndighet, jf. § 5:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">gi pålegg etter forurensningsloven § 37 andre ledd</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">føre tilsyn med at besitter av næringsavfall som ikke i art eller mengde skiller seg vesentlig fra husholdningsavfall håndterer dette forsvarlig.</article></article></li></ul></article></article><article class="legalArticle" data-lovdata-URL="LTI/forskrift/2024-12-20-3400/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kommunes myndighet på avløpsområdet</span></h3><article class="legalP" id="kapittel-1-paragraf-3-ledd-1">I tillegg til myndighet som er lagt direkte til kommunen i forurensningsloven kapittel 4 og myndighet gitt i forskrifter nevnt i § 1, er kommunen forurensningsmyndighet, jf. § 5, i henhold til følgende bestemmelser i forurensningsloven:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">§ 22 andre ledd</article></article></li><li data-li-identifier="b." data-name="b."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">§ 23 første og andre ledd, begrenset til avløpsanlegg kommunen er forurensningsmyndighet for etter forurensningsforskriften</article></article></li><li data-li-identifier="c." data-name="c."><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">§ 24 andre ledd, begrenset til avløpsanlegg kommunen er forurensningsmyndighet for etter forurensningsforskriften</article></article></li><li data-li-identifier="d." data-name="d."><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">§ 26 femte ledd.</article></article></li></ul></article></article><article class="legalArticle" data-lovdata-URL="LTI/forskrift/2024-12-20-3400/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kommunens myndighet for øvrig forurensning</span></h3><article class="legalP" id="kapittel-1-paragraf-4-ledd-1">I tillegg til myndighet som er lagt til kommunen i forskrifter nevnt i § 1, er kommunen forurensningsmyndighet, jf. § 5, på følgende saksområder:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">nedgravde oljetanker, og kan herunder fastsette forskrift i tråd med forskrift 1. juni 2004 nr. 931 om begrensning av forurensning kapittel 1</article></article></li><li data-li-identifier="b." data-name="b."><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">åpen brenning og brenning av avfall i småovner. Kommunen kan i lokal forskrift etter forurensningsloven § 9 fastsette strengere krav enn det som følger av forurensningsloven § 8. Kommunen fører tilsyn med at brenning er lovlig i henhold til forurensningsloven § 8 første ledd nr. 2 og tredje ledd.</article></article></li><li data-li-identifier="c." data-name="c."><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">utendørs lagring av brukte gjenstander som kan medføre fare for forurensning</article></article></li><li data-li-identifier="d." data-name="d."><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">støy og støv fra motorsportbaner, støy fra sivile skytebaner og støy fra vindturbiner. Kommunen kan gi tillatelse etter forurensningsloven § 11 til slike virksomheter. Kommunens myndighet gjelder ikke virksomheter som har tillatelse fra statsforvalteren.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2024-12-20-3400/KAPITTEL_2"><h2>Kapittel 2. Hjemler i forurensningsloven som kommunen kan anvende</h2><article class="legalArticle" data-lovdata-URL="LTI/forskrift/2024-12-20-3400/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Hjemler i forurensningsloven som kommunen kan anvende</span></h3><article class="legalP" id="kapittel-2-paragraf-1-ledd-1">Innenfor de saksområdene som er<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">lagt til kommunen direkte i forurensningsloven kapittel 4 og 5,</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">lagt til kommunen i §§ 2 til 4 og</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">lagt til kommunen i forskrifter til forurensningsloven</article></article></li></ul><p class="leddfortsettelse">kan kommunen som forurensningsmyndighet i det enkelte tilfelle anvende følgende bestemmelser i forurensningsloven:</p><ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">§ 7 fjerde ledd: gi pålegg</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">§ 11: gi tillatelser. Kommunens myndighet er begrenset til å gi tillatelser der det følger av forskrift eller § 4 bokstav d i denne forskriften at det kreves tillatelse fra kommunen.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">§ 18: endring og omgjøring av tillatelse. Kommunens myndighet er begrenset til omgjøring av tillatelser gitt av kommunen etter § 11.</article></article></li><li data-li-identifier="d." data-name="d."><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">§ 48: føre tilsyn</article></article></li><li data-li-identifier="e." data-name="e."><article class="listArticle" id="kapittel-2-paragraf-1-ledd-1-punkt-8"><article class="legalP" id="kapittel-2-paragraf-1-ledd-1-punkt-8-ledd-1">§ 49: pålegg om å gi opplysninger</article></article></li><li data-li-identifier="f." data-name="f."><article class="listArticle" id="kapittel-2-paragraf-1-ledd-1-punkt-9"><article class="legalP" id="kapittel-2-paragraf-1-ledd-1-punkt-9-ledd-1">§ 50: rett til granskning</article></article></li><li data-li-identifier="g." data-name="g."><article class="listArticle" id="kapittel-2-paragraf-1-ledd-1-punkt-10"><article class="legalP" id="kapittel-2-paragraf-1-ledd-1-punkt-10-ledd-1">§ 51: pålegg om undersøkelse</article></article></li><li data-li-identifier="h." data-name="h."><article class="listArticle" id="kapittel-2-paragraf-1-ledd-1-punkt-11"><article class="legalP" id="kapittel-2-paragraf-1-ledd-1-punkt-11-ledd-1">§ 73: vedtak om tvangsmulkt</article></article></li><li data-li-identifier="i." data-name="i."><article class="listArticle" id="kapittel-2-paragraf-1-ledd-1-punkt-12"><article class="legalP" id="kapittel-2-paragraf-1-ledd-1-punkt-12-ledd-1">§ 74: umiddelbar gjennomføring ved forurensningsmyndigheten</article></article></li><li data-li-identifier="j." data-name="j."><article class="listArticle" id="kapittel-2-paragraf-1-ledd-1-punkt-13"><article class="legalP" id="kapittel-2-paragraf-1-ledd-1-punkt-13-ledd-1">§ 75: bruk av annen manns eiendom for å bekjempe forurensing og avfallsproblemer</article></article></li><li data-li-identifier="k." data-name="k."><article class="listArticle" id="kapittel-2-paragraf-1-ledd-1-punkt-14"><article class="legalP" id="kapittel-2-paragraf-1-ledd-1-punkt-14-ledd-1">§ 76: betaling av utgifter for tiltak mot forurensninger og avfallsproblemer</article></article></li><li data-li-identifier="l." data-name="l."><article class="listArticle" id="kapittel-2-paragraf-1-ledd-1-punkt-15"><article class="legalP" id="kapittel-2-paragraf-1-ledd-1-punkt-15-ledd-1">§ 78: anmelde ulovlige forhold (forurensning)</article></article></li><li data-li-identifier="m." data-name="m."><article class="listArticle" id="kapittel-2-paragraf-1-ledd-1-punkt-16"><article class="legalP" id="kapittel-2-paragraf-1-ledd-1-punkt-16-ledd-1">§ 79: anmelde ulovlige forhold (håndtering av avfall).</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2024-12-20-3400/KAPITTEL_3"><h2>Kapittel 3. Kommunens myndighet til å fastsette forskrifter</h2><article class="legalArticle" data-lovdata-URL="LTI/forskrift/2024-12-20-3400/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Myndighet til å fastsette forskrift om gebyr for saksbehandling og kontroll</span></h3><article class="legalP" id="kapittel-3-paragraf-1-ledd-1">Kommunen har myndighet til å fastsette forskrift om gebyr i medhold av forurensningsloven § 52a på følgende områder:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">for tilsyn med besitter av næringsavfall som ikke i art eller mengde skiller seg vesentlig fra husholdningsavfall, jf. § 2 bokstav b</article></article></li><li data-li-identifier="b." data-name="b."><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">for behandling av søknader og tilsyn i henhold til forurensningsforskriften § 11-4 vedrørende utslipp av avløpsvann</article></article></li><li data-li-identifier="c." data-name="c."><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">for behandling av søknader og tilsyn i henhold til forurensningsforskriften § 2-12 vedrørende opprydding i forurenset grunn ved bygge- og gravearbeider.</article></article></li></ul></article></article><article class="legalArticle" data-lovdata-URL="LTI/forskrift/2024-12-20-3400/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Myndighet til å fastsette lokale forskrifter om forurensning</span></h3><article class="legalP" id="kapittel-3-paragraf-2-ledd-1">Kommunen har myndighet til å fastsette forskrifter i medhold av forurensingsloven § 9 på følgende områder:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">åpen brenning og brenning av avfall i småovner, jf. § 4 bokstav b</article></article></li><li data-li-identifier="b." data-name="b."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">forskrift 4. juli 2003 nr. 951 om gjødselvarer mv. av organisk opprinnelse § 23</article></article></li><li data-li-identifier="c." data-name="c."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">forskrift 1. juni 2004 nr. 931 om begrensning av forurensning § 1-2 om tiltak for å motvirke fare for forurensning fra nedgravde oljetanker</article></article></li><li data-li-identifier="d." data-name="d."><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">forskrift 1. juni 2004 nr. 931 om begrensning av forurensning § 12-6 om krav til utslipp av sanitært avløpsvann fra bolighus, hytter og lignende</article></article></li><li data-li-identifier="e." data-name="e."><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">forskrift 1. juni 2004 nr. 931 om begrensning av forurensning § 4-7 om anlegg, drift og vedlikehold av planeringsfelt</article></article></li><li data-li-identifier="f." data-name="f."><article class="listArticle" id="kapittel-3-paragraf-2-ledd-1-punkt-6"><article class="legalP" id="kapittel-3-paragraf-2-ledd-1-punkt-6-ledd-1">forskrift 1. juni 2004 nr. 931 om begrensning av forurensning § 15-6 om oljeholdig avløpsvann</article></article></li><li data-li-identifier="g." data-name="g."><article class="listArticle" id="kapittel-3-paragraf-2-ledd-1-punkt-7"><article class="legalP" id="kapittel-3-paragraf-2-ledd-1-punkt-7-ledd-1">forskrift 1. juni 2004 nr. 931 om begrensning av forurensning § 15A-4 om påslipp.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2024-12-20-3400/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="LTI/forskrift/2024-12-20-3400/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Klageinstans</span></h3><article class="legalP" id="kapittel-4-paragraf-1-ledd-1">Statsforvalteren er klageinstans for enkeltvedtak truffet av kommunen i medhold av denne forskriften eller andre forskrifter gitt med hjemmel i forurensningsloven. For enkeltvedtak etter forskrift 1. juni 2004 nr. 931 om begrensning av forurensning kapittel 12 og kapittel 15 gjelder likevel en egen klageordning.</article><article class="legalP" id="kapittel-4-paragraf-1-ledd-2">Kommunestyret eller kommunal klagenemd er klageinstans for enkeltvedtak truffet av kommunen direkte i medhold av forurensningsloven, jf. forvaltningsloven § 28 andre ledd første punktum. Statsforvalteren er klageinstans for vedtak truffet av kommunestyret.</article><article class="legalP" id="kapittel-4-paragraf-1-ledd-3">Klima- og miljødepartementet kan i enkeltsak bestemme at Miljødirektoratet eller departementet skal være klageinstans i stedet for statsforvalteren.</article></article><article class="legalArticle" data-lovdata-URL="LTI/forskrift/2024-12-20-3400/§9" data-name="§9" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og forholdet til tidligere delegeringsvedtak</span></h3><article class="legalP" id="kapittel-4-paragraf-2-ledd-1">Forskriften trer i kraft 1. januar 2025.</article><article class="legalP" id="kapittel-4-paragraf-2-ledd-2">Fra samme tid oppheves forskrift 5. desember 2003 nr. 1909 om delegering av myndighet til kommunene etter forurensningsloven § 48 første ledd, § 49, § 50, § 52a, § 73, § 78 siste ledd og § 79 siste ledd, forskrift 19. juli 2001 nr. 1706 om delegering av myndighet til kommunene etter forurensningsloven § 9 og forskrift 30. september 2019 nr. 1289 om myndighet til kommunene etter forurensningsloven.</article></article></section></main></body></html>