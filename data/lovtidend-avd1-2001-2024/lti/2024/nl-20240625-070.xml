<!DOCTYPE html><html lang="nb"><head><title>Lov om endringer i luftfartsloven (ubemannet luftfart mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-06-25-70</dd><dt class="dokid">DokumentID</dt><dd class="dokid">LTI/lov/2024-06-25-70</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-11-101</li></ul></dd><dt class="legalArea">Rettsområde</dt><dd class="legalArea"><ul><li>EU/EØS-rett &gt; Transport</li> <li>Transport og kommunikasjoner &gt; Luftfart</li></ul></dd><dt class="dateOfPublication">Kunngjort</dt><dd class="dateOfPublication">2024-06-25 12:05</dd><dt class="journalNumber">Journalnummer</dt><dd class="journalNumber">2024-0631</dd><dt class="titleShort">Korttittel</dt><dd class="titleShort">Endringslov til luftfartsloven</dd><dt class="title">Tittel</dt><dd class="title">Lov om endringer i luftfartsloven (ubemannet luftfart mv.)</dd><dt class="miscInformation">Annet om dokumentet</dt><dd class="miscInformation">Prop. 89 LS (2023–2024), Innst. 429 L (2023–2024), Lovvedtak 96 (2023–2024). Stortingets første og andre gangs behandling hhv. 14. og 17. juni 2024. Fremmet av Samferdselsdepartementet.</dd><dt class="refid">RefID</dt><dd class="refid">lov/2024-06-25-70</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i luftfartsloven (ubemannet luftfart mv.)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2024-06-25-70" id="dokument"><h1>Lov om endringer i luftfartsloven (ubemannet luftfart mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 11. juni 1993 nr. 101 om luftfart (luftfartsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-06-25-70/KAPITTEL_1"><h2 data-text-align="center">I</h2><article class="document-change" data-document="lov/1993-06-11-101" id="kapittel-1-dokumentendring-1"><article class="defaultP">I lov 11. juni 1993 nr. 101 om luftfart gjøres følgende endringer:</article> <article class="defaultP" margin-top="true">Overskriften til kapittel I endres til:</article><span class="futuretitle" id="kapittel-1-dokumentendring-1-foreslåttittel-1">Kapittel I. Lovens virkeområde mv.</span> <article class="change" data-add-new-part="lov/1993-06-11-101/§1-3" id="kapittel-1-dokumentendring-1-endring-1"><article class="defaultP">Ny § 1-3 skal lyde:</article><article class="futureLegalArticle" data-name="§1-3" id="kapittel-1-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Definisjon av luftfartøy</span></span><article class="legalP" id="kapittel-1-dokumentendring-1-endring-1-foreslåttparagraf-1-ledd-1">Med «luftfartøy» menes enhver maskin som kan holdes oppe i atmosfæren av andre reaksjoner i luften enn luftens reaksjoner mot jordoverflaten. Med «ubemannet luftfartøy» menes ethvert luftfartøy som er selvstyrt eller konstruert for å være selvstyrt, eller for å fjernstyres uten pilot om bord.</article><article class="legalP" id="kapittel-1-dokumentendring-1-endring-1-foreslåttparagraf-1-ledd-2">Departementet kan gi forskrift om at enkelte typer luftfartøy eller ubemannet luftfartøy likevel ikke skal anses som luftfartøy i denne loven eller i forskrifter gitt i medhold av den, og gi forskrifter som presiserer innholdet i disse begrepene.</article></article></article> <article class="change" data-change-part="lov/1993-06-11-101/§2-1" id="kapittel-1-dokumentendring-1-endring-2"><article class="defaultP">§ 2-1 skal lyde:</article><article class="futureLegalArticle" data-name="§2-1" id="kapittel-1-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Virkeområde</span></span><article class="legalP" id="kapittel-1-dokumentendring-1-endring-2-foreslåttparagraf-1-ledd-1">Lovens første del gjelder for sivil luftfart og sivile luftfartøy.</article></article></article> <article class="change" data-repeal-part="lov/1993-06-11-101/§4-2/ledd/2" id="kapittel-1-dokumentendring-1-endring-3"><article class="defaultP">§ 4-2 annet ledd oppheves.</article></article> <article class="change" data-repeal-part="lov/1993-06-11-101/§4-3/ledd/2/setning/2" id="kapittel-1-dokumentendring-1-endring-4"><article class="defaultP">§ 4-3 annet ledd annet punktum oppheves.</article></article> <article class="change" data-change-part="lov/1993-06-11-101/§4-4/ledd/1" id="kapittel-1-dokumentendring-1-endring-5"><article class="defaultP">§ 4-4 første ledd skal lyde:</article><article class="legalP" id="kapittel-1-dokumentendring-1-endring-5-ledd-1">Norsk fartøy som skal brukes til luftfart etter denne lov, skal ha luftdyktighetsbevis og miljødyktighetsbevis som er utstedt eller godkjent av luftfartsmyndigheten med mindre annet er fastsatt i denne loven eller i forskrift gitt med hjemmel i denne loven.</article></article> <article class="change" data-change-part="lov/1993-06-11-101/§4-8/ledd/2" id="kapittel-1-dokumentendring-1-endring-6"><article class="defaultP">§ 4-8 annet ledd skal lyde:</article><article class="legalP" id="kapittel-1-dokumentendring-1-endring-6-ledd-1">Det som i første ledd er sagt om luftfartsmyndigheten, får tilsvarende anvendelse på norsk og utenlandsk sakkyndig og utenlandsk myndighet som foretar besiktigelse eller tilsyn i henhold til § 15-3 første ledd annet punktum.</article></article> <article class="change" data-repeal-part="lov/1993-06-11-101/§5-2/ledd/1/setning/2" id="kapittel-1-dokumentendring-1-endring-7"><article class="defaultP">§ 5-2 første ledd annet punktum oppheves.</article></article> <article class="change" data-change-part="lov/1993-06-11-101/§5-3" id="kapittel-1-dokumentendring-1-endring-8"><article class="defaultP">§ 5-3 skal lyde:</article><article class="futureLegalArticle" data-name="§5-3" id="kapittel-1-dokumentendring-1-endring-8-foreslåttparagraf-1"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">Krav til tjenestegjørende</span></span><article class="legalP" id="kapittel-1-dokumentendring-1-endring-8-foreslåttparagraf-1-ledd-1">Den som skal gjøre tjeneste som fører av luftfartøy eller annen tjeneste på luftfartøy, må oppfylle de vilkår departementet fastsetter med hensyn til statsborgerforhold, alder, fysisk og psykisk skikkethet, vandel, edruskap, utdanning og øvelse m.m.</article><article class="legalP" id="kapittel-1-dokumentendring-1-endring-8-foreslåttparagraf-1-ledd-2">Luftfartsmyndigheten kan kreve ordinær, uttømmende og utvidet politiattest ved vurdering av søknad om luftfartssertifikat.</article></article></article> <article class="change" data-change-part="lov/1993-06-11-101/§5-4/ledd/1" id="kapittel-1-dokumentendring-1-endring-9"><article class="defaultP">§ 5-4 første ledd skal lyde:</article><article class="legalP" id="kapittel-1-dokumentendring-1-endring-9-ledd-1">Sertifikat for tjeneste som fører av luftfartøy eller i annen egenskap som departementet bestemmer, utstedes av luftfartsmyndigheten til den som godtgjør at han fyller de fastsatte vilkår for den tjeneste sertifikatet gjelder.</article></article> <article class="change" data-change-part="lov/1993-06-11-101/§5-5" id="kapittel-1-dokumentendring-1-endring-10"><article class="defaultP">§ 5-5 skal lyde:</article><article class="futureLegalArticle" data-name="§5-5" id="kapittel-1-dokumentendring-1-endring-10-foreslåttparagraf-1"><span class="futureLegalArticleHeader"><span class="legalArticleValue">§ 5-5</span>. <span class="legalArticleTitle">Krav til sertifisering for tjenestegjørende mv.</span></span><article class="legalP" id="kapittel-1-dokumentendring-1-endring-10-foreslåttparagraf-1-ledd-1">Den som gjør tjeneste i egenskap som nevnt i § 5-4, skal ha sertifikat som er utstedt eller godkjent av luftfartsmyndigheten, eller sertifikat utstedt eller godkjent i fremmed stat som har overenskomst med Norge om at slike sertifikater skal anerkjennes her i riket.</article><article class="legalP" id="kapittel-1-dokumentendring-1-endring-10-foreslåttparagraf-1-ledd-2">I internasjonal luftfart skal dog den som gjør tjeneste, ha sertifikat utstedt eller godkjent av luftfartsmyndigheten.</article><article class="legalP" id="kapittel-1-dokumentendring-1-endring-10-foreslåttparagraf-1-ledd-3">For luftfart innenfor norsk område kan luftfartsmyndigheten nekte å godta sertifikat utstedt i fremmed stat til norsk statsborger.</article><article class="legalP" id="kapittel-1-dokumentendring-1-endring-10-foreslåttparagraf-1-ledd-4">Luftfartsmyndigheten kan gi særskilt tillatelse til tjenestegjøring uten hinder av bestemmelsen i første ledd. Tillatelsen kan når som helst tilbakekalles.</article><article class="legalP" id="kapittel-1-dokumentendring-1-endring-10-foreslåttparagraf-1-ledd-5">Departementet kan gi forskrift om unntak fra kravene til sertifikat i første og annet ledd.</article></article></article> <article class="change" data-change-part="lov/1993-06-11-101/§5-6" id="kapittel-1-dokumentendring-1-endring-11"><article class="defaultP">§ 5-6 skal lyde:</article><article class="futureLegalArticle" data-name="§5-6" id="kapittel-1-dokumentendring-1-endring-11-foreslåttparagraf-1"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Tilbakekall av sertifikater, bevis mv.</span></span><article class="legalP" id="kapittel-1-dokumentendring-1-endring-11-foreslåttparagraf-1-ledd-1">Luftfartsmyndigheten kan tilbakekalle norsk sertifikat eller bevis for bestemt tid, inntil videre eller for resten av gyldighetstiden, dersom innehaveren ikke fyller vilkårene for å gjøre den tjeneste sertifikatet gjelder.</article><article class="legalP" id="kapittel-1-dokumentendring-1-endring-11-foreslåttparagraf-1-ledd-2">Når luftfartsmyndigheten finner grunn til å anta at det foreligger et forhold som kan begrunne tilbakekalling, kan den straks sette sertifikatet eller beviset ut av kraft inntil spørsmålet om tilbakekalling er avgjort.</article><article class="legalP" id="kapittel-1-dokumentendring-1-endring-11-foreslåttparagraf-1-ledd-3">Blir vedtak om tilbakekalling påklaget, kan klagemyndigheten forkorte eller forlenge tilbakekallingstiden.</article><article class="legalP" id="kapittel-1-dokumentendring-1-endring-11-foreslåttparagraf-1-ledd-4">Når et sertifikat eller et bevis er tilbakekalt eller satt ut av kraft, plikter rettighetshaveren straks å levere sertifikatet til luftfartsmyndigheten.</article></article></article> <article class="change" data-change-part="lov/1993-06-11-101/§5-8/ledd/1" id="kapittel-1-dokumentendring-1-endring-12"><article class="defaultP">§ 5-8 første ledd skal lyde:</article><article class="legalP" id="kapittel-1-dokumentendring-1-endring-12-ledd-1">Den som har sertifikat eller bevis utstedt eller godkjent av luftfartsmyndigheten, skal snarest mulig melde fra til denne om forhold som kan ha betydning for spørsmålet om han fremdeles fyller vilkårene for tjenesten.</article></article> <article class="change" data-change-part="lov/1993-06-11-101/kapVI" id="kapittel-1-dokumentendring-1-endring-13"><article class="defaultP">Overskriften til kapittel VI skal lyde:</article><span class="futuretitle" id="kapittel-1-dokumentendring-1-endring-13-foreslåttittel-1">Fartøysjefen og tjenesten</span></article> <article class="change" data-change-part="lov/1993-06-11-101/§6-1/ledd/1" id="kapittel-1-dokumentendring-1-endring-14"><article class="defaultP">§ 6-1 første ledd skal lyde:</article><article class="legalP" id="kapittel-1-dokumentendring-1-endring-14-ledd-1">Norsk fartøy som brukes til luftfart etter denne lov, skal ha en fartøysjef.</article></article> <article class="change" data-change-part="lov/1993-06-11-101/§6-7/ledd/1" id="kapittel-1-dokumentendring-1-endring-15"><article class="defaultP">§ 6-7 første ledd skal lyde:</article><article class="legalP" id="kapittel-1-dokumentendring-1-endring-15-ledd-1">Fartøysjefen skal påse at foreskrevne fartøydokumenter medbringes under flygingen, og at de blir forskriftsmessig ført.</article></article> <article class="change" data-change-part="lov/1993-06-11-101/§6-10" id="kapittel-1-dokumentendring-1-endring-16"><article class="defaultP">§ 6-10 skal lyde:</article><article class="futureLegalArticle" data-name="§6-10" id="kapittel-1-dokumentendring-1-endring-16-foreslåttparagraf-1"><span class="futureLegalArticleHeader"><span class="legalArticleValue">§ 6-10</span>. <span class="legalArticleTitle">Tjenestegjørendes plikter</span></span><article class="legalP" id="kapittel-1-dokumentendring-1-endring-16-foreslåttparagraf-1-ledd-1">Den som gjør tjeneste som fører av luftfartøy eller annen tjeneste på luftfartøy, skal lyde sine foresattes ordrer i tjenesten, vise omsorg for fartøy, ombordværende og gods og ellers samvittighetsfullt utføre sine tjenesteplikter.</article></article></article> <article class="change" data-change-part="lov/1993-06-11-101/§6-11/ledd/1" id="kapittel-1-dokumentendring-1-endring-17"><article class="defaultP">§ 6-11 første ledd skal lyde:</article><article class="legalP" id="kapittel-1-dokumentendring-1-endring-17-ledd-1">Ingen må gjøre eller forsøke å gjøre tjeneste som fører av luftfartøy eller om bord når han eller hun er påvirket av alkohol eller annet berusende eller bedøvende middel, eller når sykdom, legemidler, tretthet eller lignende årsak gjør vedkommende uskikket til å utføre tjenesten på en betryggende måte.</article></article> <article class="change" data-change-part="lov/1993-06-11-101/§6-12/ledd/1/setning/1" id="kapittel-1-dokumentendring-1-endring-18"><article class="defaultP">§ 6-12 første ledd første punktum skal lyde:</article><article class="legalP" id="kapittel-1-dokumentendring-1-endring-18-ledd-1">Den som gjør tjeneste som fører av luftfartøy eller om bord må ikke nyte alkohol eller ta annet berusende eller bedøvende middel i tjenestetiden.</article></article> <article class="change" data-change-part="lov/1993-06-11-101/§6-12/ledd/3/setning/1" id="kapittel-1-dokumentendring-1-endring-19"><article class="defaultP">§ 6-12 tredje ledd første punktum skal lyde:</article><article class="legalP" id="kapittel-1-dokumentendring-1-endring-19-ledd-1">Den som har gjort tjeneste som fører av luftfartøy eller om bord, må ikke nyte alkohol eller ta annet berusende eller bedøvende middel i de første seks timer etter tjenestetidens opphør, når han eller hun forstår eller må forstå at det kan bli innledet politietterforskning vedrørende hans eller hennes forhold i tjenesten.</article></article> <article class="change" data-change-part="lov/1993-06-11-101/§9-1" id="kapittel-1-dokumentendring-1-endring-20"><article class="defaultP">§ 9-1 skal lyde:</article><article class="futureLegalArticle" data-name="§9-1" id="kapittel-1-dokumentendring-1-endring-20-foreslåttparagraf-1"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Forskriftsfullmakt om lufttrafikk og operative forhold</span></span><article class="legalP" id="kapittel-1-dokumentendring-1-endring-20-foreslåttparagraf-1-ledd-1">Departementet gir forskrifter om<ul class="defaultList"><li data-li-identifier="1." data-name="1."><article class="listArticle" id="kapittel-1-dokumentendring-1-endring-20-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-20-foreslåttparagraf-1-ledd-1-punkt-1-ledd-1">hva som skal iakttas for å unngå sammenstøt mellom luftfartøy eller andre luftfartsulykker og ellers for å trygge mot fare</article></article></li><li data-li-identifier="2." data-name="2."><article class="listArticle" id="kapittel-1-dokumentendring-1-endring-20-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-20-foreslåttparagraf-1-ledd-1-punkt-2-ledd-1">hva som skal iakttas for å unngå støy som følge av luftfart</article></article></li><li data-li-identifier="3." data-name="3."><article class="listArticle" id="kapittel-1-dokumentendring-1-endring-20-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-20-foreslåttparagraf-1-ledd-1-punkt-3-ledd-1">trafikkstyringssystemer</article></article></li><li data-li-identifier="4." data-name="4."><article class="listArticle" id="kapittel-1-dokumentendring-1-endring-20-foreslåttparagraf-1-ledd-1-punkt-4"><article class="legalP" id="kapittel-1-dokumentendring-1-endring-20-foreslåttparagraf-1-ledd-1-punkt-4-ledd-1">andre operative forhold.</article></article></li></ul></article></article></article> <article class="change" data-change-part="lov/1993-06-11-101/§9-1a" id="kapittel-1-dokumentendring-1-endring-21"><article class="defaultP">Overskriften til § 9-1 a skal lyde:</article><article class="futureLegalArticle" data-name="§9-1a" id="kapittel-1-dokumentendring-1-endring-21-foreslåttparagraf-1"><span class="futureLegalArticleHeader"><span class="legalArticleValue">§ 9-1 a</span>. <span class="legalArticleTitle">Restriksjonsområder og andre begrensninger</span></span></article></article> <article class="change" data-change-part="lov/1993-06-11-101/§9-1a/ledd/1" id="kapittel-1-dokumentendring-1-endring-22"><article class="defaultP">§ 9-1 a første ledd skal lyde:</article><article class="legalP" id="kapittel-1-dokumentendring-1-endring-22-ledd-1">Departementet gir forskrifter om opprettelse av restriksjonsområder og andre begrensninger i luftrommet for å unngå sammenstøt mellom luftfartøyer eller andre luftfartsulykker, og for å ivareta viktige samfunnsinteresser.</article></article> <article class="change" data-add-new-part="lov/1993-06-11-101/§11-1/ledd/4" id="kapittel-1-dokumentendring-1-endring-23"><article class="defaultP">Nytt § 11-1 fjerde ledd skal lyde:</article><article class="legalP" id="kapittel-1-dokumentendring-1-endring-23-ledd-1">Departementet kan gi forskrift om at første og annet ledd ikke skal gjelde for luftfartøy med begrenset skadeevne. Den begrensede skadeevnen kan skyldes fartøyets egne egenskaper, måten det brukes på, hvor det brukes, av hvem det brukes og andre forhold som kan tale mot ansvar uten skyld.</article></article> <article class="change" data-change-part="lov/1993-06-11-101/§12-6/ledd/1" id="kapittel-1-dokumentendring-1-endring-24"><article class="defaultP">§ 12-6 første ledd skal lyde:</article><article class="legalP" id="kapittel-1-dokumentendring-1-endring-24-ledd-1">EØS-avtalen vedlegg XIII punkt 66d (europaparlaments- og rådsforordning (EU) nr. 996/2010 om undersøkelse og forebygging av ulykker og hendelser innen sivil luftfart og om oppheving av direktiv 94/56/EF som endret ved forordning (EU) nr. 376/2014 og forordning (EU) 2018/1139 (undersøkelsesforordningen)) gjelder som lov med de tilpasninger som følger av vedlegg XIII, protokoll 1 til avtalen og avtalen for øvrig. Om forholdet mellom forordningens bestemmelser og andre norske lovregler gjelder det som fremgår av §§ 12-7 til 12-9.</article></article> <article class="change" data-change-part="lov/1993-06-11-101/§12-10/ledd/1" id="kapittel-1-dokumentendring-1-endring-25"><article class="defaultP">§ 12-10 første ledd skal lyde:</article><article class="legalP" id="kapittel-1-dokumentendring-1-endring-25-ledd-1">EØS-avtalen vedlegg XIII nr. 66gc (europaparlaments- og rådsforordning (EU) nr. 376/2014 om rapportering, analysering og oppfølging av tilfeller innen sivil luftfart, endring av forordning (EU) nr. 996/2010 og opphevelse av direktiv 2003/42/EF, forordning (EF) nr. 1321/2007 og forordning (EF) nr. 1330/2007 som endret ved forordning (EU) 2018/1139 (rapporteringsforordningen)) gjelder som lov med de tilpasninger som følger av vedlegg XIII, protokoll 1 til avtalen og avtalen for øvrig. Om forholdet mellom forordningens bestemmelser og andre norske lovregler gjelder det som fremgår av §§ 12-11 til 12-13.</article></article> <article class="change" data-change-part="lov/1993-06-11-101/§13a-6/ledd/1" id="kapittel-1-dokumentendring-1-endring-26"><article class="defaultP">§ 13 a-6 første ledd skal lyde:</article><article class="legalP" id="kapittel-1-dokumentendring-1-endring-26-ledd-1">EFTAs overvåkningsorgan kan ilegge foretak, sammenslutninger av foretak eller fysiske personer økonomiske reaksjoner som nevnt i artikkel 84 i forordning (EU) 2018/1139 av 4. juli 2018 om felles regler for sivil luftfart og om opprettelse av Den europeiske unions flysikkerhetsbyrå, og om endring av europaparlaments- og rådsforordning (EF) nr. 2111/2005, (EF) nr. 1008/2008, (EU) nr. 996/2010 og (EU) nr. 376/2014, og europaparlaments- og rådsdirektiv 2014/30/EU og 2014/53/EU, samt om oppheving av europaparlaments- og rådsforordning (EF) nr. 552/2004 og (EF) nr. 216/2008 og rådsdirektiv (EØF) nr. 3922/91 slik denne er tatt inn i EØS-avtalen vedlegg XIII, kapittel VI, punkt 66zb. EFTA-domstolen kan prøve beslutninger som nevnt i første punktum i tråd med forordningen artikkel 84 nr. 5.</article></article> <article class="change" data-change-part="lov/1993-06-11-101/kapXIV" id="kapittel-1-dokumentendring-1-endring-27"><article class="defaultP">Kapittel XIV skal ha følgende overskrift:</article><span class="futuretitle" id="kapittel-1-dokumentendring-1-endring-27-foreslåttittel-1">Kapittel XIV. Straffebestemmelser mv.</span></article> <article class="change" data-add-new-part="lov/1993-06-11-101/§14-29a" id="kapittel-1-dokumentendring-1-endring-28"><article class="defaultP">Ny § 14-29 a skal lyde:</article><article class="futureLegalArticle" data-name="§14-29a" id="kapittel-1-dokumentendring-1-endring-28-foreslåttparagraf-1"><span class="futureLegalArticleHeader"><span class="legalArticleValue">§ 14-29 a</span>. <span class="legalArticleTitle">Flyging med ubemannet luftfartøy</span></span><article class="legalP" id="kapittel-1-dokumentendring-1-endring-28-foreslåttparagraf-1-ledd-1">Den som gjennom å fly ubemannet luftfartøy forstyrrer den sikre drift av annet luftfartøy eller flyplass, eller som på annen måte volder fare for tap av menneskeliv eller skade på kropp, eiendom eller miljø, straffes med bøter eller fengsel inntil 2 år.</article></article></article> <article class="change" data-add-new-part="lov/1993-06-11-101/§14-32" id="kapittel-1-dokumentendring-1-endring-29"><article class="defaultP">Ny § 14-32 skal lyde:</article><article class="futureLegalArticle" data-name="§14-32" id="kapittel-1-dokumentendring-1-endring-29-foreslåttparagraf-1"><span class="futureLegalArticleHeader"><span class="legalArticleValue">§ 14-32</span>. <span class="legalArticleTitle">Tap av retten til å føre luftfartøy</span></span><article class="legalP" id="kapittel-1-dokumentendring-1-endring-29-foreslåttparagraf-1-ledd-1">Blir den som har førerrett ilagt straff, kan det i samme dom eller forelegg fastsettes tap av retten til å føre luftfartøy for bestemt tid eller for alltid, dersom hensynet til flysikkerheten eller allmenne hensyn ellers krever det.</article><article class="legalP" id="kapittel-1-dokumentendring-1-endring-29-foreslåttparagraf-1-ledd-2">Tapet av førerrett fastsettes for minst 2 år dersom rettighetshaver blir ilagt straff for overtredelse av § 6-11 eller § 6-12 tredje ledd.</article><article class="legalP" id="kapittel-1-dokumentendring-1-endring-29-foreslåttparagraf-1-ledd-3">Dersom rettighetshaveren tidligere er ilagt straff for overtredelse av § 6-11 eller § 6-12 tredje ledd, og han blir ilagt straff for ny overtredelse av § 6-11 eller § 6-12 tredje ledd som er begått senest 5 år etter at reaksjonen ble fastsatt for den tidligere overtredelsen, skal retten til å føre sertifikatpliktig luftfartøy fratas for alltid.</article><article class="legalP" id="kapittel-1-dokumentendring-1-endring-29-foreslåttparagraf-1-ledd-4">Departementet kan gi forskrift med nærmere regler om fastsetting av hvor lenge tap av førerrett skal vare.</article><article class="legalP" id="kapittel-1-dokumentendring-1-endring-29-foreslåttparagraf-1-ledd-5">Finner politiet at fører av luftfartøy med skjellig grunn er mistenkt for et straffbart forhold som kan medføre tap av retten til å føre sertifikatpliktig luftfartøy, kan en polititjenestemann midlertidig tilbakekalle førerretten og ta sertifikatet fra ham. Spørsmålet om å opprettholde midlertidig tilbakekall av førerretten og beslaget skal snarest mulig forelegges for en tjenestemann som hører til påtalemyndigheten. Beslutningen skal være skriftlig. Dersom den mistenkte ikke samtykker i det midlertidige tilbakekallet av førerretten og beslaget, må spørsmålet innen 3 uker oversendes tingretten til avgjørelse.</article><article class="legalP" id="kapittel-1-dokumentendring-1-endring-29-foreslåttparagraf-1-ledd-6">Når tap av førerrett er rettskraftig avgjort eller det er truffet vedtak om midlertidig tilbakekall av retten til å føre luftfartøy og midlertidig beslag av sertifikat, plikter rettighetshaveren straks å levere sertifikatet til politiet.</article></article></article> <article class="change" data-change-part="lov/1993-06-11-101/§15-1/ledd/1" id="kapittel-1-dokumentendring-1-endring-30"><article class="defaultP">§ 15-1 første ledd skal lyde:</article><article class="legalP" id="kapittel-1-dokumentendring-1-endring-30-ledd-1">For ubemannet luftfartøy eller luftfartøy som ikke drives frem med motor, eller som for øvrig er av særlig art, kan departementet gjøre unntak fra bestemmelsene i denne lov eller gi særlige forskrifter, for så vidt det ikke er betenkelig av hensyn til luftfartens sikkerhet eller av andre grunner. Dog kan det ikke foretas endring i bestemmelser av privatrettslig eller strafferettslig innhold.</article></article> <article class="change" data-add-new-part="lov/1993-06-11-101/§15-3/ledd/3" id="kapittel-1-dokumentendring-1-endring-31"><article class="defaultP">Nytt § 15-3 tredje ledd skal lyde:</article><article class="legalP" id="kapittel-1-dokumentendring-1-endring-31-ledd-1">Luftfartsmyndigheten kan la besiktigelse og tilsyn bli foretatt av norsk eller utenlandsk sakkyndig som den oppnevner, eller ved utenlandsk myndighet.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-06-25-70/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>