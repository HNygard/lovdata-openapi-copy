<!DOCTYPE html><html lang="nb"><head><title>Forskrift om endring i forskrift om sanksjoner i lys av situasjonen i Haiti</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-09-20-2260</dd><dt class="dokid">DokumentID</dt><dd class="dokid">LTI/forskrift/2024-09-20-2260</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen</li></ul></dd><dt class="dateInForce">I kraft fra</dt><dd class="dateInForce">2024-09-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2023-03-24-404</li></ul></dd><dt class="basedOn">Hjemmel</dt><dd class="basedOn"><ul><li>lov/2021-04-16-18/§2</li><li>forskrift/2023-03-24-404/§5</li></ul></dd><dt class="dateOfPublication">Kunngjort</dt><dd class="dateOfPublication">2024-09-25 14:40</dd><dt class="journalNumber">Journalnummer</dt><dd class="journalNumber">2024-1005</dd><dt class="title">Tittel</dt><dd class="title">Forskrift om endring i forskrift om sanksjoner i lys av situasjonen i Haiti</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 20. september 2024 med hjemmel i lov 16. april 2021 nr. 18 om gjennomføring av internasjonale sanksjoner (sanksjonsloven) § 2 og forskrift 24. mars 2023 nr. 404 om sanksjoner i lys av situasjonen i Haiti § 5.</dd><dt class="refid">RefID</dt><dd class="refid">forskrift/2024-09-20-2260</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sanksjoner i lys av situasjonen i Haiti<ul class="tocSubUl"><li>I<ul class="tocSubUl"><li>§ 2. Forbud mot eksport mv. av enkelte typer våpen og ammunisjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-09-20-2260" id="dokument"><h1>Forskrift om endring i forskrift om sanksjoner i lys av situasjonen i Haiti</h1><section class="section" data-name="kapI" id="kapittel-1" data-lovdata-URL="LTI/forskrift/2024-09-20-2260/KAPITTEL_1"><h2 data-text-align="center">I</h2><article class="defaultP">I forskrift 24. mars 2023 nr. 404 om sanksjoner i lys av situasjonen i Haiti gjøres følgende endringer:</article> <article class="defaultP" margin-top="true">§ 1 skal sjette ledd lyde:</article><article class="numberedLegalP" data-numerator="6" id="kapittel-1-nummer-1">(6) Vedlegg Ia til vedlagte forordning (EU) 2022/2309 er i denne forskriften erstattet med en lenke til EUs konsoliderte liste.</article> <article class="defaultP" margin-top="true">§ 1 nåværende sjette ledd blir syvende ledd.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Forbud mot eksport mv. av enkelte typer våpen og ammunisjon</span></span><article class="legalP" id="kapittel-1-foreslåttparagraf-1-ledd-1">Det er forbudt å direkte eller indirekte forsyne, selge, overføre, eller eksportere håndvåpen, lette våpen og ammunisjon til Haiti.</article><article class="legalP" id="kapittel-1-foreslåttparagraf-1-ledd-2">Forbudet i første ledd gjelder ikke:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Forsyning, salg, overførsel eller eksport av håndvåpen, lette våpen, eller ammunisjon, til FN eller et FN-godkjent oppdrag eller til en sikkerhetsenhet som opererer under Haitis regjerings kommando, som er bestemt til bruk av eller i samordning med disse enhetene og som utelukkende har til formål å fremme målene om fred og stabilitet i Haiti,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Andre forsyninger, salg, overførsler eller eksport av håndvåpen, lette våpen, og ammunisjon til Haiti hvis dette er forhåndsgodkjent av Sanksjonskomiteen omtalt i Vedlegg A artikkel 1 bokstav h for å fremme målene om fred og stabilitet i Haiti.</article></article></li></ul></article></article> <article class="defaultP" margin-top="true">I Vedlegg A gjøres følgende endringer:</article> <article class="defaultP" margin-top="true">Artikkel 2 skal lyde:</article><article class="numberedLegalP" data-numerator="1" id="kapittel-1-nummer-2">1. Det er forbudt<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">direkte eller indirekte å yte faglig bistand knyttet til levering, produksjon, vedlikehold og bruk av håndvåpen og lette våpen, komponenter og tilbehør til disse, samt ammunisjon som opplistet i vedlegget til Rådsbeslutning (FUSP) (EU) 2021/38, samt av skytevåpen, deler og vesentlige komponenter til disse, samt ammunisjon som definert i Rådsforordning (EU) nr. 258/2012 til fysiske eller juridiske personer, enheter eller organer i Haiti eller til bruk i Haiti,</article></article></li><li data-li-identifier="b." data-name="b."><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">direkte eller indirekte å yte finansiering eller finansiell bistand, herunder særlig tilskudd, lån og eksportkredittforsikring samt forsikring og gjenforsikring, til salg, levering, overføring eller eksport av varer nevnt i bokstav a, eller til yting av tilknyttet faglig bistand, til fysiske eller juridiske personer, enheter eller organer i Haiti eller til bruk i Haiti.</article></article></li></ul></article><article class="numberedLegalP" data-numerator="2" id="kapittel-1-nummer-3">2. Nr. 1 gjelder ikke ytelse av faglig bistand, finansiering eller finansiell bistand som omhandlet i nr. 1 bokstav a og b, til FN eller et FN-godkjent oppdrag eller til en sikkerhetsenhet som opererer under Haitis regjerings kommando, som er bestemt til bruk av eller i samordning med disse enhetene og som utelukkende har til formål å fremme målene om fred og stabilitet i Haiti.</article> <article class="defaultP" margin-top="true">Artikkel 3 skal lyde:</article><article class="numberedLegalP" data-numerator="1" id="kapittel-1-nummer-4">1. Alle penger og formuesgoder som tilhører, eies, innehas eller kontrolleres, direkte eller indirekte, av fysiske eller juridiske personer, enheter eller organer som oppført i vedlegg I eller vedlegg Ia, skal fryses.</article><article class="numberedLegalP" data-numerator="2" id="kapittel-1-nummer-5">2. Ingen penger eller formuesgoder skal stilles til rådighet, verken direkte eller indirekte, eller være til fordel for fysiske eller juridiske personer, enheter eller organer oppført i vedlegg I eller vedlegg Ia.</article> <article class="defaultP" margin-top="true">I artikkel 4 nummer 1 bokstav a skal ordet «omfatter» endres til «involverer».</article> <article class="defaultP" margin-top="true">Ny artikkel 4a skal lyde:</article><article class="numberedLegalP" data-numerator="1" id="kapittel-1-nummer-6">1. Vedlegg Ia omfatter de fysiske eller juridiske personene, enhetene eller organene som Rådet har listeført, som<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">direkte eller indirekte er ansvarlig for, delaktig i eller involvert i handlinger som truer freden, stabiliteten og sikkerheten i Haiti, herunder <ul class="defaultList"><li data-li-identifier="i." data-name="i."><article class="listArticle" id="kapittel-1-nummer-6-punkt-1-ledd-1-punkt-1"><article class="legalP" id="kapittel-1-nummer-6-punkt-1-ledd-1-punkt-1-ledd-1">direkte eller indirekte å delta i eller støtte kriminell virksomhet og vold som involverer væpnede grupper og kriminelle nettverk som fremmer vold, herunder tvangsrekruttering av barn til de nevnte gruppene og nettverkene, bortføring, menneskehandel og smugling av migranter samt drap og seksualisert og kjønnsbasert vold,</article></article></li><li data-li-identifier="ii." data-name="ii."><article class="listArticle" id="kapittel-1-nummer-6-punkt-1-ledd-1-punkt-2"><article class="legalP" id="kapittel-1-nummer-6-punkt-1-ledd-1-punkt-2-ledd-1">å støtte ulovlig handel med og bruk av våpen og tilknyttet materiell, eller tilknyttede ulovlige kapitalstrømmer,</article></article></li><li data-li-identifier="iii." data-name="iii."><article class="listArticle" id="kapittel-1-nummer-6-punkt-1-ledd-1-punkt-3"><article class="legalP" id="kapittel-1-nummer-6-punkt-1-ledd-1-punkt-3-ledd-1">å representere, handle på vegne av eller på instruks fra personer og enheter oppført i punkt i og ii, eller på annet vis å støtte eller finansiere dem, herunder gjennom direkte eller indirekte bruk av utbytte fra organisert kriminalitet, deriblant utbytte fra framstilling av og handel med narkotika og utgangsstoffer for narkotika som har sin opprinnelse i eller transporteres gjennom Haiti, menneskehandel og smugling av migranter fra Haiti eller smugling av og ulovlig handel med våpen til eller fra Haiti,</article></article></li><li data-li-identifier="iv." data-name="iv."><article class="listArticle" id="kapittel-1-nummer-6-punkt-1-ledd-1-punkt-4"><article class="legalP" id="kapittel-1-nummer-6-punkt-1-ledd-1-punkt-4-ledd-1">å ha brutt våpenembargoen eller direkte eller indirekte ha levert, solgt eller overført til væpnede grupper eller kriminelle nettverk i Haiti eller vært mottaker av våpen eller tilhørende materiell eller faglig rådgivning, opplæring eller bistand, herunder finansiering og finansiell bistand, knyttet til voldsaktiviteter utført av væpnede grupper eller kriminelle nettverk i Haiti,</article></article></li><li data-li-identifier="v." data-name="v."><article class="listArticle" id="kapittel-1-nummer-6-punkt-1-ledd-1-punkt-5"><article class="legalP" id="kapittel-1-nummer-6-punkt-1-ledd-1-punkt-5-ledd-1">å planlegge, lede eller utføre handlinger som er i strid med internasjonale menneskerettigheter, eller som innebærer brudd på menneskerettighetene, herunder handlinger som innebærer utenomrettslige drap, blant annet av kvinner og barn, samt utføring av voldshandlinger, bortføring, tvungen forsvinning eller kidnappinger for løsepenger i Haiti,</article></article></li><li data-li-identifier="vi." data-name="vi."><article class="listArticle" id="kapittel-1-nummer-6-punkt-1-ledd-1-punkt-6"><article class="legalP" id="kapittel-1-nummer-6-punkt-1-ledd-1-punkt-6-ledd-1">å planlegge, lede eller utføre handlinger som omfatter seksualisert og kjønnsbasert vold, herunder voldtekt og seksuelt slaveri i Haiti,</article></article></li><li data-li-identifier="vii." data-name="vii."><article class="listArticle" id="kapittel-1-nummer-6-punkt-1-ledd-1-punkt-7"><article class="legalP" id="kapittel-1-nummer-6-punkt-1-ledd-1-punkt-7-ledd-1">å hindre humanitær bistand til Haiti eller tilgang til eller distribuering av humanitær bistand i Haiti,</article></article></li><li data-li-identifier="viii." data-name="viii."><article class="listArticle" id="kapittel-1-nummer-6-punkt-1-ledd-1-punkt-8"><article class="legalP" id="kapittel-1-nummer-6-punkt-1-ledd-1-punkt-8-ledd-1">å angripe personell eller lokaler tilknyttet Unionens delegasjoner og medlemsstatenes diplomatiske stasjoner i Haiti, eller gi støtte til slike angrep,</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-nummer-6-punkt-2"><article class="legalP" id="kapittel-1-nummer-6-punkt-2-ledd-1">undergraver demokratiet eller rettsstaten i Haiti gjennom alvorlige finansielle misligheter i forbindelse med offentlige midler eller uautorisert eksport av kapital, eller</article></article></li><li data-li-identifier="c." data-name="c."><article class="listArticle" id="kapittel-1-nummer-6-punkt-3"><article class="legalP" id="kapittel-1-nummer-6-punkt-3-ledd-1">har tilknytning til fysiske eller juridiske personer, enheter eller organer som er listeført i henhold til bokstav a og b.</article></article></li></ul></article><article class="numberedLegalP" data-numerator="2" id="kapittel-1-nummer-7">2. Vedlegg Ia inneholder begrunnelsen for at personene og enhetene som er nevnt i vedlegget, er listeført.</article><article class="numberedLegalP" data-numerator="3" id="kapittel-1-nummer-8">3. Vedlegg Ia inneholder også, der dette er tilgjengelig, opplysninger som er nødvendige for å identifisere de berørte personene eller enhetene. For fysiske personer kan dette omfatte navn, herunder dekknavn, fødselsdato og fødested, statsborgerskap, passnummer og identitetskortnummer, kjønn, adresse, dersom denne er kjent, og stilling eller yrke. For enheter kan dette omfatte navn, registreringssted og -dato, registreringsnummer og forretningsadresse.</article> <article class="defaultP" margin-top="true">Artikkel 5 bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">andre relevante aktører som fastsatt av Sanksjonskomiteen når det gjelder vedlegg I og av Rådet når det gjelder vedlegg Ia.</article></article></li></ul></article> <article class="defaultP" margin-top="true">Artikkel 6 skal lyde:</article><article class="numberedLegalP" data-numerator="1" id="kapittel-1-nummer-9">1. De kompetente myndighetene kan gjøre unntak fra bestemmelsene i artikkel 3 og gi tillatelse, på de vilkårene de finner hensiktsmessige, til å frigi eller stille visse frosne penger eller formuesgoder til rådighet når det er fastslått at pengene eller formuesgodene<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-9-punkt-1"><article class="legalP" id="kapittel-1-nummer-9-punkt-1-ledd-1">er nødvendige for å dekke grunnleggende behov hos fysiske eller juridiske personer, enheter eller organer oppført i vedlegg I eller Ia og familiemedlemmene disse fysiske personene forsørger, herunder betaling av matvarer, husleie eller boliglån, medisiner og medisinsk behandling, skatter og avgifter, forsikringspremier og offentlige avgifter,</article></article></li><li data-li-identifier="b." data-name="b."><article class="listArticle" id="kapittel-1-nummer-9-punkt-2"><article class="legalP" id="kapittel-1-nummer-9-punkt-2-ledd-1">utelukkende skal gå til betaling av rimelige honorarer eller refusjon av utgifter i forbindelse med juridisk bistand,</article></article></li><li data-li-identifier="c." data-name="c."><article class="listArticle" id="kapittel-1-nummer-9-punkt-3"><article class="legalP" id="kapittel-1-nummer-9-punkt-3-ledd-1">utelukkende skal gå til betaling av avgifter eller administrasjonsgebyr for rutinemessig oppbevaring eller forvaltning av frosne penger eller formuesgoder,<br />forutsatt at den berørte medlemsstatens kompetente myndighet, når tillatelsen gjelder en fysisk eller juridisk person, en enhet eller et organ oppført i vedlegg I, har underrettet Sanksjonskomiteen om beslutningen og om sin hensikt om å gi tillatelse, og Sanksjonskomiteen ikke har kommet med innsigelser mot dette innen fem virkedager etter at underretningen ble gitt.</article></article></li></ul></article><article class="numberedLegalP" data-numerator="2" id="kapittel-1-nummer-10">2. Medlemsstatenes kompetente myndigheter kan gjøre unntak fra artikkel 3 og gi tillatelse, på de vilkår de finner hensiktsmessige, til å frigi visse frosne penger eller formuesgoder eller stille visse penger eller formuesgoder til rådighet når det er fastslått at pengene eller formuesgodene er nødvendige for å dekke ekstraordinære utgifter, forutsatt at<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-10-punkt-1"><article class="legalP" id="kapittel-1-nummer-10-punkt-1-ledd-1">Sanksjonskomiteen, dersom tillatelsen gjelder en fysisk eller juridisk person, en enhet eller et organ oppført i vedlegg I, er underrettet om at dette er fastslått av den berørte medlemsstatens kompetente myndighet, og at dette er godkjent av komiteen, og</article></article></li><li data-li-identifier="b." data-name="b."><article class="listArticle" id="kapittel-1-nummer-10-punkt-2"><article class="legalP" id="kapittel-1-nummer-10-punkt-2-ledd-1">den berørte medlemsstaten, dersom tillatelsen gjelder en fysisk eller juridisk person, en enhet eller et organ oppført i vedlegg Ia, minst to uker før tillatelsen gis, har underrettet andre medlemsstater og Kommisjonen om begrunnelsen for at den mener at det bør gis særskilt tillatelse.</article></article></li></ul></article><article class="numberedLegalP" data-numerator="3" id="kapittel-1-nummer-11">3. Den berørte medlemsstaten skal underrette de øvrige medlemsstatene og Kommisjonen om alle tillatelser som gis i henhold til denne artikkelen, innen to uker etter at tillatelsen er gitt.</article> <article class="defaultP" margin-top="true">Ny artikkel 6a skal lyde:</article><article class="numberedLegalP" data-numerator="1" id="kapittel-1-nummer-12">1. Uten at det berører artikkel 5, kan de kompetente myndighetene gjøre unntak fra artikkel 3 nr. 1 og 2 og gi tillatelse, på de vilkårene de finner hensiktsmessige, til å frigi visse frosne penger eller formuesgoder eller stille visse penger eller formuesgoder til rådighet for fysiske eller juridiske personer, enheter eller organer oppført i vedlegg Ia, når det er fastslått at pengene eller formuesgodene er nødvendige for å sikre at humanitær bistand eller annen virksomhet til støtte for grunnleggende menneskelige behov kan leveres til rett tid.</article><article class="numberedLegalP" data-numerator="2" id="kapittel-1-nummer-13">2. Den berørte medlemsstaten skal underrette de øvrige medlemsstatene og Kommisjonen om alle tillatelser som gis i henhold til nr. 1, senest to uker etter at tillatelsen er gitt.</article> <article class="defaultP" margin-top="true">Ny artikkel 6b skal lyde:</article><article class="numberedLegalP" data-numerator="1" id="kapittel-1-nummer-14">1. Medlemsstatenes kompetente myndigheter kan gjøre unntak fra artikkel 3 og gi tillatelse, på de vilkår de finner hensiktsmessige, til å frigi visse frosne penger eller formuesgoder eller stille visse penger eller formuesgoder til rådighet for en fysisk eller juridisk person, en enhet eller et organ oppført i vedlegg Ia, etter å ha fastslått at pengene eller formuesgodene skal betales til eller fra kontoen til en utenriksstasjon eller en internasjonal organisasjon som har immunitet i henhold til folkeretten, dersom betalingene er forutsatt benyttet til offisielle formål på utenriksstasjonen eller i den internasjonale organisasjonen.</article><article class="numberedLegalP" data-numerator="2" id="kapittel-1-nummer-15">2. Den berørte medlemsstaten skal underrette de øvrige medlemsstatene og Kommisjonen om alle tillatelser som gis i henhold til nr. 1, senest to uker etter at tillatelsen er gitt.</article> <article class="defaultP" margin-top="true">Artikkel 7 nummer 1 skal lyde:</article><article class="numberedLegalP" data-numerator="1" id="kapittel-1-nummer-16">1. Medlemsstatenes kompetente myndigheter kan gjøre unntak fra artikkel 3 nr. 1 og gi tillatelse til å frigi visse frosne penger eller formuesgoder eller stille visse penger eller formuesgoder til rådighet for fysiske eller juridiske personer, enheter eller organer som er oppført i vedlegg I eller Ia, dersom følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-16-punkt-1"><article class="legalP" id="kapittel-1-nummer-16-punkt-1-ledd-1">pengene eller formuesgodene er gjenstand for <ul class="defaultList"><li data-li-identifier="i." data-name="i."><article class="listArticle" id="kapittel-1-nummer-16-punkt-1-ledd-1-punkt-1"><article class="legalP" id="kapittel-1-nummer-16-punkt-1-ledd-1-punkt-1-ledd-1">for en juridisk eller fysisk person, en enhet eller et organ som er oppført i vedlegg I: en rettslig, administrativ eller voldgiftsmessig beslutning truffet før datoen da personen, enheten eller organet nevnt i artikkel 4 ble oppført i vedlegg I, eller for en rettslig, administrativ eller voldgiftsmessig tilbakeholdsrett fastsatt før denne datoen,</article></article></li><li data-li-identifier="ii." data-name="ii."><article class="listArticle" id="kapittel-1-nummer-16-punkt-1-ledd-1-punkt-2"><article class="legalP" id="kapittel-1-nummer-16-punkt-1-ledd-1-punkt-2-ledd-1">for en juridisk eller fysisk person, en enhet eller et organ som er oppført i vedlegg Ia: en voldgiftsmessig beslutning truffet før datoen da den fysiske eller juridiske personen, enheten eller organet nevnt i artikkel 4a ble oppført i vedlegg Ia, eller en rettslig eller administrativ beslutning truffet i Unionen eller en rettslig beslutning som er rettskraftig i den berørte medlemsstaten, før eller etter denne datoen,</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-nummer-16-punkt-2"><article class="legalP" id="kapittel-1-nummer-16-punkt-2-ledd-1">pengene eller formuesgodene utelukkende skal brukes til å innfri fordringer som er sikret gjennom en beslutning som nevnt i bokstav a) eller anerkjent som gyldige i henhold til en slik beslutning, innenfor de rammene som er fastsatt i gjeldende lov og forskrift om slike fordringshaveres rettigheter,</article></article></li><li data-li-identifier="c." data-name="c."><article class="listArticle" id="kapittel-1-nummer-16-punkt-3"><article class="legalP" id="kapittel-1-nummer-16-punkt-3-ledd-1">beslutningen eller tilbakeholdsretten er ikke til fordel for fysiske eller juridiske personer, enheter eller organer oppført i vedlegg I eller Ia,</article></article></li><li data-li-identifier="d." data-name="d."><article class="listArticle" id="kapittel-1-nummer-16-punkt-4"><article class="legalP" id="kapittel-1-nummer-16-punkt-4-ledd-1">anerkjennelse av beslutningen eller tilbakeholdsretten ikke strider mot grunnleggende rettsstatsprinsipper i den berørte medlemsstaten, og</article></article></li><li data-li-identifier="e." data-name="e."><article class="listArticle" id="kapittel-1-nummer-16-punkt-5"><article class="legalP" id="kapittel-1-nummer-16-punkt-5-ledd-1">for en fysisk eller juridisk person, en enhet eller et organ oppført i vedlegg I, Sanksjonskomiteen har blitt underrettet av medlemsstaten om beslutningen eller tilbakeholdsretten.</article></article></li></ul></article> <article class="defaultP" margin-top="true">Artikkel 8 nummer 1 skal lyde:</article><article class="numberedLegalP" data-numerator="1" id="kapittel-1-nummer-17">1. I tilfeller der fysiske eller juridiske personer, enheter eller organer oppført i vedlegg I eller Ia skal betale beløp forfalt i henhold til en kontrakt, avtale eller forpliktelse som vedkommende fysiske eller juridiske person, enhet eller organ har inngått eller pådratt seg før datoen da de ble oppført i vedlegg I eller Ia, kan medlemsstatenes kompetente myndigheter gjøre unntak fra artikkel 3 nr. 1 og gi tillatelse, på de vilkår de finner hensiktsmessige, til å frigi visse frosne penger eller formuesgoder dersom den kompetente myndigheten har fastslått at<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-17-punkt-1"><article class="legalP" id="kapittel-1-nummer-17-punkt-1-ledd-1">pengene eller formuesgodene skal brukes som betaling fra en fysisk eller juridisk person, en enhet eller et organ oppført i vedlegg I eller Ia, og,</article></article></li><li data-li-identifier="b." data-name="b."><article class="listArticle" id="kapittel-1-nummer-17-punkt-2"><article class="legalP" id="kapittel-1-nummer-17-punkt-2-ledd-1">betalingen ikke er i strid med artikkel 3 nr. 2.</article></article></li></ul></article> <article class="defaultP" margin-top="true">Artikkel 8 nytt nummer 1a skal lyde:</article><article class="numberedLegalP" data-numerator="1a" id="kapittel-1-nummer-18">1a. For fysiske eller juridiske personer, enheter eller organer oppført i vedlegg I skal den berørte medlemsstaten underrette Sanksjonskomiteen ti virkedager i forveien om at den har til hensikt å gi tillatelse.</article> <article class="defaultP" margin-top="true">Artikkel 9 nummer 2 skal lyde:</article><article class="numberedLegalP" data-numerator="2" id="kapittel-1-nummer-19">2. Artikkel 3 nr. 2 gjelder ikke beløp som tilføres frosne konti i form av<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-19-punkt-1"><article class="legalP" id="kapittel-1-nummer-19-punkt-1-ledd-1">renter eller annen avkastning på disse kontiene,</article></article></li><li data-li-identifier="b." data-name="b."><article class="listArticle" id="kapittel-1-nummer-19-punkt-2"><article class="legalP" id="kapittel-1-nummer-19-punkt-2-ledd-1">beløp forfalt til betaling i henhold til kontrakter, avtaler eller forpliktelser som var inngått eller oppstod før datoen da den fysiske eller juridiske personen, enheten eller organet omtalt i artikkel 4 ble oppført i vedlegg I eller Ia, eller</article></article></li><li data-li-identifier="c." data-name="c."><article class="listArticle" id="kapittel-1-nummer-19-punkt-3"><article class="legalP" id="kapittel-1-nummer-19-punkt-3-ledd-1">beløp forfalt til betaling til en fysisk eller juridisk person, en enhet eller et organ oppført i vedlegg Ia i henhold til rettslige, administrative eller voldgiftsmessige beslutninger som er truffet i Unionen, eller som er rettskraftige i den berørte medlemsstaten,<br />forutsatt at alle renter, avkastninger eller betalinger fryses i samsvar med artikkel 3.</article></article></li></ul></article> <article class="defaultP" margin-top="true">Artikkel 10 nummer 1 skal lyde:</article><article class="numberedLegalP" data-numerator="1" id="kapittel-1-nummer-20">1. Uavhengig av gjeldende regler om rapportering, konfidensialitet og taushetsplikt overholdes, skal fysiske og juridiske personer, enheter og organer<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-20-punkt-1"><article class="legalP" id="kapittel-1-nummer-20-punkt-1-ledd-1">omgående gi opplysninger som kan fremme overholdelse av denne forordningen, herunder opplysninger om konti og beløp som er frosset i samsvar med artikkel 3 nr. 1, til den kompetente myndigheten i medlemsstaten der de er bosatt eller befinner seg, og gi opplysningene, direkte eller gjennom medlemsstaten, til Kommisjonen, og</article></article></li><li data-li-identifier="b." data-name="b."><article class="listArticle" id="kapittel-1-nummer-20-punkt-2"><article class="legalP" id="kapittel-1-nummer-20-punkt-2-ledd-1">samarbeide med den kompetente myndigheten om en eventuell verifisering av opplysningene nevnt i bokstav a.</article></article></li></ul></article> <article class="defaultP" margin-top="true">Artikkel 11 nummer 2 skal lyde:</article><article class="numberedLegalP" data-numerator="2" id="kapittel-1-nummer-21">2. Fysiske eller juridiske personer, enheter eller organer oppført i vedlegg I eller Ia skal<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-21-punkt-1"><article class="legalP" id="kapittel-1-nummer-21-punkt-1-ledd-1">senest 9. januar 2023 eller innen seks uker fra datoen for oppføring i vedlegg I, alt etter hvilken dato som er den seneste, innberette penger eller formuesgoder innenfor en medlemsstats jurisdiksjon som tilhører, eies, innehas eller kontrolleres av dem, til de kompetente myndighetene i medlemsstaten der disse pengene eller formuesgodene befinner seg, <ul class="defaultList"><li data-li-identifier="aa." data-name="aa."><article class="listArticle" id="kapittel-1-nummer-21-punkt-1-ledd-1-punkt-1"><article class="legalP" id="kapittel-1-nummer-21-punkt-1-ledd-1-punkt-1-ledd-1">senest 9. september 2023 eller innen seks uker fra datoen for oppføring i vedlegg Ia, alt etter hvilken dato som er den seneste, innberette penger eller formuesgoder innenfor en medlemsstats jurisdiksjon som tilhører, eies, innehas eller kontrolleres av dem, til de kompetente myndighetene i medlemsstaten der disse pengene eller formuesgodene befinner seg, og</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-nummer-21-punkt-2"><article class="legalP" id="kapittel-1-nummer-21-punkt-2-ledd-1">samarbeide med den kompetente myndigheten om en eventuell verifisering av disse opplysningene.</article></article></li></ul></article> <article class="defaultP" margin-top="true">Artikkel 11 nummer 4 skal lyde:</article><article class="numberedLegalP" data-numerator="4" id="kapittel-1-nummer-22">4. Den berørte medlemsstaten skal innen to uker underrette Kommisjonen om opplysningene den har mottatt i henhold til nr. 2 bokstav a) og aa).</article> <article class="defaultP" margin-top="true">Artikkel 11 nytt nummer 5a skal lyde:</article><article class="numberedLegalP" data-numerator="5a" id="kapittel-1-nummer-23">5a. Forpliktelsen i nr. 2 bokstav aa) får ikke anvendelse før 2. september 2023 med hensyn til penger eller formuesgoder som befinner seg i en medlemsstat som har fastsatt en tilsvarende innberetningsplikt i henhold til nasjonal lovgivning innen 1. august 2023.</article> <article class="defaultP" margin-top="true">Artikkel 13 nummer 1 bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-23-punkt-1"><article class="legalP" id="kapittel-1-nummer-23-punkt-1-ledd-1">fysiske eller juridiske personer, enheter eller organer som er oppført i vedlegg I eller Ia,</article></article></li></ul></article> <article class="defaultP" margin-top="true">Artikkel 14 nummer 1 bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-23-punkt-2"><article class="legalP" id="kapittel-1-nummer-23-punkt-2-ledd-1">penger som er frosset i henhold til artikkel 3 nr. 1, og tillatelser som er gitt i henhold til artikkel 6, 6a, 6b, 7 og 8,</article></article></li></ul></article> <article class="defaultP" margin-top="true">Artikkel 16 skal lyde:</article><article class="numberedLegalP" data-numerator="1" id="kapittel-1-nummer-24">1. Når Sikkerhetsrådet eller Sanksjonskomiteen listefører en fysisk eller juridisk person, en enhet eller et organ, og har gitt en begrunnelse for listeføringen, skal Rådet registrere vedkommende person, enhet eller organ i vedlegg I.<ul class="defaultList"><li data-li-identifier="1a." data-name="1a."><article class="listArticle" id="kapittel-1-nummer-24-punkt-1"><article class="legalP" id="kapittel-1-nummer-24-punkt-1-ledd-1">Rådet skal opprette og endre listen over fysiske og juridiske personer, enheter og organer i vedlegg Ia.</article></article></li><li data-li-identifier="1b." data-name="1b."><article class="listArticle" id="kapittel-1-nummer-24-punkt-2"><article class="legalP" id="kapittel-1-nummer-24-punkt-2-ledd-1">Rådet skal meddele sin beslutning, herunder begrunnelsen for listeføringen, til den fysiske eller juridiske personen, enheten eller organet nevnt i nr. 1 og 1a, enten direkte, dersom adressen er kjent, eller ved å offentliggjøre en kunngjøring som gir den fysiske eller juridiske personen, enheten eller organet anledning til å framlegge merknader.</article></article></li></ul></article><article class="numberedLegalP" data-numerator="2" id="kapittel-1-nummer-25">2. Dersom det fremsettes merknader eller fremlegges vesentlige nye bevis, skal Rådet ta beslutningen opp til fornyet behandling og underrette den fysiske eller juridiske personen, enheten eller organet om dette.</article><article class="numberedLegalP" data-numerator="3" id="kapittel-1-nummer-26">3. Når Sikkerhetsrådet eller Sanksjonskomiteen beslutter å fjerne en fysisk eller juridisk person, en enhet eller et organ fra listen eller å endre opplysningene som identifiserer en listeført fysisk eller juridisk person, en enhet eller et organ, skal Rådet endre vedlegg I tilsvarende.<article class="legalP" id="kapittel-1-nummer-26-ledd-1">Listen i vedlegg Ia skal gjennomgås med jevne mellomrom og minst hver tolvte måned.</article></article> <article class="defaultP" margin-top="true">Artikkel 18 nummer 1 og 2 skal lyde:</article><article class="numberedLegalP" data-numerator="1" id="kapittel-1-nummer-27">1. Rådet, Kommisjonen og Unionens høyrepresentant for utenrikssaker og sikkerhetspolitikk (heretter kalt «høyrepresentanten») skal behandle personopplysninger for å kunne utføre oppgavene som er pålagt dem i henhold til denne forordningen. Disse oppgavene består blant annet i<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-27-punkt-1"><article class="legalP" id="kapittel-1-nummer-27-punkt-1-ledd-1">for Rådets del å utarbeide og foreta endringer av vedlegg I og Ia,</article></article></li><li data-li-identifier="b." data-name="b."><article class="listArticle" id="kapittel-1-nummer-27-punkt-2"><article class="legalP" id="kapittel-1-nummer-27-punkt-2-ledd-1">for høyrepresentantens del å utarbeide endringer av vedlegg I og Ia,</article></article></li><li data-li-identifier="c." data-name="c."><article class="listArticle" id="kapittel-1-nummer-27-punkt-3"><article class="legalP" id="kapittel-1-nummer-27-punkt-3-ledd-1">for Kommisjonens del <ul class="defaultList"><li data-li-identifier="i." data-name="i."><article class="listArticle" id="kapittel-1-nummer-27-punkt-3-ledd-1-punkt-1"><article class="legalP" id="kapittel-1-nummer-27-punkt-3-ledd-1-punkt-1-ledd-1">å føre innholdet i vedlegg I og Ia inn i EUs elektroniske konsoliderte liste over personer, grupper og enheter underlagt EUs økonomiske sanksjoner og i det interaktive kartet over EUs sanksjoner, som begge er offentlig tilgjengelige,</article></article></li><li data-li-identifier="ii." data-name="ii."><article class="listArticle" id="kapittel-1-nummer-27-punkt-3-ledd-1-punkt-2"><article class="legalP" id="kapittel-1-nummer-27-punkt-3-ledd-1-punkt-2-ledd-1">å behandle opplysninger om virkningen av tiltakene fastsatt i denne forordningen, for eksempel verdien av frosne penger og opplysninger om tillatelser gitt av de kompetente myndighetene.</article></article></li></ul></article></article></li></ul></article><article class="numberedLegalP" data-numerator="2" id="kapittel-1-nummer-28">2. Der det er aktuelt, kan Rådet, Kommisjonen og høyrepresentanten behandle relevante data om straffbare handlinger begått av listeførte fysiske personer og om straffedom eller sikkerhetstiltak mot slike personer, bare i den grad en slik behandling er nødvendig for å utarbeide vedlegg I og Ia.</article> <article class="defaultP" margin-top="true">I Vedlegg A skal nytt Vedlegg Ia lyde:</article><span class="futuretitle" id="kapittel-1-foreslåttittel-1">VEDLEGG Ia<br />Liste over fysiske og juridiske personer, enheter og organer nevnt i artikkel 4a</span><article class="defaultP">EUs konsoliderte liste over personer, enheter og organer underlagt restriktive tiltak er tilgjengelig her.</article><article class="defaultP">Listeførte med programkode («programme») HTI – Haiti er listeført under denne forskriften.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-09-20-2260/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section></main></body></html>