<!DOCTYPE html><html lang="nb"><head><title>Forskrift om endring i forskrift om godkjenning av bil og tilhenger til bil</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-07-18-1837</dd><dt class="dokid">DokumentID</dt><dd class="dokid">LTI/forskrift/2024-07-18-1837</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2024-07-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-06-28-1233</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2024-07-29 14:00</dd><dt class="journalNumber">Journalnummer</dt><dd class="journalNumber">2024-0869</dd><dt class="titleShort">Korttittel</dt><dd class="titleShort">Endr. i bilforskriften</dd><dt class="title">Tittel</dt><dd class="title">Forskrift om endring i forskrift om godkjenning av bil og tilhenger til bil</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 18. juli 2024 med hjemmel i lov 18. juni 1965 nr. 4 om vegtrafikk (vegtrafikkloven) § 13, § 14, § 15 og § 16, jf. delegeringsvedtak 24. november 1980 nr. 1.</dd><dt class="refid">RefID</dt><dd class="refid">forskrift/2024-07-18-1837</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godkjenning av bil og tilhenger til bil<ul class="tocSubUl"><li>I<ul class="tocSubUl"><li>§ 1-3. Forholdet til tidligere forskrifter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-07-18-1837" id="dokument"><h1>Forskrift om endring i forskrift om godkjenning av bil og tilhenger til bil</h1><section class="section" data-name="kapI" id="kapittel-1" data-lovdata-URL="LTI/forskrift/2024-07-18-1837/KAPITTEL_1"><h2 data-text-align="center">I</h2><article class="defaultP">I forskrift 28. juni 2022 nr. 1233 om godkjenning av bil og tilhenger til bil (bilforskriften) gjøres følgende endringer<i>:</i></article> <article class="defaultP" margin-top="true">§ 1-3 skal lyde:</article><article class="futureLegalArticle" data-name="§1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Forholdet til tidligere forskrifter</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Tidligere forskrifter for godkjenning av bil og tilhenger til bil som angitt i annet til fjerde ledd, får kun virkning ved at de inneholder de tekniske kravene som gjaldt i Norge før 1. oktober 2022.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) 15. september 2012–30. september 2022: Forskrift 5. juli 2012 nr. 817 om godkjenning av bil og tilhenger til bil (bilforskriften).</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) 1. januar 1995–14. september 2012: Forskrift 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften).</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Før 1. januar 1995: Forskrift 25. januar 1990 nr. 91 om krav til kjøretøy og kjøretøyforskriften vedlegg 2.</article></article> <article class="defaultP" margin-top="true">§ 4-4 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Bil og tilhenger til bil skal tilfredsstille kravene for de enkelte kravområder som fremgår av vedlegg 1 til forskriften. For spesielle kjøretøy gjelder vedlegg 2 del 3 til forordningen. Alternative krav i forskriften kapittel 9 og 10 kan også benyttes for de kjøretøy og godkjenningsordninger de gjelder.</article> <article class="defaultP" margin-top="true">§ 4-4 fjerde ledd første punktum skal lyde:</article><article class="legalP" id="kapittel-1-ledd-1">Unntatt fra annet og tredje ledd er kravområder angitt i bokstavene a–f nedenfor.</article> <article class="defaultP" margin-top="true">§ 4-4 fjerde ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">4A: Flate for montering av kjennemerke,</article></article></li></ul></article> <article class="defaultP" margin-top="true">§ 6-1 første ledd første punktum skal lyde:</article><article class="legalP" id="kapittel-1-ledd-2">Denne bestemmelsen gjelder for kjøretøy som definert i § 1-5 første ledd.</article> <article class="defaultP" margin-top="true">§ 6-5 oppheves.</article> <article class="defaultP" margin-top="true">§ 7-10 annet ledd siste punktum skal lyde:</article><article class="legalP" id="kapittel-1-ledd-3">Oppfyllelse av kravnivå dokumenteres som angitt i § 7-2.</article> <article class="defaultP" margin-top="true">Kapittel 11 overskrift skal lyde:</article><article class="defaultP"><i>Kapittel 11 – Kjøretøy som oppfyller tredjelands nasjonale krav</i></article><article class="defaultP">§ 14-9 annet ledd første punktum skal lyde:</article><article class="legalP" id="kapittel-1-ledd-4">Varsellykten skal avgi gult lys i alle retninger innenfor en vertikalvinkel fra minst 5° over til minst 5° under horisontalplanet gjennom lyktens sentrum, og gi inntrykk av å være blinkende.</article> <article class="defaultP" margin-top="true">§ 14-10 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Drosje skal ha svakt lysende taklykt som foran og bak har påskriften «TAXI» og et løyvenummer.</article> <article class="defaultP" margin-top="true">§ 14-11 annet ledd første punktum skal lyde:</article><article class="legalP" id="kapittel-1-ledd-5">Folien skal være festet til kjøretøyets karosseri bak og/eller på sidene.</article> <article class="defaultP" margin-top="true">I vedlegg 1 kravområde 4A settes følgende fotnote «***» inn etter datoen 30.09.2022.</article> <article class="defaultP" margin-top="true">Følgende forklarende tekst til fotnoten settes inn under de to eksisterende fotnotene:</article><article class="defaultP" data-text-size="small">*** Kjøretøy som er typegodkjent i henhold til forordning (EU) nr. 1003/2010 kan fortsatt registreres etter denne dato, jf. forordning (EU) 2019/2144 artikkel 15.</article> <article class="defaultP" margin-top="true">I vedlegg 1 kravområde 27A skal første punktum lyde:</article><article class="defaultP">Gjelder for alle M og N.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-07-18-1837/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>