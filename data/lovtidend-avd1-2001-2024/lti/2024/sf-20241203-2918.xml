<!DOCTYPE html><html lang="nb"><head><title>Forskrift om påmelding til kvotesamarbeidsordningen i fisket etter norsk vårgytende sild i 2025</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-03-2918</dd><dt class="dokid">DokumentID</dt><dd class="dokid">LTI/forskrift/2024-12-03-2918</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2024-12-03 – 2025-12-31</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li></ul></dd><dt class="dateOfPublication">Kunngjort</dt><dd class="dateOfPublication">2024-12-03 14:15</dd><dt class="journalNumber">Journalnummer</dt><dd class="journalNumber">2024-1307</dd><dt class="title">Tittel</dt><dd class="title">Forskrift om påmelding til kvotesamarbeidsordningen i fisket etter norsk vårgytende sild i 2025</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 3. desember 2024 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16.</dd><dt class="refid">RefID</dt><dd class="refid">forskrift/2024-12-03-2918</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om påmelding til kvotesamarbeidsordningen i fisket etter norsk vårgytende sild i 2025<ul class="tocSubUl"><li>§ 1. Virkeområde</li><li>§ 2. Krav til påmelding og påmeldingsfrist</li><li>§ 3. Bemyndigelse</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-03-2918" id="dokument"><h1>Forskrift om påmelding til kvotesamarbeidsordningen i fisket etter norsk vårgytende sild i 2025</h1><article class="legalArticle" data-lovdata-URL="LTI/forskrift/2024-12-03-2918/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder påmelding til kvotesamarbeidsordningen i fisket etter norsk vårgytende sild i 2025. Kvotesamarbeidsordningen er forbeholdt fartøy i lukket gruppe som ikke fyller vilkårene for å få tildelt strukturkvote etter forskrift 7. november 2003 nr. 1309 om spesielle kvoteordninger for kystfiskeflåten og som er under 15 meter største lengde.</article></article><article class="legalArticle" data-lovdata-URL="LTI/forskrift/2024-12-03-2918/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til påmelding og påmeldingsfrist</span></h2><article class="legalP" id="paragraf-2-ledd-1">For den som ønsker å delta i kvotesamarbeidsordningen i fisket etter norsk vårgytende sild i januar 2025 må skriftlig påmelding være mottatt av Fiskeridirektoratet innen 12. desember 2024. Dersom påmeldingsfristen oversittes mistes adgangen til å delta i kvotesamarbeidsordningen i januar 2025. Påmelding skal skje via digitalt skjema dersom ikke annet er opplyst på Fiskeridirektoratets internettsider. Det digitale skjemaet er tilgjengelig på Fiskeridirektoratets internettsider.</article><article class="legalP" id="paragraf-2-ledd-2">For den som ønsker å delta i kvotesamarbeidsordningen etter januar 2025 må skriftlig påmelding være mottatt av Fiskeridirektoratet senest 1 virkedag før fisket på ordningen tar til.</article><article class="legalP" id="paragraf-2-ledd-3">Påmelding kan ikke anses bindende før kvotesamarbeidsordningen er endelig vedtatt. Den som er påmeldt har anledning til å trekke seg fra deltagelse i kvotesamarbeidsordningen innen en uke etter at ordningen er vedtatt i forskrift, men ikke senere enn 28. desember 2024.</article></article><article class="legalArticle" data-lovdata-URL="LTI/forskrift/2024-12-03-2918/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bemyndigelse</span></h2><article class="legalP" id="paragraf-3-ledd-1">Fiskeridirektoratet kan endre forskriften.</article></article><article class="legalArticle" data-lovdata-URL="LTI/forskrift/2024-12-03-2918/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks og gjelder til 31. desember 2025.</article></article></main></body></html>