<!DOCTYPE html><html lang="nb"><head><title>Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-20-3496</dd><dt class="dokid">DokumentID</dt><dd class="dokid">LTI/forskrift/2024-12-20-3496</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-12-23-3910</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§15</li><li>lov/2008-06-06-37/§16</li><li>forskrift/2021-12-23-3910/§74</li></ul></dd><dt class="dateOfPublication">Kunngjort</dt><dd class="dateOfPublication">2024-12-30 15:45</dd><dt class="journalNumber">Journalnummer</dt><dd class="journalNumber">2024-1708</dd><dt class="titleShort">Korttittel</dt><dd class="titleShort">Endr. i høstingsforskriften</dd><dt class="title">Tittel</dt><dd class="title">Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 20. desember 2024 med hjemmel i lov 6. juni 2008 nr. 37 om forvaltning av viltlevande marine ressursar (havressursloven) §§ 15 og 16 og forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser (høstingsforskriften) § 74.</dd><dt class="refid">RefID</dt><dd class="refid">forskrift/2024-12-20-3496</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-20-3496" id="dokument"><h1>Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-20-3496/KAPITTEL_1"><h2 data-text-align="center">I</h2><article class="defaultP">I forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser (høstingsforskriften) gjøres følgende endringer:</article> <article class="defaultP" margin-top="true">§ 4 nr. 3 skal lyde:</article><article class="legalP" id="kapittel-1-ledd-1">Ved fiske etter torsk med snurrevad med fartøy på eller over 11 meter største lengde innenfor 4 nautiske mil av grunnlinjene nord for 62° N er minste tillatte maskevidde i fiskeposen 130 mm.</article> <article class="defaultP" margin-top="true">§ 10 annet ledd skal lyde:</article><article class="legalP" id="kapittel-1-ledd-2">Ved fiske med snurrevad nord for 62° N er det kun tillatt å bruke fiskepose med kvadratmasker. Fiskeposen med kvadratmasker skal bestå av tre deler: Forpart, sylinder med kvadratiske masker og løft. Redskapet skal være oppbygd og montert etter spesifikasjonene i vedlegg 1.</article> <article class="defaultP" margin-top="true">§ 15 annet ledd bokstav c skal lyde:</article><article class="legalP" id="kapittel-1-ledd-3">Ved fiske med snurrevad i området innenfor 4 nm fra grunnlinjene er det forbudt å bruke snurrevad som har:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Mer enn 2000 meter taulengde (9 kveiler à 220 meter). Tauets farge skal være lys grønn. Dersom samlet taulengde på vinsjetromlene overstiger grensen som er tillatt å bruke i fisket, skal resten av tauets lengde ha en gjennomgående svart farge og være plassert innerst på tautrommelen. Frem til og med 31. desember 2025 er det, som et alternativ til å anvende svart tau innerst på tautrommelen, tillatt å sette inn tau med svart farge mellom kveil nummer 9 og kveil nummer 10. De svarte tauene skal settes inn på både styrbord og babord tau og være minimum 10 meter lange. Under fiske skal overgangen mellom den grønne og den svarte delen på minst ett av tauene være lett observerbar foran blokka eller i blokka der tauene går ut bak fartøyet.</article></article></li></ul></article> <article class="defaultP" margin-top="true">§ 25 annet ledd bokstav d skal lyde:</article><article class="legalP" id="kapittel-1-ledd-4">Rapporteringsplikten i første ledd omfatter følgende:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Antall meter garn eller antall krok i de enkelte lenkene/settene ved fiske etter breiflabb og kveite.</article></article></li></ul></article> <article class="defaultP" margin-top="true">§ 33a første ledd skal lyde:</article><article class="legalP" id="kapittel-1-ledd-5">Det er forbudt å fiske etter torsk med mer enn 80 garn innenfor fjordlinjene.</article> <article class="defaultP" margin-top="true">§ 41 tredje ledd skal lyde:</article><article class="legalP" id="kapittel-1-ledd-6">Ved fiske med snurrevad er det uten hinder av forbudet i § 39 tillatt å ha inntil 10&#xa0;% bifangst av uer. Fartøy med største lengde under 21 meter som fisker med snurrevad kan likevel ha inntil 30&#xa0;% bifangst av uer i tidsrommet fra og med 1. august til og med 31. desember. Bifangsten av uer regnes i rund vekt pr. uke basert på all fangst fisket i tidsrommet fra mandag kl. 00.00 til søndag klokken 24.00. For fartøy som ikke lander flere ganger pr. uke regnes bifangsten i vekt i de enkelte fangster og ved landing.</article> <article class="defaultP" margin-top="true">§ 42 nye sjette og sjuende ledd skal skal lyde:</article><article class="legalP" id="kapittel-1-ledd-7">Ved fiske med småmasket trål sør for 62° N er det tillatt å ha inntil 35&#xa0;% samlet bifangst av vassild og strømsild i vekt i de enkelte fangster og ved landing.</article><article class="legalP" id="kapittel-1-ledd-8">Ved fiske med snurrevad sør for 62° N er det tillatt å ha inntil 5&#xa0;% samlet bifangst av vassild og strømsild i vekt i de enkelte fangster og ved landing.</article> <article class="defaultP" margin-top="true">Gjeldende § 42 sjette ledd blir åttende ledd.</article> <article class="defaultP" margin-top="true">§ 43 nytt tredje ledd skal lyde:</article><article class="legalP" id="kapittel-1-ledd-9">Ved fiske etter reker med trål sør for 62° N er det tillatt å ha inntil 5&#xa0;% samlet bifangst av vassild og strømsild i vekt i de enkelte fangster og ved landing.</article> <article class="defaultP" margin-top="true">§ 44 første ledd skal lyde:</article><article class="legalP" id="kapittel-1-ledd-10">Ved fiske med andre konvensjonelle redskap enn snurrevad er det uten hinder av forbudet i § 39 tillatt å ha inntil 10&#xa0;% bifangst av uer. Fartøy med største lengde under 21 meter som fisker med andre konvensjonelle redskaper enn snurrevad kan likevel ha inntil 30&#xa0;% bifangst av uer i tidsrommet fra og med 1. august til og med 31. desember. Bifangsten av uer regnes i rund vekt pr. uke basert all fangst fisket i tidsrommet fra mandag kl 00.00 til søndag klokken 24.00. For fartøy som ikke lander flere ganger pr. uke regnes bifangsten i vekt i de enkelte fangster og ved landing.</article> <article class="defaultP" margin-top="true">§ 44 tredje ledd skal lyde:</article><article class="legalP" id="kapittel-1-ledd-11">Ved fiske med garn og liner er det uten hinder av forbudene i § 21 og § 39 tillatt å ha inntil 1&#xa0;% bifangst av kveite, regnet i rund vekt pr. uke basert all fangst fisket i tidsrommet fra mandag kl. 00.00 til søndag klokken 24.00. For fartøy som ikke lander flere ganger pr. uke regnes bifangsten i vekt i de enkelte fangster og ved landing. Videre er det i slikt fiske ikke tillatt å ha mer enn 0,5&#xa0;% bifangst av kveite i rund vekt basert på all fangst fisket i tidsrommet fra og med 20. desember til og med 31. mars. Disse bestemmelsene om bifangst gjelder kun kveite som ikke er levedyktig når den kommer om bord. All levedyktig fangst av kveite i perioden fra og med 20. desember til og med 31. mars skal straks slippes på sjøen.</article> <article class="defaultP" margin-top="true">§ 51 første ledd bokstav a, b og c skal lyde:</article><article class="legalP" id="kapittel-1-ledd-12">All fangst skal føres i land. Dette gjelder likevel ikke:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">Levedyktig fangst høstet i strid med bestemmelser gitt i eller med hjemmel i havressursloven. Slik fangst skal straks slippes på sjøen.</article></article></li><li data-li-identifier="b." data-name="b."><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">Lovlig fangst som er levedyktig når den slippes på sjøen.</article></article></li><li data-li-identifier="c." data-name="c."><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">Død eller døende fangst av andre arter enn: <ul class="defaultList"><li><article class="listArticle" id="kapittel-1-ledd-12-punkt-3-ledd-1-punkt-1"><article class="legalP" id="kapittel-1-ledd-12-punkt-3-ledd-1-punkt-1-ledd-1">Akkar</article></article></li><li><article class="listArticle" id="kapittel-1-ledd-12-punkt-3-ledd-1-punkt-2"><article class="legalP" id="kapittel-1-ledd-12-punkt-3-ledd-1-punkt-2-ledd-1">Ansjos</article></article></li><li><article class="listArticle" id="kapittel-1-ledd-12-punkt-3-ledd-1-punkt-3"><article class="legalP" id="kapittel-1-ledd-12-punkt-3-ledd-1-punkt-3-ledd-1">Blåkveite</article></article></li><li><article class="listArticle" id="kapittel-1-ledd-12-punkt-3-ledd-1-punkt-4"><article class="legalP" id="kapittel-1-ledd-12-punkt-3-ledd-1-punkt-4-ledd-1">Blålange</article></article></li><li><article class="listArticle" id="kapittel-1-ledd-12-punkt-3-ledd-1-punkt-5"><article class="legalP" id="kapittel-1-ledd-12-punkt-3-ledd-1-punkt-5-ledd-1">Blåsteinbit</article></article></li><li><article class="listArticle" id="kapittel-1-ledd-12-punkt-3-ledd-1-punkt-6"><article class="legalP" id="kapittel-1-ledd-12-punkt-3-ledd-1-punkt-6-ledd-1">Breiflabb</article></article></li><li><article class="listArticle" id="kapittel-1-ledd-12-punkt-3-ledd-1-punkt-7"><article class="legalP" id="kapittel-1-ledd-12-punkt-3-ledd-1-punkt-7-ledd-1">Brisling</article></article></li><li><article class="listArticle" id="kapittel-1-ledd-12-punkt-3-ledd-1-punkt-8"><article class="legalP" id="kapittel-1-ledd-12-punkt-3-ledd-1-punkt-8-ledd-1">Brosme</article></article></li><li><article class="listArticle" id="kapittel-1-ledd-12-punkt-3-ledd-1-punkt-9"><article class="legalP" id="kapittel-1-ledd-12-punkt-3-ledd-1-punkt-9-ledd-1">Brudefisk (beryx)</article></article></li><li><article class="listArticle" id="kapittel-1-ledd-12-punkt-3-ledd-1-punkt-10"><article class="legalP" id="kapittel-1-ledd-12-punkt-3-ledd-1-punkt-10-ledd-1">Dolkfisk</article></article></li><li><article class="listArticle" id="kapittel-1-ledd-12-punkt-3-ledd-1-punkt-11"><article class="legalP" id="kapittel-1-ledd-12-punkt-3-ledd-1-punkt-11-ledd-1">Flekkpagell</article></article></li><li><article class="listArticle" id="kapittel-1-ledd-12-punkt-3-ledd-1-punkt-12"><article class="legalP" id="kapittel-1-ledd-12-punkt-3-ledd-1-punkt-12-ledd-1">Flekksteinbit</article></article></li><li><article class="listArticle" id="kapittel-1-ledd-12-punkt-3-ledd-1-punkt-13"><article class="legalP" id="kapittel-1-ledd-12-punkt-3-ledd-1-punkt-13-ledd-1">Flyndre</article></article></li><li><article class="listArticle" id="kapittel-1-ledd-12-punkt-3-ledd-1-punkt-14"><article class="legalP" id="kapittel-1-ledd-12-punkt-3-ledd-1-punkt-14-ledd-1">Glassvar</article></article></li><li><article class="listArticle" id="kapittel-1-ledd-12-punkt-3-ledd-1-punkt-15"><article class="legalP" id="kapittel-1-ledd-12-punkt-3-ledd-1-punkt-15-ledd-1">Glatthodefisk</article></article></li><li><article class="listArticle" id="kapittel-1-ledd-12-punkt-3-ledd-1-punkt-16"><article class="legalP" id="kapittel-1-ledd-12-punkt-3-ledd-1-punkt-16-ledd-1">Gråsteinbit</article></article></li><li><article class="listArticle" id="kapittel-1-ledd-12-punkt-3-ledd-1-punkt-17"><article class="legalP" id="kapittel-1-ledd-12-punkt-3-ledd-1-punkt-17-ledd-1">Hai unntatt brugde, håbrann og håkjerring</article></article></li><li><article class="listArticle" id="kapittel-1-ledd-12-punkt-3-ledd-1-punkt-18"><article class="legalP" id="kapittel-1-ledd-12-punkt-3-ledd-1-punkt-18-ledd-1">Havabbor</article></article></li><li><article class="listArticle" id="kapittel-1-ledd-12-punkt-3-ledd-1-punkt-19"><article class="legalP" id="kapittel-1-ledd-12-punkt-3-ledd-1-punkt-19-ledd-1">Hestmakrell</article></article></li><li><article class="listArticle" id="kapittel-1-ledd-12-punkt-3-ledd-1-punkt-20"><article class="legalP" id="kapittel-1-ledd-12-punkt-3-ledd-1-punkt-20-ledd-1">Hyse</article></article></li><li><article class="listArticle" id="kapittel-1-ledd-12-punkt-3-ledd-1-punkt-21"><article class="legalP" id="kapittel-1-ledd-12-punkt-3-ledd-1-punkt-21-ledd-1">Hvitting</article></article></li><li><article class="listArticle" id="kapittel-1-ledd-12-punkt-3-ledd-1-punkt-22"><article class="legalP" id="kapittel-1-ledd-12-punkt-3-ledd-1-punkt-22-ledd-1">Isgalt</article></article></li><li><article class="listArticle" id="kapittel-1-ledd-12-punkt-3-ledd-1-punkt-23"><article class="legalP" id="kapittel-1-ledd-12-punkt-3-ledd-1-punkt-23-ledd-1">Kolmule</article></article></li><li><article class="listArticle" id="kapittel-1-ledd-12-punkt-3-ledd-1-punkt-24"><article class="legalP" id="kapittel-1-ledd-12-punkt-3-ledd-1-punkt-24-ledd-1">Kongekrabbe</article></article></li><li><article class="listArticle" id="kapittel-1-ledd-12-punkt-3-ledd-1-punkt-25"><article class="legalP" id="kapittel-1-ledd-12-punkt-3-ledd-1-punkt-25-ledd-1">Kveite</article></article></li><li><article class="listArticle" id="kapittel-1-ledd-12-punkt-3-ledd-1-punkt-26"><article class="legalP" id="kapittel-1-ledd-12-punkt-3-ledd-1-punkt-26-ledd-1">Lange</article></article></li><li><article class="listArticle" id="kapittel-1-ledd-12-punkt-3-ledd-1-punkt-27"><article class="legalP" id="kapittel-1-ledd-12-punkt-3-ledd-1-punkt-27-ledd-1">Lodde</article></article></li><li><article class="listArticle" id="kapittel-1-ledd-12-punkt-3-ledd-1-punkt-28"><article class="legalP" id="kapittel-1-ledd-12-punkt-3-ledd-1-punkt-28-ledd-1">Lyr</article></article></li><li><article class="listArticle" id="kapittel-1-ledd-12-punkt-3-ledd-1-punkt-29"><article class="legalP" id="kapittel-1-ledd-12-punkt-3-ledd-1-punkt-29-ledd-1">Lysing</article></article></li><li><article class="listArticle" id="kapittel-1-ledd-12-punkt-3-ledd-1-punkt-30"><article class="legalP" id="kapittel-1-ledd-12-punkt-3-ledd-1-punkt-30-ledd-1">Makrell</article></article></li><li><article class="listArticle" id="kapittel-1-ledd-12-punkt-3-ledd-1-punkt-31"><article class="legalP" id="kapittel-1-ledd-12-punkt-3-ledd-1-punkt-31-ledd-1">Makrellstørje</article></article></li><li><article class="listArticle" id="kapittel-1-ledd-12-punkt-3-ledd-1-punkt-32"><article class="legalP" id="kapittel-1-ledd-12-punkt-3-ledd-1-punkt-32-ledd-1">Morider</article></article></li><li><article class="listArticle" id="kapittel-1-ledd-12-punkt-3-ledd-1-punkt-33"><article class="legalP" id="kapittel-1-ledd-12-punkt-3-ledd-1-punkt-33-ledd-1">Orange Roughy</article></article></li><li><article class="listArticle" id="kapittel-1-ledd-12-punkt-3-ledd-1-punkt-34"><article class="legalP" id="kapittel-1-ledd-12-punkt-3-ledd-1-punkt-34-ledd-1">Piggvar</article></article></li><li><article class="listArticle" id="kapittel-1-ledd-12-punkt-3-ledd-1-punkt-35"><article class="legalP" id="kapittel-1-ledd-12-punkt-3-ledd-1-punkt-35-ledd-1">Polartorsk</article></article></li><li><article class="listArticle" id="kapittel-1-ledd-12-punkt-3-ledd-1-punkt-36"><article class="legalP" id="kapittel-1-ledd-12-punkt-3-ledd-1-punkt-36-ledd-1">Reke (<i>Pandalus borealis</i>)</article></article></li><li><article class="listArticle" id="kapittel-1-ledd-12-punkt-3-ledd-1-punkt-37"><article class="legalP" id="kapittel-1-ledd-12-punkt-3-ledd-1-punkt-37-ledd-1">Rognkjeks</article></article></li><li><article class="listArticle" id="kapittel-1-ledd-12-punkt-3-ledd-1-punkt-38"><article class="legalP" id="kapittel-1-ledd-12-punkt-3-ledd-1-punkt-38-ledd-1">Sardin</article></article></li><li><article class="listArticle" id="kapittel-1-ledd-12-punkt-3-ledd-1-punkt-39"><article class="legalP" id="kapittel-1-ledd-12-punkt-3-ledd-1-punkt-39-ledd-1">Sei</article></article></li><li><article class="listArticle" id="kapittel-1-ledd-12-punkt-3-ledd-1-punkt-40"><article class="legalP" id="kapittel-1-ledd-12-punkt-3-ledd-1-punkt-40-ledd-1">Sild</article></article></li><li><article class="listArticle" id="kapittel-1-ledd-12-punkt-3-ledd-1-punkt-41"><article class="legalP" id="kapittel-1-ledd-12-punkt-3-ledd-1-punkt-41-ledd-1">Sjøkreps</article></article></li><li><article class="listArticle" id="kapittel-1-ledd-12-punkt-3-ledd-1-punkt-42"><article class="legalP" id="kapittel-1-ledd-12-punkt-3-ledd-1-punkt-42-ledd-1">Skate</article></article></li><li><article class="listArticle" id="kapittel-1-ledd-12-punkt-3-ledd-1-punkt-43"><article class="legalP" id="kapittel-1-ledd-12-punkt-3-ledd-1-punkt-43-ledd-1">Skjellbrosme</article></article></li><li><article class="listArticle" id="kapittel-1-ledd-12-punkt-3-ledd-1-punkt-44"><article class="legalP" id="kapittel-1-ledd-12-punkt-3-ledd-1-punkt-44-ledd-1">Skolest</article></article></li><li><article class="listArticle" id="kapittel-1-ledd-12-punkt-3-ledd-1-punkt-45"><article class="legalP" id="kapittel-1-ledd-12-punkt-3-ledd-1-punkt-45-ledd-1">Slettvar</article></article></li><li><article class="listArticle" id="kapittel-1-ledd-12-punkt-3-ledd-1-punkt-46"><article class="legalP" id="kapittel-1-ledd-12-punkt-3-ledd-1-punkt-46-ledd-1">Slirefisk</article></article></li><li><article class="listArticle" id="kapittel-1-ledd-12-punkt-3-ledd-1-punkt-47"><article class="legalP" id="kapittel-1-ledd-12-punkt-3-ledd-1-punkt-47-ledd-1">Strømsild</article></article></li><li><article class="listArticle" id="kapittel-1-ledd-12-punkt-3-ledd-1-punkt-48"><article class="legalP" id="kapittel-1-ledd-12-punkt-3-ledd-1-punkt-48-ledd-1">Tobis</article></article></li><li><article class="listArticle" id="kapittel-1-ledd-12-punkt-3-ledd-1-punkt-49"><article class="legalP" id="kapittel-1-ledd-12-punkt-3-ledd-1-punkt-49-ledd-1">Torsk</article></article></li><li><article class="listArticle" id="kapittel-1-ledd-12-punkt-3-ledd-1-punkt-50"><article class="legalP" id="kapittel-1-ledd-12-punkt-3-ledd-1-punkt-50-ledd-1">Tunger</article></article></li><li><article class="listArticle" id="kapittel-1-ledd-12-punkt-3-ledd-1-punkt-51"><article class="legalP" id="kapittel-1-ledd-12-punkt-3-ledd-1-punkt-51-ledd-1">Uer</article></article></li><li><article class="listArticle" id="kapittel-1-ledd-12-punkt-3-ledd-1-punkt-52"><article class="legalP" id="kapittel-1-ledd-12-punkt-3-ledd-1-punkt-52-ledd-1">Vassild</article></article></li><li><article class="listArticle" id="kapittel-1-ledd-12-punkt-3-ledd-1-punkt-53"><article class="legalP" id="kapittel-1-ledd-12-punkt-3-ledd-1-punkt-53-ledd-1">Vrakfisk</article></article></li><li><article class="listArticle" id="kapittel-1-ledd-12-punkt-3-ledd-1-punkt-54"><article class="legalP" id="kapittel-1-ledd-12-punkt-3-ledd-1-punkt-54-ledd-1">Øyepål</article></article></li><li><article class="listArticle" id="kapittel-1-ledd-12-punkt-3-ledd-1-punkt-55"><article class="legalP" id="kapittel-1-ledd-12-punkt-3-ledd-1-punkt-55-ledd-1">Ål.</article></article></li></ul></article></article></li></ul></article> <article class="defaultP" margin-top="true">§ 56 annet ledd skal lyde:</article><article class="legalP" id="kapittel-1-ledd-13">Forbudet på Storegga gjelder hele året og bare for fartøy større enn 35 meter største lengde. Fiskeridirektoratet kan gjøre unntak fra forbudet for enkelte fartøy når særlige grunner tilsier det.</article> <article class="defaultP" margin-top="true">§ 65 første ledd skal lyde:</article><article class="legalP" id="kapittel-1-ledd-14">Fartøy som oppbevarer fangst i fryst tilstand og har samlet lagringskapasitet på 500 m<sup>3</sup> eller over, skal føre en stuingsplan.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-20-3496/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2025.</article></section></main></body></html>