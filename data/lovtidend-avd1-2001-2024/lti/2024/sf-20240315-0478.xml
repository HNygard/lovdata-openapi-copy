<!DOCTYPE html><html lang="nb"><head><title>Forskrift om opptak, studier og eksamen ved Oslo Nye Fagskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-03-15-478</dd><dt class="dokid">DokumentID</dt><dd class="dokid">LTI/forskrift/2024-03-15-478</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Oslo Nye Fagskole AS</li></ul></dd><dt class="dateInForce">I kraft fra</dt><dd class="dateInForce">2024-03-15</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§24</li></ul></dd><dt class="dateOfPublication">Kunngjort</dt><dd class="dateOfPublication">2024-03-22 14:00</dd><dt class="journalNumber">Journalnummer</dt><dd class="journalNumber">2024-0273</dd><dt class="title">Tittel</dt><dd class="title">Forskrift om opptak, studier og eksamen ved Oslo Nye Fagskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Oslo Nye Fagskole AS 15. mars 2024 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16, § 20, § 21 og § 24.</dd><dt class="refid">RefID</dt><dd class="refid">forskrift/2024-03-15-478</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier og eksamen ved Oslo Nye Fagskole<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Studentenes undersøkelses- og informasjonsplikt</li><li>§ 1-3. Definisjoner</li></ul></li><li>Kapittel 2. Opptak<ul class="tocSubUl"><li>§ 2-1. Søknad og søknadsfrister</li><li>§ 2-2. Formelle opptakskriterier</li><li>§ 2-3. Opptak på grunnlag av realkompetanse</li><li>§ 2-4. Betinget opptak</li><li>§ 2-5. Opptak for søkere med utenlandsk utdanning</li><li>§ 2-6. Opptaksbegrensning og rangering av søkere</li><li>§ 2-7. Reservasjon av studieplass</li><li>§ 2-8. Mottak av studieplass</li><li>§ 2-9. Klage ved avslag om opptak</li></ul></li><li>Kapittel 3. Studier<ul class="tocSubUl"><li>§ 3-1. Studierett og studieavgift</li><li>§ 3-2. Studieplaner</li><li>§ 3-3. Undervisning</li><li>§ 3-4. Godskriving og fritak</li><li>§ 3-5. Obligatorisk aktivitet</li><li>§ 3-6. Individuell tilrettelegging i studiehverdagen</li><li>§ 3-7. Permisjon</li><li>§ 3-8. Studieavbrudd</li><li>§ 3-9. Bortvisning og utestenging</li></ul></li><li>Kapittel 4. Eksamen og arbeidskrav<ul class="tocSubUl"><li>§ 4-1. Eksamen og arbeidskrav</li><li>§ 4-2. Vurderingsform</li><li>§ 4-3. Oppmelding og avmelding</li><li>§ 4-4. Eksamensrett og eksamensavgift</li><li>§ 4-5. Fusk eller forsøk på fusk</li><li>§ 4-6. Fravær på eksamen</li><li>§ 4-7. Sensur</li><li>§ 4-8. Sensorat</li><li>§ 4-9. Karakterbegrunnelse og klage på karakterfastsetting</li><li>§ 4-10. Klage på formelle feil</li><li>§ 4-11. Individuell tilrettelegging på eksamen</li></ul></li><li>Kapittel 5. Vitnemål<ul class="tocSubUl"><li>§ 5-1. Vitnemål og karakterutskrift</li></ul></li><li>Kapittel 6. Klage<ul class="tocSubUl"><li>§ 6-1. Klageadgang</li><li>§ 6-2. Klagefrist</li><li>§ 6-3. Klageinstans</li></ul></li><li>Kapittel 7. Ikrafttredelse<ul class="tocSubUl"><li>§ 7-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2024-03-15-478" id="dokument"><h1>Forskrift om opptak, studier og eksamen ved Oslo Nye Fagskole</h1><section class="section" data-name="kap1" id="kapittel-1" data-lovdata-URL="LTI/forskrift/2024-03-15-478/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2024-03-15-478/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for opptak, studier og eksamen ved Oslo Nye Fagskole.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder for søkere til all utdanning ved Oslo Nye Fagskole på fagskolenivå. Videre gjelder forskriften for studenter ved fagskolen som har fått opptak til og har status som student ved fagskolen.</article></article><article class="legalArticle" data-lovdata-URL="LTI/forskrift/2024-03-15-478/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Studentenes undersøkelses- og informasjonsplikt</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Studenten har ansvaret for å sette seg inn i forskriften, studieplan og andre gjeldende retningslinjer som gjelder for Oslo Nye Fagskole.</article><article class="numberedLegalP" data-numerator="2" id="kapittel-1-paragraf-2-nummer-2">(2) Studenten plikter å sette seg inn i informasjon tilknyttet sin utdanning, som er tilgjengelig i fagskolens læringsplattform.</article><article class="numberedLegalP" data-numerator="3" id="kapittel-1-paragraf-2-nummer-3">(3) Studenten plikter å underrette fagskolen om endring av navn, postadresse og e-postadresse. Dersom studenten unnlater slik underretning bærer studenten risikoen for at informasjon fra fagskolen ikke blir mottatt.</article></article><article class="legalArticle" data-lovdata-URL="LTI/forskrift/2024-03-15-478/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></h3><ul class="defaultList"><li><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1"><i>Rullerende opptak</i>: Kvalifiserte søkere tas opp i den rekkefølgen søknadene blir registrer igjennom søknadsperioden.</article></article></li><li><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1"><i>Normert studietid</i>: Den tiden det er forventet at studenten skal kunne fullføre studiet på.</article></article></li></ul></article></section><section class="section" data-name="kap2" id="kapittel-2" data-lovdata-URL="LTI/forskrift/2024-03-15-478/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2024-03-15-478/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Søknad og søknadsfrister</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Fagskolen opererer i utgangspunktet med rullerende opptak gjennom opptaksperioden med mindre annet er fastsatt i gjeldende studieplan.</article><article class="numberedLegalP" data-numerator="2" id="kapittel-2-paragraf-1-nummer-2">(2) Administrativ leder fastsetter søknadsfrister.</article><article class="numberedLegalP" data-numerator="3" id="kapittel-2-paragraf-1-nummer-3">(3) Søknad om studieplass fylles ut på fagskolens nettside. Søknaden skal ha vedlagt attestert kopi av vitnemål fra videregående skole, tilsvarende utdannelse, eller eventuell annen dokumentasjon som er relevant for vurderingen av søknaden.</article><article class="numberedLegalP" data-numerator="4" id="kapittel-2-paragraf-1-nummer-4">(4) Administrativ leder er ansvarlig for gjennomføring av opptaket.</article></article><article class="legalArticle" data-lovdata-URL="LTI/forskrift/2024-03-15-478/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Formelle opptakskriterier</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Opptak til fagskoleutdanning krever enten relevant fag- eller svennebrev, treårig yrkesfaglig opplæring eller generell studiekompetanse jf. Nasjonalt kvalifikasjonsrammeverk for livslang læring nivå 4, eller tilsvarende realkompetanse jf. § 2-3.</article><article class="numberedLegalP" data-numerator="2" id="kapittel-2-paragraf-2-nummer-2">(2) Studieplanene inneholder informasjon om hvilke utdanningsprogrammer fra videregående opplæring som kreves for opptak til de ulike utdanningene og eventuelt krav om autorisasjon.</article><article class="numberedLegalP" data-numerator="3" id="kapittel-2-paragraf-2-nummer-3">(3) Enkelte studieprogram kan ha særskilte opptakskrav utover utdanningsprogrammer fra videregående opplæring. Hvilke krav som stilles til det enkelte studium kommer frem av studieplanen og fagskolens nettside.</article></article><article class="legalArticle" data-lovdata-URL="LTI/forskrift/2024-03-15-478/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptak på grunnlag av realkompetanse</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Søkere som ikke oppfyller det formelle opptakskravet, kan søke om opptak på grunnlag av realkompetanse. Ved opptak på grunnlag av realkompetanse må søkeren dokumentere realkompetansen.</article><article class="numberedLegalP" data-numerator="2" id="kapittel-2-paragraf-3-nummer-2">(2) Søkeren som søker opptak på grunnlag av realkompetanse, må være 23 år eller eldre i opptaktsåret.</article><article class="numberedLegalP" data-numerator="3" id="kapittel-2-paragraf-3-nummer-3">(3) Studieplanen inneholder informasjon om hvilken kompetanse og erfaring som ansees relevant for opptak til den enkelte utdanningen.</article><article class="numberedLegalP" data-numerator="4" id="kapittel-2-paragraf-3-nummer-4">(4) Realkompetansen vurderes av studieadministrasjonen.</article><article class="numberedLegalP" data-numerator="5" id="kapittel-2-paragraf-3-nummer-5">(5) Dersom søkerens realkompetanse er vurdert som likestilt med det formelle opptaksgrunnlaget, gjelder vurderingen i utgangspunktet også hvis studenten søker opptak til utdanningen senere år. Imidlertid har vedtaket kun gyldighet i henhold til utdanningen slik den er beskrevet i studieplanen på vurderingstidspunktet. Ved betydelig endring i studieplanen, forbeholder fagskolen seg rett til å foreta en ny vurdering, og eventuelt endre vedtaket.</article></article><article class="legalArticle" data-lovdata-URL="LTI/forskrift/2024-03-15-478/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Betinget opptak</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Søkere som ikke har dokumentert fullført og bestått fag- eller svenneprøve innen fristen for å sende inn dokumentasjon, eller som på grunn av spesielle omstendigheter ikke kan avlegge eksamen i videregående opplæring, kan på visse vilkår få innvilget betinget tilbud. Vilkårene for å få innvilget betinget tilbud kommer frem av de til enhver tid gjeldende bestemmelser i fagskoleforskriften.</article></article><article class="legalArticle" data-lovdata-URL="LTI/forskrift/2024-03-15-478/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Opptak for søkere med utenlandsk utdanning</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Søkere med utenlandsk utdanning må ha kvalifikasjoner på nivå 4 i Nasjonalt Kvalifikasjonsrammeverk. De faglige kvalifikasjonene må tilsvare kvalifikasjonene i utdanningsprogrammet fra videregående opplæring som kreves for opptak til den aktuelle utdanningen.</article><article class="numberedLegalP" data-numerator="2" id="kapittel-2-paragraf-5-nummer-2">(2) For studenter som har bestått og fullført videregående opplæring fra de andre nordiske landene er kvalifiserte for opptak uten tilleggskrav i norsk. Søkere med fullført og bestått treårig videregående opplæring fra land utenfor Norden, må dokumentere kunnskaper i norsk i henhold til de enhver tid gjeldende bestemmelser i fagskoleforskriften.</article></article><article class="legalArticle" data-lovdata-URL="LTI/forskrift/2024-03-15-478/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Opptaksbegrensning og rangering av søkere</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Fagskolens studieprogrammer er i utgangspunktet åpne og uten plassbegrensninger, med mindre annet er fastsatt i gjeldende studieplan.</article><article class="numberedLegalP" data-numerator="2" id="kapittel-2-paragraf-6-nummer-2">(2) Dersom det ved studieprogrammer med plassbegrensninger er flere kvalifiserte søkere enn studieplasser etter opptaksfristen, skal søkerne rangeres i henhold til de enhver tid gjeldende bestemmelser i fagskoleforskriften.</article></article><article class="legalArticle" data-lovdata-URL="LTI/forskrift/2024-03-15-478/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Reservasjon av studieplass</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Søkere som har fått opptak ved fagskolen kan søke om utsettelse av studiestart i henhold til de enhver tid gjeldende bestemmelser i fagskoleforskriften.</article><article class="numberedLegalP" data-numerator="2" id="kapittel-2-paragraf-7-nummer-2">(2) Søknad med tilhørende dokumentasjon skal sendes til fagskolens administrasjon innen tre uker fra tilbudet om studieplass ble mottatt.</article></article><article class="legalArticle" data-lovdata-URL="LTI/forskrift/2024-03-15-478/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Mottak av studieplass</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) En søker som får tilbud om studieplass må akseptere tilbudet ved å signere og returnere mottatt studiekontrakt, samt betale registreringsavgift og studieavgift innen oppgitte frister.</article><article class="numberedLegalP" data-numerator="2" id="kapittel-2-paragraf-8-nummer-2">(2) Tilbudet bortfaller automatisk dersom søkeren ikke aksepterer tilbudet innen angitt frist etter tildeling av studieplass.</article></article><article class="legalArticle" data-lovdata-URL="LTI/forskrift/2024-03-15-478/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Klage ved avslag om opptak</span></h3><article class="numberedLegalP" data-numerator="1" id="kapittel-2-paragraf-9-nummer-1">(1) Vedtak om opptak er et enkeltvedtak, og kan påklages i henhold til bestemmelsene i forskriftens kapittel 6.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2024-03-15-478/KAPITTEL_3"><h2>Kapittel 3. Studier</h2><article class="legalArticle" data-lovdata-URL="LTI/forskrift/2024-03-15-478/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Studierett og studieavgift</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Den som aksepterer studietilbudet etter betingelsene i studiekontrakten, har studierett i henhold til normert studietid for studietilbudet det er gitt opptak til. Med normert studietid menes tiden det er forventet at studenten skal kunne fullføre studiet på.</article><article class="numberedLegalP" data-numerator="2" id="kapittel-3-paragraf-1-nummer-2">(2) Studenten må i henhold til sin studiekontrakt betale studieavgift hvert semester innen gjeldende frister for å beholde studieretten. Studenten må betale studieavgift for normert studietid, uavhengig av om studiet gjennomføres på kortere eller lengre tid.</article><article class="numberedLegalP" data-numerator="3" id="kapittel-3-paragraf-1-nummer-3">(3) Endring av studieavgift skal godkjennes av fagskolestyret ved Oslo Nye Fagskole.</article><article class="numberedLegalP" data-numerator="4" id="kapittel-3-paragraf-1-nummer-4">(4) Studieretten kan falle bort midlertidig hvis studenten ikke oppfyller sine plikter etter studiekontrakten, eller har brutt bestemmelser i fagskoleloven om utestenging og bortvisning.</article></article><article class="legalArticle" data-lovdata-URL="LTI/forskrift/2024-03-15-478/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Studieplaner</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) For alle studieprogrammer som tilbys ved fagskolen skal det fastsettes en studieplan. Studieplanen skal inneholde:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">Programbeskrivelse for utdanningen.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">Emnebeskrivelser for hvert emne som inngår i utdanningen.</article></article></li></ul></article><article class="numberedLegalP" data-numerator="2" id="kapittel-3-paragraf-2-nummer-2">(2) Studieplanen fastsettes endelig av fagskolestyret ved Oslo Nye fagskole.</article><article class="numberedLegalP" data-numerator="3" id="kapittel-3-paragraf-2-nummer-3">(3) Fagskolestyret ved Oslo Nye Fagskole fatter vedtak om å opprette og nedlegge studieprogram.</article><article class="numberedLegalP" data-numerator="4" id="kapittel-3-paragraf-2-nummer-4">(4) Fagskolens retningslinjer om systematisk kvalitetsarbeid gjelder for kvalitetssikring av studietilbudene.</article></article><article class="legalArticle" data-lovdata-URL="LTI/forskrift/2024-03-15-478/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Undervisning</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Undervisningen er forbeholdt studenter som har studierett hos fagskolen.</article><article class="numberedLegalP" data-numerator="2" id="kapittel-3-paragraf-3-nummer-2">(2) Hvilket undervisningsspråk som gjelder for de ulike emnene, skal komme frem i informasjon om det enkelte emnet på fagskolens nettsider.</article></article><article class="legalArticle" data-lovdata-URL="LTI/forskrift/2024-03-15-478/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Godskriving og fritak</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Studentene kan søke om å få godskrevet tidligere bestått høyere yrkesfaglig utdanning, samt søke om fritak for deler av utdanningen, i henhold til de enhver tid gjeldende bestemmelser i fagskoleloven og fagskoleforskriften.</article><article class="numberedLegalP" data-numerator="2" id="kapittel-3-paragraf-4-nummer-2">(2) Det gis ikke fritak for utdanning på videregående opplæringsnivå. Det kan heller ikke søkes fritak fra praksisplass.</article><article class="numberedLegalP" data-numerator="3" id="kapittel-3-paragraf-4-nummer-3">(3) Vedtak om godkjenning og fritak er i begge tilfeller et enkeltvedtak og kan påklages i henhold til bestemmelsene i forskriftens kapittel 6.</article></article><article class="legalArticle" data-lovdata-URL="LTI/forskrift/2024-03-15-478/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Obligatorisk aktivitet</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Fagskolen skal opplyse om eventuell obligatorisk aktivitet tilhørende emnet. Dette kommer frem av den til enhver tid gjeldende emnebeskrivelse.</article><article class="numberedLegalP" data-numerator="2" id="kapittel-3-paragraf-5-nummer-2">(2) Ikke-godkjent obligatorisk aktivitet gir rett til gjentak, etter retningslinjer som er beskrevet i forskriftens kapittel 4.</article><article class="numberedLegalP" data-numerator="3" id="kapittel-3-paragraf-5-nummer-3">(3) Fravær på en obligatorisk aktivitet som skyldes sykdom, ulykker eller lignende, og som kan dokumenteres med legeerklæring, kan etter skriftlig søknad til studieadministrasjonen gi fritak for oppmøteplikten. Gyldig fravær gir imidlertid ikke fritak fra den obligatoriske aktiviteten, men gir mulighet for gjentak i henhold til gjeldende retningslinjer.</article><article class="numberedLegalP" data-numerator="4" id="kapittel-3-paragraf-5-nummer-4">(4) Avslag på søknad om fritak for oppmøteplikten er et enkeltvedtak, og kan påklages i henhold til bestemmelsene i forskriftens kapittel 6.</article></article><article class="legalArticle" data-lovdata-URL="LTI/forskrift/2024-03-15-478/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Individuell tilrettelegging i studiehverdagen</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Studenter som har en funksjonsnedsettelse eller andre særskilte behov, kan søke om individuell tilrettelegging i studiehverdagen. Om tilrettelegging på eksamen henvises det til § 4-13 i denne forskrift.</article><article class="numberedLegalP" data-numerator="2" id="kapittel-3-paragraf-6-nummer-2">(2) Retten gjelder tilrettelegging som ikke innebærer en uforholdsmessig byrde for utdanningsinstitusjonen. I vurderingen vektlegges tilretteleggingens effekt for studenten, kostnadene ved tilretteleggingen og institusjonens ressurser. Tilretteleggingen skal ikke føre til en reduksjon av de faglige krav som stilles i den enkelte utdanningen.</article><article class="numberedLegalP" data-numerator="3" id="kapittel-3-paragraf-6-nummer-3">(3) Studenten søker om individuell tilrettelegging via fagskolens læringsplattform Søknaden må inneholde nødvendig og relevant dokumentasjon fra sakkyndig instans, i henhold til fagskolens retningslinjer om tilrettelegging.</article><article class="numberedLegalP" data-numerator="4" id="kapittel-3-paragraf-6-nummer-4">(4) Vedtak fattet av fagskolen om individuell tilrettelegging er et enkeltvedtak, og kan påklages i henhold til bestemmelsene i forskriftens kapittel 6.</article></article><article class="legalArticle" data-lovdata-URL="LTI/forskrift/2024-03-15-478/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Permisjon</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Studenten kan gjennom hele sitt studieløp søke om permisjon. Permisjon kan innvilges etter tjenesteplikten i forsvarsloven § 17, verv i studentpolitiske organer eller når det foreligger andre særlige grunner.</article><article class="numberedLegalP" data-numerator="2" id="kapittel-3-paragraf-7-nummer-2">(2) I forbindelse med graviditet, fødsel og omsorg for barn har studenten rett til permisjon i henhold til de til enhver tid gjeldende bestemmelser i fagskoleloven.</article><article class="numberedLegalP" data-numerator="3" id="kapittel-3-paragraf-7-nummer-3">(3) Søknad om permisjon skal sendes skriftlig til studieadministrasjonen.</article><article class="numberedLegalP" data-numerator="4" id="kapittel-3-paragraf-7-nummer-4">(4) Studenten belastes ikke studieavgift i permisjonstiden, men vanlige oppsigelsesregler gjelder dersom studenten ikke fortsetter studiet etter endt permisjonsperiode.</article><article class="numberedLegalP" data-numerator="5" id="kapittel-3-paragraf-7-nummer-5">(5) Ved oppstart etter endt permisjon må studenten ta høyde for eventuelle endringer i gjeldende studieplan, innenfor de rammene som NOKUT-akkrediteringen gir.</article><article class="numberedLegalP" data-numerator="6" id="kapittel-3-paragraf-7-nummer-6">(6) Vedtak fattet av fagskolen om permisjon anses som et enkeltvedtak, og kan påklages i henhold til bestemmelsene i forskriftens kapittel 6.</article></article><article class="legalArticle" data-lovdata-URL="LTI/forskrift/2024-03-15-478/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Studieavbrudd</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) Studenten kan til enhver tid si opp studieplassen sin. Oppsigelsen skal leveres til fagskolen skriftlig, og skal i alle tilfeller bekreftes mottatt av fagskolen.</article><article class="numberedLegalP" data-numerator="2" id="kapittel-3-paragraf-8-nummer-2">(2) De økonomiske forpliktelsene som følger av oppsigelse av studieplassen, samt oppsigelsestid, er beskrevet i detalj i studiekontrakten.</article><article class="numberedLegalP" data-numerator="3" id="kapittel-3-paragraf-8-nummer-3">(3) Ved særskilte forhold kan studenten skriftlig søke om å få si opp studieplassen uten å måtte betale studieavgift i oppsigelsesperioden. Sykdom må bekreftes ved legeerklæring, og på bakgrunn av dette avgjør studieadministrasjonen om betalingsfritak kan gis.</article></article><article class="legalArticle" data-lovdata-URL="LTI/forskrift/2024-03-15-478/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Bortvisning og utestenging</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) Fagskolen kan gi skriftlig advarsel om utestenging og bortvisning til en student som opptrer på en måte som virker grovt forstyrrende på medstudenters arbeid eller for virksomheten ved fagskolen ellers jf. de til enhver tid gjeldende bestemmelser i fagskoleloven.</article><article class="numberedLegalP" data-numerator="2" id="kapittel-3-paragraf-9-nummer-2">(2) Klagenemnda kan fatte vedtak om utestenging og bortvisning.</article><article class="numberedLegalP" data-numerator="3" id="kapittel-3-paragraf-9-nummer-3">(3) Vedtaket er et enkeltvedtak, og kan påklages i henhold til bestemmelsene i forskriftens kapittel 6.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2024-03-15-478/KAPITTEL_4"><h2>Kapittel 4. Eksamen og arbeidskrav</h2><article class="legalArticle" data-lovdata-URL="LTI/forskrift/2024-03-15-478/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Eksamen og arbeidskrav</span></h3><article class="legalP" id="kapittel-4-paragraf-1-ledd-1">Eksamen og arbeidskrav skal gi grunnlag for å sikre at studentene holder et tilfredsstillende faglig nivå og at studentene blir vurdert ut fra forventet læringsutbytte.</article></article><article class="legalArticle" data-lovdata-URL="LTI/forskrift/2024-03-15-478/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Vurderingsform</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Fagskolen skal sørge for at vurderingsformene er egnet til å vurdere om læringsutbyttene er oppnådd. Hvilke vurderingsformer som gjelder for de aktuelle emnene skal komme frem av emnebeskrivelsene, og kan være sammensatt av en eller flere evalueringsformer.</article><article class="numberedLegalP" data-numerator="2" id="kapittel-4-paragraf-2-nummer-2">(2) Kontinuasjonseksamen gjennomføres for studenter som ikke består ordinær eksamen, eller som har gyldig fravær på ordinær eksamen.</article></article><article class="legalArticle" data-lovdata-URL="LTI/forskrift/2024-03-15-478/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Oppmelding og avmelding</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Alle studenter ved fagskolen som er/har vært innrullert i emnet og har bestått obligatoriske aktiviteter tilhørende det aktuelle emnet, kan melde seg opp til eksamen. Dersom studenten har emnet i utdanningsplanen sin det konkrete semesteret, og har bestått all obligatorisk aktivitet innen oppgitte frister, blir studenten automatisk oppmeldt til eksamen i emnet.</article><article class="numberedLegalP" data-numerator="2" id="kapittel-4-paragraf-3-nummer-2">(2) Eksamensinformasjon publiseres i fagskolens læringsplattform.</article><article class="numberedLegalP" data-numerator="3" id="kapittel-4-paragraf-3-nummer-3">(3) Dersom studenten ikke skriftlig annullerer sin eksamensoppmelding senest 1 uke før siste frist for innlevering av eksamen, anses vedkommende å ha gått opp til eksamen.</article><article class="numberedLegalP" data-numerator="4" id="kapittel-4-paragraf-3-nummer-4">(4) Ønsker studenten å forbedre en eksamenskarakter kan dette gjøres ved ordinære eksamener, hvor beste karakter oppnådd i emnet blir stående som endelig karakter. Studenten må selv melde seg opp til slike eksamener via fagskolens læringsplattform.</article></article><article class="legalArticle" data-lovdata-URL="LTI/forskrift/2024-03-15-478/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Eksamensrett og eksamensavgift</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) For å avlegge eksamen må studenten være meldt opp til den aktuelle eksamenen innen fastsatte frister, samt ha oppfylt sine betalingsforpliktelser i henhold til studiekontrakten.</article><article class="numberedLegalP" data-numerator="2" id="kapittel-4-paragraf-4-nummer-2">(2) For emner som krever obligatorisk aktivitet må slik aktivitet være bestått innen fastsatte frister.</article><article class="numberedLegalP" data-numerator="3" id="kapittel-4-paragraf-4-nummer-3">(3) Studenten plikter før hver eksamen å lese gjennom og godkjenne avtale om eksamen. Godkjenning av avtalen utføres digitalt i eksamensportalen i forkant av eksamen. Fagskolestyret godkjenner fagskolens avtale om eksamen.</article><article class="numberedLegalP" data-numerator="4" id="kapittel-4-paragraf-4-nummer-4">(4) Studenten kan ikke gå opp til samme eksamen mer enn tre ganger. Imidlertid kan studenten søke til studieadministrasjonen om et fjerde eksamensforsøk. Dersom særskilt grunn foreligger, kan et ekstra eksamensforsøk i emnet innvilges. Vedtaket er et enkeltvedtak, og kan påklages i henhold til forskriftens kapittel 6.</article></article><article class="legalArticle" data-lovdata-URL="LTI/forskrift/2024-03-15-478/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Fusk eller forsøk på fusk</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Med hjemmel i fagskoleloven kan fagskolens klagenemnd annullere eksamen eller arbeidskrav ved fusk, forsøk på fusk, eller annen uredelig opptreden. På samme grunnlag kan klagenemnda fatte vedtak om utestenging fra institusjonen, samt frata retten til å gå opp til eksamen ved institusjoner under fagskoleloven i inntil ett år.</article><article class="numberedLegalP" data-numerator="2" id="kapittel-4-paragraf-5-nummer-2">(2) Ved mistanke om fusk skal dette meldes til eksamenskontoret. Med fusk menes blant annet:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-5-nummer-2-punkt-1"><article class="legalP" id="kapittel-4-paragraf-5-nummer-2-punkt-1-ledd-1">Bruk av hjelpemidler som ikke er tillatt.</article></article></li><li data-li-identifier="2." data-name="2."><article class="listArticle" id="kapittel-4-paragraf-5-nummer-2-punkt-2"><article class="legalP" id="kapittel-4-paragraf-5-nummer-2-punkt-2-ledd-1">Plagiat, inkludert selvplagiat.</article></article></li><li data-li-identifier="3." data-name="3."><article class="listArticle" id="kapittel-4-paragraf-5-nummer-2-punkt-3"><article class="legalP" id="kapittel-4-paragraf-5-nummer-2-punkt-3-ledd-1">Brudd på avtale om eksamen.</article></article></li><li data-li-identifier="4." data-name="4."><article class="listArticle" id="kapittel-4-paragraf-5-nummer-2-punkt-4"><article class="legalP" id="kapittel-4-paragraf-5-nummer-2-punkt-4-ledd-1">Innlevering av andres arbeid som sitt eget.</article></article></li></ul></article><article class="numberedLegalP" data-numerator="3" id="kapittel-4-paragraf-5-nummer-3">(3) Oppdages fusk, forsøk på fusk, eller det foreligger mistanke om fusk i forbindelse med eksamen skal Fagskolens eksamenskontor informeres straks.</article><article class="numberedLegalP" data-numerator="4" id="kapittel-4-paragraf-5-nummer-4">(4) Adgang til annullering foreldes ikke.</article><article class="numberedLegalP" data-numerator="5" id="kapittel-4-paragraf-5-nummer-5">(5) Vedtak om annullering og utestenging kan påklages til nasjonalt klageorgan for fagskoleutdanning jf. fagskoleloven.</article></article><article class="legalArticle" data-lovdata-URL="LTI/forskrift/2024-03-15-478/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Fravær på eksamen</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Gyldig grunn til manglende innlevering av eksamen gir rett til kontinuasjonseksamen. Kontinuasjonseksamen skal avholdes kort tid etter ordinær eksamen. Avgift for kontinuasjonseksamen fastsettes av styret ved Oslo Nye Fagskole.</article><article class="numberedLegalP" data-numerator="2" id="kapittel-4-paragraf-6-nummer-2">(2) Ved kontinuasjon gjelder siste versjon av emnet, herunder vurderingsform og pensum. Det er studentenes eget ansvar å undersøke hvilket vurderingsgrunnlag som gjelder ved oppmelding til kontinuasjonseksamen i et emne.</article><article class="numberedLegalP" data-numerator="3" id="kapittel-4-paragraf-6-nummer-3">(3) Fraværet må dokumenteres og innleveres til fagskolen senest 48 timer før innleveringsfrist.</article><article class="numberedLegalP" data-numerator="4" id="kapittel-4-paragraf-6-nummer-4">(4) Dersom studenten ikke leverer eksamen, og heller ikke har gyldig fravær, registreres dette som «ikke møtt» i eksamensportalen, og studenten bruker følgelig et eksamensforsøk.</article></article><article class="legalArticle" data-lovdata-URL="LTI/forskrift/2024-03-15-478/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Sensuren skal publiseres innen tre uker etter eksamen, dersom ikke særlige grunner gjør det nødvendig å bruke lengre tid. Hvis sensuren ikke kan gis innen tre uker, skal studenten varsles om det og samtidig få vite når sensuren kan ventes.</article><article class="numberedLegalP" data-numerator="2" id="kapittel-4-paragraf-7-nummer-2">(2) Alle eksamener bedømmes enten med bestått/ikke bestått, eller med bokstavkarakterer etter en skala fra A til E for bestått og F for ikke bestått. Ved innlevering av blank besvarelse gis karakteren F.</article></article><article class="legalArticle" data-lovdata-URL="LTI/forskrift/2024-03-15-478/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Sensorat</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) Fagansvarlig oppnevner sensor(er) på vegne av styret. Sensorene vil enten være interne, eksterne eller en kombinasjon av disse. Studieutvalget godkjenner ordning for ekstern evaluering av vurderingen eller vurderingsordningene ved fagskolen.</article><article class="numberedLegalP" data-numerator="2" id="kapittel-4-paragraf-8-nummer-2">(2) Fagansvarlig utarbeider sensorveiledning i forbindelse med sensur. Denne skal være tilgjengelig for sensor før vurderingen starter og tilgjengelig for studentene når sensur foreligger.</article><article class="numberedLegalP" data-numerator="3" id="kapittel-4-paragraf-8-nummer-3">(3) Ved ny sensurering etter § 4-9 og § 4-10 benyttes én eller to sensorer. Minst én sensor skal være ekstern. Ekstern sensor kan ikke være ansatt ved fagskolen eller ha hatt undervisningsoppgaver eller andre oppgaver av vesentlig omfang på det aktuelle emnet, i gjeldende semester.</article><article class="numberedLegalP" data-numerator="4" id="kapittel-4-paragraf-8-nummer-4">(4) Dersom det benyttes en kombinasjon av interne og eksterne sensorer, har den eksterne sensoren overordnet avgjørelsesmyndighet ved misforhold mellom sensorenes vurderinger.</article></article><article class="legalArticle" data-lovdata-URL="LTI/forskrift/2024-03-15-478/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Karakterbegrunnelse og klage på karakterfastsetting</span></h3><article class="numberedLegalP" data-numerator="1" id="kapittel-4-paragraf-9-nummer-1">(1) Krav om begrunnelse må fremmes av studenten innen én uke etter at karakteren ble kunngjort dersom begrunnelse ikke er gitt sammen med karakteren jf. fagskoleloven. Krav om begrunnelse for karakter sendes via fagskolens læringsplattform. Ved muntlig eksamen må krav om begrunnelse fremsettes umiddelbart etter at karakteren er meddelt.</article><article class="numberedLegalP" data-numerator="2" id="kapittel-4-paragraf-9-nummer-2">(2) Begrunnelsen skal gis innen to uker etter at studenten har bedt om den. Dersom begrunnelsen ikke kan gis innen to uker, skal studenten varsles om dette og samtidig få vite når begrunnelsen kan ventes.</article><article class="numberedLegalP" data-numerator="3" id="kapittel-4-paragraf-9-nummer-3">(3) I begrunnelsen skal det redegjøres for de generelle prinsipper som er lagt til grunn med utgangspunkt i sensorveiledningen og for bedømmelsen av studentens prestasjon. Begrunnelsen skal gis skriftlig.</article><article class="numberedLegalP" data-numerator="4" id="kapittel-4-paragraf-9-nummer-4">(4) Klage på karakterfastsetting skal sendes skriftlig via fagskolens læringsplattform innen tre uker etter at karakteren ble gjort kjent for studenten, eller tre uker etter at studenten har mottatt begrunnelse for karakteren. Studenten kan ikke klage på en bedømmelse av en muntlig prestasjon eller lignende som etter sin art ikke lar seg etterprøve.</article><article class="numberedLegalP" data-numerator="5" id="kapittel-4-paragraf-9-nummer-5">(5) Ved klage på karakterfastsetting oppnevnes ny(e) sensor(er).</article><article class="numberedLegalP" data-numerator="6" id="kapittel-4-paragraf-9-nummer-6">(6) Karakteren kan endres både til gunst og ugunst for klageren.</article><article class="numberedLegalP" data-numerator="7" id="kapittel-4-paragraf-9-nummer-7">(7) Klagebehandlingen kan ta opptil tre uker, og resultatet publiseres i fagskolens læringsplattform.</article><article class="numberedLegalP" data-numerator="8" id="kapittel-4-paragraf-9-nummer-8">(8) Karakterfastsetting ved ny sensur kan ikke påklages.</article></article><article class="legalArticle" data-lovdata-URL="LTI/forskrift/2024-03-15-478/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Klage på formelle feil</span></h3><article class="numberedLegalP" data-numerator="1" id="kapittel-4-paragraf-10-nummer-1">(1) Den som har vært oppe til eksamen, prøve eller annet arbeid som bedømmes med karakter, kan klage over formelle feil som kan ha hatt betydning for bedømmelsen av en eller flere av kandidatenes prestasjoner jf. fagskoleloven.</article><article class="numberedLegalP" data-numerator="2" id="kapittel-4-paragraf-10-nummer-2">(2) Klage på formelle feil skal sendes skriftlig via fagskolens læringsplattform. Klagen skal sendes innen tre uker etter at studenten er blitt kjent med, eller burde vært kjent med det forhold som begrunner klagen.</article><article class="numberedLegalP" data-numerator="3" id="kapittel-4-paragraf-10-nummer-3">(3) Vedtak fattet av fagskolen om formelle feil er et enkeltvedtak, og kan påklages i henhold til bestemmelsene i forskriftens kapittel 6.</article></article><article class="legalArticle" data-lovdata-URL="LTI/forskrift/2024-03-15-478/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Individuell tilrettelegging på eksamen</span></h3><article class="numberedLegalP" data-numerator="1" id="kapittel-4-paragraf-11-nummer-1">(1) Studenter som har en funksjonsnedsettelse eller andre særskilte behov, kan søke om individuell tilrettelegging på eksamen.</article><article class="numberedLegalP" data-numerator="2" id="kapittel-4-paragraf-11-nummer-2">(2) Studenten søker om individuell tilrettelegging via fagskolens læringsplattform. Søknaden må inneholde nødvendig og relevant dokumentasjon fra sakkyndig instans, i henhold til fagskolens retningslinjer om tilrettelegging.</article><article class="numberedLegalP" data-numerator="3" id="kapittel-4-paragraf-11-nummer-3">(3) Søknaden bør leveres til fagskolen senest tre uker før innleveringsfrist av eksamen.</article><article class="numberedLegalP" data-numerator="4" id="kapittel-4-paragraf-11-nummer-4">(4) Det kan gis tillatelse til at alternative vurderingsformer benyttes for studenter som på grunn av varige lidelser eller funksjonshemminger, eller av andre særskilte grunner ikke kan gå opp til eksamen med ordinær evalueringsform. Fagskolen fatter vedtak om avvikende eksamensform, på bakgrunn av faglige vurderinger foretatt av fagavdelingen.</article><article class="numberedLegalP" data-numerator="5" id="kapittel-4-paragraf-11-nummer-5">(5) Vedtak fattet av fagskolen om individuell tilrettelegging og avvikende eksamensform anses som et enkeltvedtak, og kan påklages i henhold til bestemmelsene i forskriftens kapittel 6.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2024-03-15-478/KAPITTEL_5"><h2>Kapittel 5. Vitnemål</h2><article class="legalArticle" data-lovdata-URL="LTI/forskrift/2024-03-15-478/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vitnemål og karakterutskrift</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Fagskolen utsteder vitnemål om fullført utdanningsprogram og Diploma Supplement. Vitnemål produseres kun én gang.</article><article class="numberedLegalP" data-numerator="2" id="kapittel-5-paragraf-1-nummer-2">(2) Dersom utdanningen kun delvis er fullført, har studenten rett til å få utdelt karakterutskrift.</article><article class="numberedLegalP" data-numerator="3" id="kapittel-5-paragraf-1-nummer-3">(3) Eksamen som er avlagt på nytt etter utstedt vitnemål, dokumenteres med karakterutskrift. Dersom studenten har oppnådd flere studiepoeng enn det som inngår i graden, dokumenteres studiepoengene ved karakterutskrift.</article><article class="numberedLegalP" data-numerator="4" id="kapittel-5-paragraf-1-nummer-4">(4) For å få tildelt vitnemål eller annen dokumentasjon for fullført utdanning, må studenten oppfylle tilknytningskravene som følger av de til enhver tid gjeldende bestemmelser i fagskoleforskriften.</article><article class="numberedLegalP" data-numerator="5" id="kapittel-5-paragraf-1-nummer-5">(5) Antallet oppnådde studiepoeng skal komme frem av vitnemål eller annen dokumentasjon for fullført fagskoleutdanning.</article><article class="numberedLegalP" data-numerator="6" id="kapittel-5-paragraf-1-nummer-6">(6) Enkeltemner, emnepakker eller ikke fullførte studier dokumenteres kun ved karakterutskrift.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2024-03-15-478/KAPITTEL_6"><h2>Kapittel 6. Klage</h2><article class="legalArticle" data-lovdata-URL="LTI/forskrift/2024-03-15-478/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Klageadgang</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Studenten har klagerett på alle enkeltvedtak fattet av fagskolen. Klagen må være skriftlig, begrunnet og undertegnet.</article><article class="numberedLegalP" data-numerator="2" id="kapittel-6-paragraf-1-nummer-2">(2) Klagen skal rettes mot instansen som opprinnelig fattet vedtaket. Dersom klagen ikke tas til følge oversendes klagen til klageinstansen.</article></article><article class="legalArticle" data-lovdata-URL="LTI/forskrift/2024-03-15-478/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Klagefrist</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Fristen for å klage er 3 uker fra det tidspunkt underretning om vedtaket er kommet frem til studenten, eller når studenten fikk eller burde ha skaffet seg kjennskap til vedtaket.</article><article class="numberedLegalP" data-numerator="2" id="kapittel-6-paragraf-2-nummer-2">(2) Dersom studenten har bedt om begrunnelse for vedtaket, gjelder klagefristen fra mottatt begrunnelse.</article></article><article class="legalArticle" data-lovdata-URL="LTI/forskrift/2024-03-15-478/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Klageinstans</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Alle enkeltvedtak fattet av fagskolen kan påklages til fagskolens klagenemnd. Klage på karakterfastsetting skal ikke behandles av klageinstansen. Karakterfastsetting ved ny sensur kan ikke påklages. Bedømmelse av eksamen som ikke lar seg etterprøve, kan ikke påklages.</article><article class="numberedLegalP" data-numerator="2" id="kapittel-6-paragraf-3-nummer-2">(2) Når fagskolens klagenemnd er førsteinstans, er klageinstansen nasjonalt klageorgan for fagskoleutdanning.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2024-03-15-478/KAPITTEL_7"><h2>Kapittel 7. Ikrafttredelse</h2><article class="legalArticle" data-lovdata-URL="LTI/forskrift/2024-03-15-478/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Forskriften trer i kraft 15. mars 2024. Fra samme tid oppheves forskrift om opptak, studier, klagebestemmelser og eksamen ved Norwegian School of Technology 23. august 2021.</article></article></section></main></body></html>