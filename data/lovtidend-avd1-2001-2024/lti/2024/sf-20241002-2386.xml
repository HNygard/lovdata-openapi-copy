<!DOCTYPE html><html lang="no"><head><title>Forskrift om endring i forskrift om eksport av forsvarsmateriell, flerbruksvarer, teknologi og tjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-10-02-2386</dd><dt class="dokid">DokumentID</dt><dd class="dokid">LTI/forskrift/2024-10-02-2386</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Utenriksråden</li></ul></dd><dt class="dateInForce">I kraft fra</dt><dd class="dateInForce">2024-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-06-19-718</li></ul></dd><dt class="basedOn">Hjemmel</dt><dd class="basedOn"><ul><li>lov/1987-12-18-93/§1</li><li>forskrift/1987-12-18-967</li></ul></dd><dt class="dateOfPublication">Kunngjort</dt><dd class="dateOfPublication">2024-10-04 15:15</dd><dt class="journalNumber">Journalnummer</dt><dd class="journalNumber">2024-1065</dd><dt class="title">Tittel</dt><dd class="title">Forskrift om endring i forskrift om eksport av forsvarsmateriell, flerbruksvarer, teknologi og tjenester</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Utanriksdepartementet 2. oktober 2024 med heimel i lov 18. desember 1987 nr. 93 om kontroll med eksport av strategiske varer, tjenester og teknologi m.v. § 1, jf. delegeringsvedtak 18. desember 1987 nr. 967.</dd><dt class="refid">RefID</dt><dd class="refid">forskrift/2024-10-02-2386</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksport av forsvarsmateriell, flerbruksvarer, teknologi og tjenester<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-10-02-2386" id="dokument"><h1>Forskrift om endring i forskrift om eksport av forsvarsmateriell, flerbruksvarer, teknologi og tjenester</h1><section class="section" data-name="kapI" id="kapittel-1" data-lovdata-URL="LTI/forskrift/2024-10-02-2386/KAPITTEL_1"><h2 data-text-align="center">I</h2><article class="defaultP">I forskrift 19. juni 2013 nr. 718 om eksport av forsvarsmateriell, flerbruksvarer, teknologi og tjenester skal det gjerast følgjande endringar:</article> <article class="defaultP" margin-top="true">§ 2 Definisjoner andre ledd skal lyde:</article><article class="legalP" id="kapittel-1-ledd-1">Med flerbruksvarer menes de produkter som til enhver tid er oppført i vedlegg II og III til denne forskrift.</article> <article class="defaultP" margin-top="true">§ 4 Lisensplikt etter varelister skal lyde:</article><article class="legalP" id="kapittel-1-ledd-2">Eksport av varer og teknologi oppført som vedlegg til denne forskrift, krever lisens fra Utenriksdepartementet. Lisensplikten knyttet til vedlegg I gjelder også for materiell som har vært særlig konstruert eller modifisert for militært formål, uavhengig av nåværende tilstand.</article> <article class="defaultP" margin-top="true">§ 5 Lisensplikt for tjenester skal lyde:</article><article class="legalP" id="kapittel-1-ledd-3">Tjenester knyttet til varer og teknologi oppført i vedlegg til denne forskrift samt tjenester for øvrig som kan tjene til å utvikle et lands militære evne, som ytes i utlandet eller her i landet for bruk i utlandet, krever lisens fra Utenriksdepartementet.</article> <article class="defaultP" margin-top="true">§ 6 Lisensplikt for handel og formidling skal lyde:</article><article class="legalP" id="kapittel-1-ledd-4">Handel, formidling eller annen bistand ved salg av varer og teknologi som omfattes av vedlegg I fra et fremmed land til et annet, krever lisens fra Utenriksdepartementet. Tilsvarende gjelder ved formidling av varer oppført i vedlegg II og III samt tilhørende teknologi og tjenesteytelse der det er kjent eller grunn til å forstå at varen, teknologien eller tjenesten er eller kan være ment, helt eller delvis, for bruk i forbindelse med utvikling, produksjon, håndtering, drift, vedlikehold, lagring, deteksjon, identifikasjon eller spredning av kjemiske, biologiske eller kjernefysiske våpen eller andre kjernefysiske sprenglegemer, og i forbindelse med utvikling, produksjon, vedlikehold eller lagring av missiler som kan levere slike våpen.</article> <article class="defaultP" margin-top="true">§ 7 Lisensplikt for øvrige varer, teknologi og tjenester skal lyde:</article><article class="legalP" id="kapittel-1-ledd-5">I tillegg til vedlegg til denne forskrift er eksport av følgende varer, teknologi og tjenester lisenspliktige:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">enhver vare, teknologi og tjenesteytelse der eksportøren er kjent med eller har grunn til å forstå at varen, teknologien eller tjenesten er eller kan være ment, helt eller delvis, for bruk i forbindelse med utvikling, produksjon, håndtering, drift, vedlikehold, lagring, deteksjon, identifikasjon eller spredning av kjemiske, biologiske eller kjernefysiske våpen eller andre kjernefysiske sprengelementer. Tilsvarende regler gjelder for eksport av enhver vare, teknologi eller tjeneste som kan benyttes til utvikling, produksjon, vedlikehold eller lagring av missiler som kan levere slike våpen,</article></article></li><li data-li-identifier="b." data-name="b."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">enhver vare, teknologi eller tjeneste til militær bruk til områder som er underlagt våpenembargo vedtatt av FNs sikkerhetsråd med hjemmel i FN-paktens kapittel VII eller andre tiltaksregimer Norge har sluttet seg til,</article></article></li><li data-li-identifier="c." data-name="c."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">enhver vare, teknologi og tjeneste til militær bruk til områder hvor det er krig, krig truer eller til land hvor det er borgerkrig.</article></article></li><li data-li-identifier="d." data-name="d."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">enhver vare, teknologi og tjeneste som direkte kan tjene til å utvikle en stats militære evne på en måte som ikke er forenlig med vesentlige norske sikkerhets- og forsvarsinteresser.</article></article></li></ul></article> <article class="defaultP" margin-top="true">§ 8 Unntak fra lisensplikt skal lyde:</article><article class="legalP" id="kapittel-1-ledd-6">Lisensplikten i § 3, jf. § 4–§ 7, gjelder ikke for:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">varer oppført på vedlegg II og III i utenlandsk eie og som returneres til utlandet etter å ha vært midlertidig innført til Norge i forbindelse med utstilling og demonstrasjon, eller som returneres til utlandet etter å ha vært midlertidig innført til Svalbard eller Jan Mayen i forbindelse med sivil forskningsaktivitet,</article></article></li><li data-li-identifier="b." data-name="b."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">redningsutstyr og oljevernutstyr som utføres i forbindelse med hjelpeaksjoner,</article></article></li><li data-li-identifier="c." data-name="c."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">skytevåpen, våpendeler og ammunisjon som utføres i henhold til våpenloven, jf. forskrift 7. mai 2021 nr. 1452 om våpen, skytevåpen, våpendelar og ammunisjon, kapittel 10,</article></article></li><li data-li-identifier="d." data-name="d."><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">varer som utføres til den europeiske romorganisasjonen ESA, eller en representant for denne, og som er strengt nødvendig for organisasjonens offisielle virksomhet. Unntaket gjelder bare for leveranser til ESAs medlemsland,</article></article></li><li data-li-identifier="e." data-name="e."><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">varer oppført på vedlegg II og III som utelukkende er i transitt gjennom Norge, når avsender og mottaker befinner seg utenfor Norge. Det samme gjelder varer oppført på vedlegg I dersom både avsender og mottaker befinner seg innenfor EØS,</article></article></li><li data-li-identifier="f." data-name="f."><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">varer, teknologi og tjenester til bruk på norsk kontinentalsokkel,</article></article></li><li data-li-identifier="g." data-name="g."><article class="listArticle" id="kapittel-1-ledd-6-punkt-7"><article class="legalP" id="kapittel-1-ledd-6-punkt-7-ledd-1">varer, teknologi og tjenester til bruk om bord på norskeide skip under norsk flagg og norskeide luftfartøyer, i utenriksfart,</article></article></li><li data-li-identifier="h." data-name="h."><article class="listArticle" id="kapittel-1-ledd-6-punkt-8"><article class="legalP" id="kapittel-1-ledd-6-punkt-8-ledd-1">forsvarsrelaterte varer og flerbruksvarer som eies eller disponeres av norsk forsvars- eller politimyndighet når varene skal benyttes av norske styrker i utlandet. Unntaket gjelder også for slike varer når de inngår i flernasjonal logistikkstøtte som nevnte myndigheter har inngått avtale om, eller som sendes ut for reparasjon, vedlikehold, oppdatering eller lignende, med retur til Norge. Forsvars- og politimyndighetene skal hvert år, innen 15. februar, sende rapport til Utenriksdepartementet om all utførsel av forsvarsrelaterte varer som nevnt ovenfor i det foregående kalenderår,</article></article></li><li data-li-identifier="i." data-name="i."><article class="listArticle" id="kapittel-1-ledd-6-punkt-9"><article class="legalP" id="kapittel-1-ledd-6-punkt-9-ledd-1">forsvarsrelaterte varer og flerbruksvarer som eies eller disponeres av et NATO-lands eller en EØS-stats forsvars- eller politimyndighet som er lagret i Norge eller som returneres til utlandet etter å ha vært midlertidig innført til Norge i forbindelse med oppdrag, øvelse eller trening.</article></article></li></ul></article> <article class="defaultP" margin-top="true">Vedlegg III vert innført som nytt vedlegg til forskrifta i rekkefølgja etter vedlegg I og II med tittelen:</article><article class="defaultP"><i>Liste III – nasjonal kontrolliste (2024)</i></article><article class="defaultP">For å lese vedlegg se her: pdf-fil</article></section><section class="section" data-name="kapII" id="kapittel-2" data-lovdata-URL="LTI/forskrift/2024-10-02-2386/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft 1. november 2024.</article></section></main></body></html>