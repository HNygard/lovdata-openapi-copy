<!DOCTYPE html><html lang="nb"><head><title>Lov om endringer i lov om avtalefestet pensjon for medlemmer av Statens pensjonskasse og enkelte andre lover (ny avtalefestet pensjon)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-04-12-14</dd><dt class="dokid">DokumentID</dt><dd class="dokid">LTI/lov/2024-04-12-14</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1948-12-03-7</li><li>lov/1949-07-28-26</li><li>lov/1953-06-26-11</li><li>lov/1957-07-06-26</li><li>lov/1962-06-22-12</li><li>lov/1994-07-01-49</li><li>lov/1997-02-28-19</li><li>lov/2010-02-19-5</li><li>lov/2010-06-25-28</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett</li> <li>Selskaper, fond og foreninger</li></ul></dd><dt class="dateOfPublication">Kunngjort</dt><dd class="dateOfPublication">2024-04-12 11:45</dd><dt class="journalNumber">Journalnummer</dt><dd class="journalNumber">2024-0332</dd><dt class="titleShort">Korttittel</dt><dd class="titleShort">Endringslov til lov om avtalefestet pensjon mv.</dd><dt class="title">Tittel</dt><dd class="title">Lov om endringer i lov om avtalefestet pensjon for medlemmer av Statens pensjonskasse og enkelte andre lover (ny avtalefestet pensjon)</dd><dt class="miscInformation">Annet om dokumentet</dt><dd class="miscInformation">Prop. 35 L (2023–2024), Innst. 231 L (2023–2024), Lovvedtak 51 (2023–2024). Stortingets første og andre gangs behandling hhv. 21. mars og 4. april 2024. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">lov/2024-04-12-14</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om avtalefestet pensjon for medlemmer av Statens pensjonskasse og enkelte andre lover (ny avtalefestet pensjon)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li></ul></li></ul></dd></dl></header><main class="documentBody" data-lovdata-URL="LTI/lov/2024-04-12-14" id="dokument"><h1>Lov om endringer i lov om avtalefestet pensjon for medlemmer av Statens pensjonskasse og enkelte andre lover (ny avtalefestet pensjon)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. desember 1948 nr. 7 om pensjonsordning for arbeidstakere til sjøs.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. juli 1949 nr. 26 om Statens pensjonskasse.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 26. juni 1953 nr. 11 om pensjonsordning for apotekvirksomhet mv.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 6. juli 1957 nr. 26 om samordning av pensjons- og trygdeytelser (samordningsloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 22. juni 1962 nr. 12 om pensjonsordning for sykepleiere.</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 1. juli 1994 nr. 49 om avtalefestet pensjon for arbeidstakere med rett til medlemskap i Pensjonsordning for apotekvirksomhet mv.</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 19. februar 2010 nr. 5 om statstilskott til arbeidstakere som tar ut avtalefestet pensjon i privat sektor (AFP-tilskottsloven).</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 25. juni 2010 nr. 28 om avtalefestet pensjon for medlemmer av Statens pensjonskasse.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-04-12-14/KAPITTEL_1"><h2 data-text-align="center">I</h2><article class="document-change" data-document="lov/1948-12-03-7" id="kapittel-1-dokumentendring-1"><article class="defaultP">I lov 3. desember 1948 nr. 7 om pensjonsordning for arbeidstakere til sjøs gjøres følgende endringer:</article> <article class="change" data-change-part="lov/1948-12-03-7/§4/ledd/3" id="kapittel-1-dokumentendring-1-endring-1"><article class="defaultP">§ 4 nr. 3 skal lyde:</article><article class="numberedLegalP" data-numerator="3" id="kapittel-1-dokumentendring-1-endring-1-nummer-1">3. Alderspensjon ytes til og med den kalendermåned pensjonisten fyller 67 år, eller til den kalendermåned pensjonisten får uføretrygd eller arbeidsavklaringspenger etter lov om folketrygd for hel uførhet eller full avtalefestet pensjon som omfattes av samordningsloven § 1 første ledd bokstav d.</article></article> <article class="change" data-change-part="lov/1948-12-03-7/§5/ledd/2" id="kapittel-1-dokumentendring-1-endring-2"><article class="defaultP">§ 5 nr. 2 skal lyde:</article><article class="numberedLegalP" data-numerator="2" id="kapittel-1-dokumentendring-1-endring-2-nummer-1">2. For pensjonist som har uføretrygd eller arbeidsavklaringspenger etter lov om folketrygd for mindre enn hel uførhet eller gradert avtalefestet pensjon som omfattes av samordningsloven § 1 første ledd bokstav d, bortfaller en forholdsmessig del av alderspensjonen som svarer til uføregraden eller pensjonsgraden.</article></article> <article class="change" data-change-part="lov/1948-12-03-7/§16/ledd/1/bokstav/e" id="kapittel-1-dokumentendring-1-endring-3"><article class="defaultP">§ 16 nr. 1 første ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-dokumentendring-1-endring-3-punkt-1"><article class="legalP" id="kapittel-1-dokumentendring-1-endring-3-punkt-1-ledd-1">på det tidspunkt vilkårene i bokstav a til d er oppfylt, ikke får uføretrygd eller arbeidsavklaringspenger fra folketrygden for hel uførhet eller full avtalefestet pensjon som omfattes av samordningsloven § 1 første ledd bokstav d.</article></article></li></ul></article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-04-12-14/KAPITTEL_2"><h2 data-text-align="center">II</h2><article class="document-change" data-document="lov/1949-07-28-26" id="kapittel-2-dokumentendring-1"><article class="defaultP">I lov 28. juli 1949 nr. 26 om Statens pensjonskasse gjøres følgende endringer:</article> <article class="change" data-change-part="lov/1949-07-28-26/§21/ledd/4" id="kapittel-2-dokumentendring-1-endring-1"><article class="defaultP">§ 21 fjerde ledd skal lyde:</article><article class="legalP" id="kapittel-2-dokumentendring-1-endring-1-ledd-1">Rett til alderspensjon etter fylte 65 år har også arbeidstaker som har fratrådt med pensjon etter lov om avtalefestet pensjon for medlemmer av Statens pensjonskasse kapittel 1.</article></article> <article class="change" data-add-new-part="lov/1949-07-28-26/§26f/ledd/1/setning/3 lov/1949-07-28-26/§26f/ledd/1/setning/4" id="kapittel-2-dokumentendring-1-endring-2"><article class="defaultP">§ 26 f første ledd nytt tredje og fjerde punktum skal lyde:</article><article class="legalP" id="kapittel-2-dokumentendring-1-endring-2-ledd-1">Det er et vilkår for utbetaling av betinget tjenestepensjon at offentlig avtalefestet pensjon er avslått. Betinget tjenestepensjon kan ikke utbetales samtidig med avtalefestet pensjon som det gis statstilskott til etter AFP-tilskottsloven.</article></article> <article class="change" data-change-part="lov/1949-07-28-26/§28/ledd/2/setning/2 lov/1949-07-28-26/§28/ledd/2/setning/3" id="kapittel-2-dokumentendring-1-endring-3"><article class="defaultP">§ 28 andre ledd andre og tredje punktum skal lyde:</article><article class="legalP" id="kapittel-2-dokumentendring-1-endring-3-ledd-1">Det samme gjelder når medlemmet får avtalefestet pensjon som omfattes av samordningsloven § 1 første ledd bokstav a, og ikke lenger har rett til arbeidsavklaringspenger fra folketrygden. Dersom medlemmet får avtalefestet pensjon som omfattes av samordningsloven § 1 første ledd bokstav d eller livsvarig avtalefestet pensjon, skal pensjonen likevel beregnes etter første ledd i paragrafen her, jf. tredje til sjuende ledd.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2024-04-12-14/KAPITTEL_3"><h2 data-text-align="center">III</h2><article class="document-change" data-document="lov/1953-06-26-11" id="kapittel-3-dokumentendring-1"><article class="defaultP">I lov 26. juni 1953 nr. 11 om pensjonsordning for apotekvirksomhet mv. gjøres følgende endring:</article> <article class="change" data-change-part="lov/1953-06-26-11/§11/ledd/2/setning/2 lov/1953-06-26-11/§11/ledd/2/setning/3" id="kapittel-3-dokumentendring-1-endring-1"><article class="defaultP">§ 11 andre ledd andre og tredje punktum skal lyde:</article><article class="legalP" id="kapittel-3-dokumentendring-1-endring-1-ledd-1">Det samme gjelder når medlemmet får avtalefestet pensjon som omfattes av samordningsloven § 1 første ledd bokstav a, og ikke lenger har rett til arbeidsavklaringspenger fra folketrygden. Dersom medlemmet får avtalefestet pensjon som omfattes av samordningsloven § 1 første ledd bokstav d eller livsvarig avtalefestet pensjon, skal pensjonen likevel beregnes etter første ledd i paragrafen her, jf. tredje til sjuende ledd.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2024-04-12-14/KAPITTEL_4"><h2 data-text-align="center">IV</h2><article class="document-change" data-document="lov/1957-07-06-26" id="kapittel-4-dokumentendring-1"><article class="defaultP">I lov 6. juli 1957 nr. 26 om samordning av pensjons- og trygdeytelser gjøres følgende endringer:</article> <article class="change" data-change-part="lov/1957-07-06-26/§1/ledd/1 lov/1957-07-06-26/§1/ledd/1/bokstav/a" id="kapittel-4-dokumentendring-1-endring-1"><article class="defaultP">§ 1 første ledd innledningen og bokstav a skal lyde:</article><article class="legalP" id="kapittel-4-dokumentendring-1-endring-1-ledd-1">Denne lov gjelder samordning av ytelser som en person kan få samtidig fra to eller flere av følgende pensjonsordninger og trygder:<ul class="defaultList"><li data-li-identifier="a." data-name="a."><article class="listArticle" id="kapittel-4-dokumentendring-1-endring-1-ledd-1-punkt-1"><article class="legalP" id="kapittel-4-dokumentendring-1-endring-1-ledd-1-punkt-1-ledd-1">Tjenestepensjonsordning som er fastsatt ved lov eller vedtak av Stortinget, eller som er fastsatt av kommuner og fylkeskommuner for kommunale og fylkeskommunale tillitsmenn, tjenestemenn og arbeidere, herunder pensjonsordning som yter tidsbegrenset avtalefestet pensjon som tas ut mellom 65 og 67 år.</article></article></li></ul></article></article> <article class="change" data-change-part="lov/1957-07-06-26/§20/ledd/5" id="kapittel-4-dokumentendring-1-endring-2"><article class="defaultP">§ 20 femte ledd skal lyde:</article><article class="legalP" id="kapittel-4-dokumentendring-1-endring-2-ledd-1">Reglene i første og fjerde ledd skal gjelde tilsvarende når det foreligger rett til avtalefestet pensjon som omfattes av lovens § 1 første ledd bokstav d.</article></article> <article class="change" data-change-part="lov/1957-07-06-26/§21/ledd/5" id="kapittel-4-dokumentendring-1-endring-3"><article class="defaultP">§ 21 femte ledd skal lyde:</article><article class="legalP" id="kapittel-4-dokumentendring-1-endring-3-ledd-1">Reglene i første og annet ledd skal gjelde tilsvarende for samordning av pensjoner fra tjenestepensjonsordning og personskadetrygd med avtalefestet pensjon som omfattes av lovens § 1 første ledd bokstav d.</article></article> <article class="change" data-change-part="lov/1957-07-06-26/§23" id="kapittel-4-dokumentendring-1-endring-4"><article class="defaultP">§ 23 nr. 3 andre ledd skal lyde:</article><article class="legalP" id="kapittel-4-dokumentendring-1-endring-4-ledd-1">Reglene i nr. 1, 2 og 3 skal gjelde tilsvarende når det foreligger rett til avtalefestet pensjon som omfattes av lovens § 1 første ledd bokstav d.</article></article></article></section><section class="section" data-name="kapV" id="kapittel-5" data-lovdata-URL="LTI/lov/2024-04-12-14/KAPITTEL_5"><h2 data-text-align="center">V</h2><article class="document-change" data-document="lov/1962-06-22-12" id="kapittel-5-dokumentendring-1"><article class="defaultP">I lov 22. juni 1962 nr. 12 om pensjonsordning for sykepleiere gjøres følgende endringer:</article> <article class="change" data-add-new-part="lov/1962-06-22-12/§11f/ledd/1/setning/3 lov/1962-06-22-12/§11f/ledd/1/setning/4" id="kapittel-5-dokumentendring-1-endring-1"><article class="defaultP">§ 11 f første ledd nytt tredje og fjerde punktum skal lyde:</article><article class="legalP" id="kapittel-5-dokumentendring-1-endring-1-ledd-1">Det er et vilkår for utbetaling av betinget tjenestepensjon at offentlig avtalefestet pensjon er avslått. Betinget tjenestepensjon kan ikke utbetales samtidig med avtalefestet pensjon som det gis statstilskott til etter AFP-tilskottsloven.</article></article> <article class="change" data-change-part="lov/1962-06-22-12/§13/ledd/2/setning/2 lov/1962-06-22-12/§13/ledd/2/setning/3" id="kapittel-5-dokumentendring-1-endring-2"><article class="defaultP">§ 13 andre ledd andre og tredje punktum skal lyde:</article><article class="legalP" id="kapittel-5-dokumentendring-1-endring-2-ledd-1">Det samme gjelder når medlemmet får avtalefestet pensjon som omfattes av samordningsloven § 1 første ledd bokstav a, og ikke lenger har rett til arbeidsavklaringspenger fra folketrygden. Dersom medlemmet får avtalefestet pensjon som omfattes av samordningsloven § 1 første ledd bokstav d eller livsvarig avtalefestet pensjon, skal pensjonen likevel beregnes etter første ledd i paragrafen her, jf. tredje til sjuende ledd.</article></article></article></section><section class="section" data-name="kapVI" id="kapittel-6" data-lovdata-URL="LTI/lov/2024-04-12-14/KAPITTEL_6"><h2 data-text-align="center">VI</h2><article class="document-change" data-document="lov/1994-07-01-49" id="kapittel-6-dokumentendring-1"><article class="defaultP">I lov 1. juli 1994 nr. 49 om avtalefestet pensjon for arbeidstakere med rett til medlemskap i Pensjonsordning for apotekvirksomhet mv. gjøres følgende endringer:</article> <article class="change" data-change-part="lov/1994-07-01-49/§3/ledd/1" id="kapittel-6-dokumentendring-1-endring-1"><article class="defaultP">§ 3 første ledd skal lyde:</article><article class="legalP" id="kapittel-6-dokumentendring-1-endring-1-ledd-1">Pensjonen beregnes etter tariffavtale som styret i pensjonsordningen har akseptert, og i samsvar med bestemmelsene i lov om avtalefestet pensjon for medlemmer av Statens pensjonskasse kapittel 1.</article></article> <article class="change" data-move-part="lov/1994-07-01-49/§3/ledd/1/setning/2;;lov/1994-07-01-49/§4" id="kapittel-6-dokumentendring-1-endring-2"><article class="defaultP">Nåværende § 3 første ledd andre punktum blir ny § 4.</article></article> <article class="change" data-add-new-part="lov/1994-07-01-49/§3/ledd/2 lov/1994-07-01-49/§3/ledd/3" id="kapittel-6-dokumentendring-1-endring-3"><article class="defaultP">§ 3 nytt andre og tredje ledd skal lyde:</article><article class="legalP" id="kapittel-6-dokumentendring-1-endring-3-ledd-1">Pensjon kan ikke ytes til personer som mottar eller har mottatt<ul class="defaultList"><li data-li-identifier="a." data-name="a."><article class="listArticle" id="kapittel-6-dokumentendring-1-endring-3-ledd-1-punkt-1"><article class="legalP" id="kapittel-6-dokumentendring-1-endring-3-ledd-1-punkt-1-ledd-1">avtalefestet pensjon som det gis statstilskott til etter AFP-tilskottsloven eller lov om avtalefestet pensjon for medlemmer av Statens pensjonskasse kapittel 2 eller tilsvarende ordning,</article></article></li><li data-li-identifier="b." data-name="b."><article class="listArticle" id="kapittel-6-dokumentendring-1-endring-3-ledd-1-punkt-2"><article class="legalP" id="kapittel-6-dokumentendring-1-endring-3-ledd-1-punkt-2-ledd-1">betinget tjenestepensjon etter lov om Statens pensjonskasse § 26 f eller tilsvarende ordning.</article></article></li></ul></article><article class="legalP" id="kapittel-6-dokumentendring-1-endring-3-ledd-2">Pensjonsordningen administreres av Arbeids- og velferdsetaten for så vidt gjelder innvilgelse, beregning og utbetaling av pensjoner. For øvrig administreres pensjonsordningen av Statens pensjonskasse.</article></article> <article class="change" data-add-new-part="lov/1994-07-01-49/§5" id="kapittel-6-dokumentendring-1-endring-4"><article class="defaultP">Nåværende del III blir ny § 5.</article></article></article></section><section class="section" data-name="kapVII" id="kapittel-7" data-lovdata-URL="LTI/lov/2024-04-12-14/KAPITTEL_7"><h2 data-text-align="center">VII</h2><article class="document-change" data-document="lov/1997-02-28-19" id="kapittel-7-dokumentendring-1"><article class="defaultP">I lov 28. februar 1997 nr. 19 om folketrygd gjøres følgende endringer:</article> <article class="change" data-change-part="lov/1997-02-28-19/§3-19/ledd/1" id="kapittel-7-dokumentendring-1-endring-1"><article class="defaultP">§ 3-19 første ledd skal lyde:</article><article class="legalP" id="kapittel-7-dokumentendring-1-endring-1-ledd-1">Departementet kan gi forskrift om godskriving av pensjonspoeng for den som mottar avtalefestet pensjon etter lov om avtalefestet pensjon for medlemmer av Statens pensjonskasse kapittel 1 eller tilsvarende ordning.</article></article> <article class="change" data-change-part="lov/1997-02-28-19/§4-24/ledd/4" id="kapittel-7-dokumentendring-1-endring-2"><article class="defaultP">§ 4-24 fjerde ledd skal lyde:</article><article class="legalP" id="kapittel-7-dokumentendring-1-endring-2-ledd-1">Retten til dagpenger faller også bort når medlemmet mottar ugradert avtalefestet pensjon, unntatt avtalefestet pensjon som det gis statstilskott til etter AFP-tilskottsloven eller lov om avtalefestet pensjon for medlemmer av Statens pensjonskasse kapittel 2 eller tilsvarende ordning.</article></article> <article class="change" data-change-part="lov/1997-02-28-19/§8-52/ledd/1/setning/2" id="kapittel-7-dokumentendring-1-endring-3"><article class="defaultP">§ 8-52 første ledd andre punktum skal lyde:</article><article class="legalP" id="kapittel-7-dokumentendring-1-endring-3-ledd-1">Til et medlem som mottar avtalefestet pensjon som det gis statstilskott til etter AFP-tilskottsloven eller avtalefestet pensjon etter lov om avtalefestet pensjon for medlemmer av Statens pensjonskasse kapittel 2 eller tilsvarende ordning, ytes det likevel sykepenger etter reglene i § 8-51.</article></article> <article class="change" data-change-part="lov/1997-02-28-19/§17-9/ledd/3" id="kapittel-7-dokumentendring-1-endring-4"><article class="defaultP">§ 17-9 tredje ledd skal lyde:</article><article class="legalP" id="kapittel-7-dokumentendring-1-endring-4-ledd-1">Likestilt med arbeidsinntekt er dagpenger etter kapittel 4, sykepenger etter kapittel 8, stønad ved barns og andre nærståendes sykdom etter kapittel 9, arbeidsavklaringspenger etter kapittel 11, svangerskapspenger og foreldrepenger etter kapittel 14, pensjonsytelser som det gis statstilskott til etter AFP-tilskottsloven og avtalefestet pensjon etter lov om avtalefestet pensjon for medlemmer av Statens pensjonskasse kapittel 2 eller tilsvarende ordning.</article></article> <article class="change" data-change-part="lov/1997-02-28-19/§17-11/ledd/1/bokstav/c" id="kapittel-7-dokumentendring-1-endring-5"><article class="defaultP">§ 17-11 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-7-dokumentendring-1-endring-5-punkt-1"><article class="legalP" id="kapittel-7-dokumentendring-1-endring-5-punkt-1-ledd-1">mottar tidsbegrenset avtalefestet pensjon i perioden mellom fylte 62 og 67 år fra en offentlig tjenestepensjonsordning eller</article></article></li></ul></article></article> <article class="change" data-change-part="lov/1997-02-28-19/§17A-5/ledd/1/bokstav/c" id="kapittel-7-dokumentendring-1-endring-6"><article class="defaultP">§ 17 A-5 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-7-dokumentendring-1-endring-6-punkt-1"><article class="legalP" id="kapittel-7-dokumentendring-1-endring-6-punkt-1-ledd-1">mottar tidsbegrenset avtalefestet pensjon i perioden mellom fylte 62 og 67 år fra en offentlig tjenestepensjonsordning eller</article></article></li></ul></article></article> <article class="change" data-change-part="lov/1997-02-28-19/§17A-6/ledd/4" id="kapittel-7-dokumentendring-1-endring-7"><article class="defaultP">§ 17 A-6 fjerde ledd skal lyde:</article><article class="legalP" id="kapittel-7-dokumentendring-1-endring-7-ledd-1">Likestilt med arbeidsinntekt er dagpenger etter kapittel 4, sykepenger etter kapittel 8, stønad ved barns og andre nærståendes sykdom etter kapittel 9, arbeidsavklaringspenger etter kapittel 11, uføretrygd etter kapittel 12 der uføregraden er under 100 prosent, svangerskapspenger og foreldrepenger etter kapittel 14, pensjonsytelser som det gis statstilskott til etter AFP-tilskottsloven og avtalefestet pensjon etter lov om avtalefestet pensjon for medlemmer av Statens pensjonskasse kapittel 2 eller tilsvarende ordning.</article></article> <article class="change" data-change-part="lov/1997-02-28-19/§20-15/ledd/3" id="kapittel-7-dokumentendring-1-endring-8"><article class="defaultP">§ 20-15 tredje ledd skal lyde:</article><article class="legalP" id="kapittel-7-dokumentendring-1-endring-8-ledd-1">Dersom vedkommende mottar pensjonsytelser som det gis statstilskott til etter AFP-tilskottsloven eller avtalefestet pensjon etter lov om avtalefestet pensjon for medlemmer av Statens pensjonskasse kapittel 2 eller tilsvarende ordning, skal den delen som er gjenstand for regulering, medregnes i beregningene etter første ledd.</article></article></article></section><section class="section" data-name="kapVIII" id="kapittel-8" data-lovdata-URL="LTI/lov/2024-04-12-14/KAPITTEL_8"><h2 data-text-align="center">VIII</h2><article class="document-change" data-document="lov/2010-02-19-5" id="kapittel-8-dokumentendring-1"><article class="defaultP">I lov 19. februar 2010 nr. 5 om statstilskott til arbeidstakere som tar ut avtalefestet pensjon i privat sektor gjøres følgende endring:</article> <article class="change" data-add-new-part="lov/2010-02-19-5/§18/ledd/4" id="kapittel-8-dokumentendring-1-endring-1"><article class="defaultP">§ 18 nytt fjerde ledd skal lyde:</article><article class="legalP" id="kapittel-8-dokumentendring-1-endring-1-ledd-1">Det felles organet plikter å gi opplysninger som gjør det mulig å vurdere om vilkårene i lov om avtalefestet pensjon for medlemmer av Statens pensjonskasse § 7 andre ledd, § 8 første ledd bokstav a eller § 9 fjerde ledd, eller tilsvarende ordning, er oppfylt.</article></article></article></section><section class="section" data-name="kapIX" id="kapittel-9" data-lovdata-URL="LTI/lov/2024-04-12-14/KAPITTEL_9"><h2 data-text-align="center">IX</h2><article class="document-change" data-document="lov/2010-06-25-28" id="kapittel-9-dokumentendring-1"><article class="defaultP">I lov 25. juni 2010 nr. 28 om avtalefestet pensjon for medlemmer av Statens pensjonskasse gjøres følgende endringer:</article> <article class="change" data-add-new-part="lov/2010-06-25-28/kap1" id="kapittel-9-dokumentendring-1-endring-1"><article class="defaultP">Ny kapitteloverskrift før § 1 skal lyde:</article><span class="futuretitle" id="kapittel-9-dokumentendring-1-endring-1-foreslåttittel-1">Kapittel 1 Avtalefestet pensjon for medlemmer født i 1962 eller tidligere (gammel ordning)</span></article> <article class="change" data-change-part="lov/2010-06-25-28/§1/ledd/1" id="kapittel-9-dokumentendring-1-endring-2"><article class="defaultP">§ 1 første ledd skal lyde:</article><article class="legalP" id="kapittel-9-dokumentendring-1-endring-2-ledd-1">Kapittelet gjelder avtalefestet pensjon (AFP) til arbeidstakere i stilling som gir rett til medlemskap i Statens pensjonskasse, og som ytes i et bestemt tidsrom fram til arbeidstakeren ved fylte 65 år kan få alderspensjon etter lov om Statens pensjonskasse § 21 fjerde ledd. Bestemmelsene gjelder for arbeidstakere som er født i 1962 eller tidligere.</article></article> <article class="change" data-change-part="lov/2010-06-25-28/§2/ledd/1" id="kapittel-9-dokumentendring-1-endring-3"><article class="defaultP">§ 2 første ledd innledningen skal lyde:</article><article class="legalP" id="kapittel-9-dokumentendring-1-endring-3-ledd-1">En arbeidstaker som fratrer sin stilling etter fylte 62 år, har rett til avtalefestet pensjon når dette er bestemt i tariffavtale hvor staten er part, eller i tariffavtale godkjent av departementet, og arbeidstakeren</article></article> <article class="change" data-change-part="lov/2010-06-25-28/§3/bokstav/e/setning/1" id="kapittel-9-dokumentendring-1-endring-4"><article class="defaultP">§ 3 bokstav e første punktum skal lyde:</article><article class="legalP" id="kapittel-9-dokumentendring-1-endring-4-ledd-1">Det ytes ikke avtalefestet pensjon for tidsrom hvor det ytes arbeidsavklaringspenger, uføretrygd eller pensjon, overgangsstønad eller omstillingsstønad til gjenlevende ektefelle fra folketrygden.</article></article> <article class="change" data-change-part="lov/2010-06-25-28/§3/bokstav/e/setning/4" id="kapittel-9-dokumentendring-1-endring-5"><article class="defaultP">§ 3 bokstav e fjerde punktum skal lyde:</article><article class="legalP" id="kapittel-9-dokumentendring-1-endring-5-ledd-1">Det kan heller ikke ytes avtalefestet pensjon etter kapittelet her til en person som mottar tilsvarende avtalefestet pensjon fra annen pensjonsordning eller som mottar eller har mottatt avtalefestet pensjon som det gis statstilskott til etter AFP-tilskottsloven.</article></article> <article class="change" data-change-part="lov/2010-06-25-28/§3/bokstav/f" id="kapittel-9-dokumentendring-1-endring-6"><article class="defaultP">§ 3 bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-9-dokumentendring-1-endring-6-punkt-1"><article class="legalP" id="kapittel-9-dokumentendring-1-endring-6-punkt-1-ledd-1">Avtalefestet pensjon utbetales i utlandet etter reglene i folketrygdloven § 19-3.</article></article></li></ul></article></article> <article class="change" data-repeal-part="lov/2010-06-25-28/§3/bokstav/g" id="kapittel-9-dokumentendring-1-endring-7"><article class="defaultP">§ 3 bokstav g oppheves.</article></article> <article class="change" data-change-part="lov/2010-06-25-28/§5/ledd/1/setning/1" id="kapittel-9-dokumentendring-1-endring-8"><article class="defaultP">§ 5 første ledd første punktum skal lyde:</article><article class="legalP" id="kapittel-9-dokumentendring-1-endring-8-ledd-1">Pensjonsordningen administreres av Arbeids- og velferdsetaten for så vidt gjelder innvilgelse, beregning og utbetaling av pensjoner.</article></article> <article class="change" data-repeal-part="lov/2010-06-25-28/§5/ledd/1/setning/3" id="kapittel-9-dokumentendring-1-endring-9"><article class="defaultP">§ 5 første ledd tredje punktum oppheves.</article></article> <article class="change" data-change-part="lov/2010-06-25-28/§5/ledd/3" id="kapittel-9-dokumentendring-1-endring-10"><article class="defaultP">§ 5 tredje ledd skal lyde:</article><article class="legalP" id="kapittel-9-dokumentendring-1-endring-10-ledd-1">Arbeidstakeren plikter å gi de opplysninger som er nødvendige for at Statens pensjonskasse og Arbeids- og velferdsetaten skal kunne vurdere om vedkommende har rett til avtalefestet pensjon og størrelsen av pensjonen.</article></article> <article class="change" data-move-part="lov/2010-06-25-28/§5/ledd/3;;lov/2010-06-25-28/§5/ledd/4" id="kapittel-9-dokumentendring-1-endring-11"><article class="defaultP">Nåværende § 5 tredje ledd blir nytt fjerde ledd som skal lyde:</article><article class="legalP" id="kapittel-9-dokumentendring-1-endring-11-ledd-1">Vedtak fattet av Arbeids- og velferdsetaten eller Statens pensjonskasse kan ankes inn for Trygderetten.</article></article> <article class="change" data-move-part="lov/2010-06-25-28/§6;;lov/2010-06-25-28/§15" id="kapittel-9-dokumentendring-1-endring-12"><article class="defaultP">Nåværende § 6 blir ny § 15.</article></article> <article class="change" data-move-part="lov/2010-06-25-28/§7;;lov/2010-06-25-28/§6" id="kapittel-9-dokumentendring-1-endring-13"><article class="defaultP">Nåværende § 7 blir § 6.</article></article> <article class="change" data-move-part="lov/2010-06-25-28/§8;;lov/2010-06-25-28/§17" id="kapittel-9-dokumentendring-1-endring-14"><article class="defaultP">Nåværende § 8 blir ny § 17.</article></article> <article class="change" data-add-new-part="lov/2010-06-25-28/kap2 lov/2010-06-25-28/§6" data-change-part="lov/2010-06-25-28/§7 lov/2010-06-25-28/§8 lov/2010-06-25-28/§9 lov/2010-06-25-28/§10 lov/2010-06-25-28/§11 lov/2010-06-25-28/§12 lov/2010-06-25-28/§13 lov/2010-06-25-28/§14" id="kapittel-9-dokumentendring-1-endring-15"><article class="defaultP">Nytt kapittel 2 etter § 6 skal lyde:</article><span class="futuretitle" id="kapittel-9-dokumentendring-1-endring-15-foreslåttittel-1">Kapittel 2 Avtalefestet pensjon for medlemmer født i 1963 eller senere (ny ordning)</span><article class="futureLegalArticle" data-name="§7" id="kapittel-9-dokumentendring-1-endring-15-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Omfang</span></span><article class="legalP" id="kapittel-9-dokumentendring-1-endring-15-foreslåttparagraf-1-ledd-1">Kapittelet gjelder avtalefestet pensjon til arbeidstakere i stilling som gir rett til medlemskap i Statens pensjonskasse, når dette er bestemt i tariffavtale hvor staten er part eller i tariffavtale godkjent av departementet. Bestemmelsene gjelder for arbeidstakere som er født i 1963 eller senere. Andre ledd i paragrafen her gjelder også arbeidstakere født i 1963 eller senere som har vært omfattet av andre tariffavtaler enn den statlige som gir rett til offentlig avtalefestet pensjon.</article><article class="legalP" id="kapittel-9-dokumentendring-1-endring-15-foreslåttparagraf-1-ledd-2">En arbeidstaker som er født i perioden 1963 til og med 1965, og som ville hatt rett til avtalefestet pensjon som det ytes statstilskott til etter AFP-tilskottsloven dersom tiden i stilling tilknyttet offentlig avtalefestet pensjon medregnes i vilkårsprøvingen ved fylte 62 år, kan få avtalefestet pensjon etter kapittelet her. Arbeidstakeren må oppfylle vilkårene i ordningen etter AFP-tilskottsloven ved uttakstidspunktet, men stilling tilknyttet offentlig avtalefestet pensjon kan likevel inngå i vilkårsprøvingen dersom arbeidstakeren i den aktuelle perioden er ansatt i stilling som blir virksomhetsoverdratt fra offentlig til privat sektor, jf. arbeidsmiljøloven kapittel 16.</article></article><article class="futureLegalArticle" data-name="§8" id="kapittel-9-dokumentendring-1-endring-15-foreslåttparagraf-2"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Vilkår som må være oppfylt ved fylte 62 år for rett til avtalefestet pensjon</span></span><article class="legalP" id="kapittel-9-dokumentendring-1-endring-15-foreslåttparagraf-2-ledd-1">En arbeidstaker kan gis avtalefestet pensjon dersom følgende vilkår er oppfylt ved fylte 62 år:<ul class="defaultList"><li data-li-identifier="a." data-name="a."><article class="listArticle" id="kapittel-9-dokumentendring-1-endring-15-foreslåttparagraf-2-ledd-1-punkt-1"><article class="legalP" id="kapittel-9-dokumentendring-1-endring-15-foreslåttparagraf-2-ledd-1-punkt-1-ledd-1">Vedkommende har vært arbeidstaker i minst 7 av de siste 9 årene hos en arbeidsgiver med tariffavtale hvor staten er part eller tilsvarende tariffavtale om avtalefestet pensjon. I denne perioden inngår også tid arbeidstakeren har vært omfattet av en avtalefestet pensjonsordning som det gis statstilskott til etter AFP-tilskottsloven dersom dette gjør at ansiennitetskravet oppfylles. Stillingen må være vedkommendes hovedarbeidsforhold, og stillingsandelen må utgjøre minst 20 prosent av full stilling. Ved samtidige ansettelsesforhold kan stillingsandelene legges sammen.</article></article></li><li data-li-identifier="b." data-name="b."><article class="listArticle" id="kapittel-9-dokumentendring-1-endring-15-foreslåttparagraf-2-ledd-1-punkt-2"><article class="legalP" id="kapittel-9-dokumentendring-1-endring-15-foreslåttparagraf-2-ledd-1-punkt-2-ledd-1">Vedkommende har i de samme 7 av de siste 9 årene ikke hatt annen inntekt som overstiger pensjonsgivende inntekt fra arbeidsgivere omfattet av bokstav a.</article></article></li><li data-li-identifier="c." data-name="c."><article class="listArticle" id="kapittel-9-dokumentendring-1-endring-15-foreslåttparagraf-2-ledd-1-punkt-3"><article class="legalP" id="kapittel-9-dokumentendring-1-endring-15-foreslåttparagraf-2-ledd-1-punkt-3-ledd-1">Vedkommende har de siste 3 årene før fylte 62 år ikke mottatt pensjon eller annen ytelse uten motsvarende arbeidsplikt fra arbeidsforhold der den årlige verdien av ytelsene tilsvarer 1,5 ganger folketrygdens grunnbeløp eller mer. Første punktum omfatter ikke uføretrygd fra folketrygden og uførepensjon fra en privat eller offentlig tjenestepensjonsordning.</article></article></li></ul></article><article class="legalP" id="kapittel-9-dokumentendring-1-endring-15-foreslåttparagraf-2-ledd-2">En arbeidstaker som er født i 1963, og som ikke oppfyller ansiennitetskravet i første ledd bokstav a og b, kan likevel gis avtalefestet pensjon dersom vedkommende på uttakstidspunktet for avtalefestet pensjon har ti års samlet pensjonsgivende tjenestetid i Statens pensjonskasse eller pensjonsordning Statens pensjonskasse har inngått overføringsavtale med og vedkommende har vært ansatt i en virksomhet omfattet av offentlig avtalefestet pensjon i minst 3 av de siste 5 årene ved fylte 62 år. For arbeidstakere som er født i årene 1964 til 1966, gjelder tilsvarende, likevel slik at tallene «3» og «5» øker med ett år for hvert år arbeidstakeren er født etter 1963. Øvrige vilkår etter første ledd gjelder tilsvarende i den aktuelle perioden.</article><article class="legalP" id="kapittel-9-dokumentendring-1-endring-15-foreslåttparagraf-2-ledd-3">Avtalefestet pensjon gis ikke til arbeidstakere som har mottatt uføretrygd fra folketrygden etter fylte 62 år.</article><article class="legalP" id="kapittel-9-dokumentendring-1-endring-15-foreslåttparagraf-2-ledd-4">Departementet kan fastsette utfyllende bestemmelser i forskrift.</article></article><article class="futureLegalArticle" data-name="§9" id="kapittel-9-dokumentendring-1-endring-15-foreslåttparagraf-3"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Vilkår som må være oppfylt ved uttakstidspunktet for rett til avtalefestet pensjon</span></span><article class="legalP" id="kapittel-9-dokumentendring-1-endring-15-foreslåttparagraf-3-ledd-1">En arbeidstaker kan gis avtalefestet pensjon dersom følgende vilkår er oppfylt ved uttakstidspunktet:<ul class="defaultList"><li data-li-identifier="a." data-name="a."><article class="listArticle" id="kapittel-9-dokumentendring-1-endring-15-foreslåttparagraf-3-ledd-1-punkt-1"><article class="legalP" id="kapittel-9-dokumentendring-1-endring-15-foreslåttparagraf-3-ledd-1-punkt-1-ledd-1">Vedkommende har de siste tre årene før uttakstidspunktet sammenhengende vært ansatt og reell arbeidstaker hos en arbeidsgiver med tariffavtale hvor staten er part eller med tilsvarende tariffavtale om avtalefestet pensjon. Stillingsandelen må utgjøre minst 20 prosent av full stilling. Ved samtidige ansettelsesforhold kan stillingsandelene legges sammen.</article></article></li><li data-li-identifier="b." data-name="b."><article class="listArticle" id="kapittel-9-dokumentendring-1-endring-15-foreslåttparagraf-3-ledd-1-punkt-2"><article class="legalP" id="kapittel-9-dokumentendring-1-endring-15-foreslåttparagraf-3-ledd-1-punkt-2-ledd-1">Vedkommende har en pensjonsgivende inntekt som omregnet til årsinntekt overstiger folketrygdens grunnbeløp på uttakstidspunktet, og hadde i det foregående inntektsåret en pensjonsgivende inntekt som oversteg gjennomsnittlig grunnbeløp dette året.</article></article></li><li data-li-identifier="c." data-name="c."><article class="listArticle" id="kapittel-9-dokumentendring-1-endring-15-foreslåttparagraf-3-ledd-1-punkt-3"><article class="legalP" id="kapittel-9-dokumentendring-1-endring-15-foreslåttparagraf-3-ledd-1-punkt-3-ledd-1">Vedkommende verken er eller har vært mottaker av avtalefestet pensjon som det gis statstilskott til etter AFP-tilskottsloven, avtalefestet pensjon som en tidligpensjonsordning i perioden mellom fylte 62 og 67 år, uføretrygd fra folketrygden etter fylte 62 år, betinget tjenestepensjon etter lov om Statens pensjonskasse eller fra tilsvarende tjenestepensjonsordninger eller alderspensjon etter lov om Statens pensjonskasse § 20 a andre ledd eller fra tilsvarende tjenestepensjonsordninger.</article></article></li></ul></article><article class="legalP" id="kapittel-9-dokumentendring-1-endring-15-foreslåttparagraf-3-ledd-2">Som unntak fra kravet i første ledd bokstav a tillates det opptil 26 uker uten å være ansatt og reell arbeidstaker, forutsatt at arbeidstakeren på uttakstidspunktet er ansatt og reell arbeidstaker og at arbeidstakeren tre år før uttakstidspunktet er ansatt. I tillegg tillates det opptil 78 uker uten å være reell arbeidstaker ved mottak av sykepenger, arbeidsavklaringspenger eller uføretrygd fra folketrygden, uansett når i treårsperioden fraværet skjer, forutsatt at arbeidstakeren er ansatt på uttakstidspunktet og tre år før dette.</article><article class="legalP" id="kapittel-9-dokumentendring-1-endring-15-foreslåttparagraf-3-ledd-3">Er arbeidstakeren permittert på uttakstidspunktet eller har vært permittert i løpet av de siste tre årene før uttakstidspunktet, skal vilkårene i paragrafen her anses oppfylt dersom arbeidstakeren hadde oppfylt vilkårene om permitteringen ikke var iverksatt, og permitteringen ikke overstiger rammene i permitteringslønnsloven. Det samme gjelder ved permisjon når retten til permisjon følger av lov eller tariffavtale.</article><article class="legalP" id="kapittel-9-dokumentendring-1-endring-15-foreslåttparagraf-3-ledd-4">Arbeidstakere født i perioden 1963 til og med 1965 som ville oppfylt kravene i første ledd dersom stilling tilknyttet avtalefestet pensjon som det gis statstilskott til etter AFP-tilskottsloven hadde blitt medregnet, kan få avtalefestet pensjon dersom de i den aktuelle perioden er ansatt i en stilling som er virksomhetsoverdratt fra privat til offentlig sektor, jf. arbeidsmiljøloven kapittel 16. Dette gjelder også dem som omfattes av andre tariffområder enn det statlige som gir rett til offentlig avtalefestet pensjon.</article><article class="legalP" id="kapittel-9-dokumentendring-1-endring-15-foreslåttparagraf-3-ledd-5">Departementet kan gi forskrift om ytterligere vilkår for rett til avtalefestet pensjon.</article></article><article class="futureLegalArticle" data-name="§10" id="kapittel-9-dokumentendring-1-endring-15-foreslåttparagraf-4"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Grunnlaget for beregning av avtalefestet pensjon</span></span><article class="legalP" id="kapittel-9-dokumentendring-1-endring-15-foreslåttparagraf-4-ledd-1">Grunnlaget for beregning av avtalefestet pensjon skal være pensjonsbeholdningen beregnet etter folketrygdloven § 20-4, omregnet til en beholdning for avtalefestet pensjon med en opptjeningssats på 4,21 prosent. Pensjonsopptjening til og med kalenderåret arbeidstakeren fylte 61 år tillegges pensjonsbeholdningen.</article><article class="legalP" id="kapittel-9-dokumentendring-1-endring-15-foreslåttparagraf-4-ledd-2">Departementet kan gi forskrift om fastsetting av grunnlaget for avtalefestet pensjon, herunder regler om fra hvilket tidspunkt inntekt i det året arbeidstakeren fyller 61 år skal tas med i grunnlaget.</article></article><article class="futureLegalArticle" data-name="§11" id="kapittel-9-dokumentendring-1-endring-15-foreslåttparagraf-5"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Uttak av avtalefestet pensjon</span></span><article class="legalP" id="kapittel-9-dokumentendring-1-endring-15-foreslåttparagraf-5-ledd-1">Avtalefestet pensjon kan tidligst utbetales fra og med måneden etter fylte 62 år, og tidligst fra og med måneden etter den måneden da kravet ble satt fram. Årlig pensjon framkommer ved å dividere opptjeningen beregnet etter § 10 med folketrygdens delingstall på uttakstidspunktet. Pensjonsopptjening som tilføres pensjonsbeholdningen etter uttak, omregnes til pensjon på tilsvarende måte som etter folketrygdloven § 20-17. Dersom uttaket skjer etter fylte 70 år, benyttes delingstallet ved fylte 70 år.</article><article class="legalP" id="kapittel-9-dokumentendring-1-endring-15-foreslåttparagraf-5-ledd-2">Pensjonen kan ikke tas ut gradert.</article><article class="legalP" id="kapittel-9-dokumentendring-1-endring-15-foreslåttparagraf-5-ledd-3">Pensjonen kan fritt kombineres med arbeidsinntekt uten avkorting.</article><article class="legalP" id="kapittel-9-dokumentendring-1-endring-15-foreslåttparagraf-5-ledd-4">Arbeidstakeren må selv sette fram krav om avtalefestet pensjon. Krav om pensjon kan tidligst settes fram fire måneder før ønsket uttaksdato. Det kan ikke søkes om uttak av avtalefestet pensjon med tilbakevirkende kraft.</article><article class="legalP" id="kapittel-9-dokumentendring-1-endring-15-foreslåttparagraf-5-ledd-5">Pensjonen utbetales i utlandet uten begrensninger.</article><article class="legalP" id="kapittel-9-dokumentendring-1-endring-15-foreslåttparagraf-5-ledd-6">Avtalefestet pensjon ytes til og med måneden da pensjonisten dør. Pensjonen kan stanses dersom pensjonisten ber om det, men den kan da ikke gjenopptas.</article></article><article class="futureLegalArticle" data-name="§12" id="kapittel-9-dokumentendring-1-endring-15-foreslåttparagraf-6"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Regulering av avtalefestet pensjon</span></span><article class="legalP" id="kapittel-9-dokumentendring-1-endring-15-foreslåttparagraf-6-ledd-1">Regulering av avtalefestet pensjon under utbetaling skjer årlig med virkning fra 1. mai. Pensjonen reguleres i samsvar med et gjennomsnitt av lønns- og prisveksten. Reguleringsfaktoren etter folketrygdloven § 20-18 andre ledd skal legges til grunn. Ved første regulering etter at uttaket startet skal pensjonen reguleres ut fra når på året pensjonen tas ut.</article></article><article class="futureLegalArticle" data-name="§13" id="kapittel-9-dokumentendring-1-endring-15-foreslåttparagraf-7"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Saksbehandlingsregler</span></span><article class="legalP" id="kapittel-9-dokumentendring-1-endring-15-foreslåttparagraf-7-ledd-1">Statens pensjonskasse administrerer ordningen med avtalefestet pensjon. Søknader om avtalefestet pensjon settes fram for Statens pensjonskasse, som skal fatte vedtak om og beregne pensjonen. Arbeids- og velferdsetaten utbetaler pensjonen.</article><article class="legalP" id="kapittel-9-dokumentendring-1-endring-15-foreslåttparagraf-7-ledd-2">Arbeids- og velferdsetaten skal levere den samlede pensjonsbeholdningen beregnet etter folketrygdloven § 20-4 og andre opplysninger som er nødvendige for premieberegningen, beregning av framtidig pensjon, vilkårsprøving og beregning av avtalefestet pensjon. Taushetsplikten etter arbeids- og velferdsforvaltningsloven § 7 er ikke til hinder for utveksling av opplysninger mellom Arbeids- og velferdsetaten og Statens pensjonskasse i den utstrekning dette er nødvendig for å fremme oppgaver etter loven her.</article><article class="legalP" id="kapittel-9-dokumentendring-1-endring-15-foreslåttparagraf-7-ledd-3">Statens pensjonskasse har rett til å innhente opplysninger fra nåværende eller tidligere arbeidsgivere om arbeidstakerens eller pensjonistens arbeids- og inntektsforhold som er nødvendige for å forvalte og beregne avtalefestet pensjon. De som pålegges å gi opplysninger, plikter å gjøre dette uten godtgjørelse og uten hinder av taushetsplikt.</article><article class="legalP" id="kapittel-9-dokumentendring-1-endring-15-foreslåttparagraf-7-ledd-4">Ved søknad om avtalefestet pensjon plikter søkeren å gi de opplysningene som er nødvendige for at Statens pensjonskasse skal kunne vurdere om vedkommende har rett til avtalefestet pensjon. Mottakere av avtalefestet pensjon plikter å opplyse Statens pensjonskasse om endringer som kan ha betydning for pensjonens størrelse eller for om vedkommende fortsatt har rett til pensjonen.</article><article class="legalP" id="kapittel-9-dokumentendring-1-endring-15-foreslåttparagraf-7-ledd-5">Vedtak fattet av Statens pensjonskasse, kan ankes inn for Trygderetten.</article></article><article class="futureLegalArticle" data-name="§14" id="kapittel-9-dokumentendring-1-endring-15-foreslåttparagraf-8"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Forskrifter</span></span><article class="legalP" id="kapittel-9-dokumentendring-1-endring-15-foreslåttparagraf-8-ledd-1">Departementet kan gi forskrifter om utfylling av bestemmelsene i kapittelet her.</article></article></article> <article class="change" data-add-new-part="lov/2010-06-25-28/kap3" id="kapittel-9-dokumentendring-1-endring-16"><article class="defaultP">Ny kapitteloverskrift før § 15 skal lyde:</article><span class="futuretitle" id="kapittel-9-dokumentendring-1-endring-16-foreslåttittel-1">Kapittel 3 Forskjellige bestemmelser</span></article> <article class="change" data-add-new-part="lov/2010-06-25-28/§16" id="kapittel-9-dokumentendring-1-endring-17"><article class="defaultP">Ny § 16 skal lyde:</article><article class="futureLegalArticle" data-name="§16" id="kapittel-9-dokumentendring-1-endring-17-foreslåttparagraf-1"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Tilbakekreving av feilutbetalinger mv.</span></span><article class="legalP" id="kapittel-9-dokumentendring-1-endring-17-foreslåttparagraf-1-ledd-1">Ved tilbakekreving av feilutbetalt avtalefestet pensjon gjelder reglene i folketrygdloven § 22-15 tilsvarende for avtalefestet pensjon etter kapittel 1 og lov om Statens pensjonskasse § 44 sjette til niende ledd for avtalefestet pensjon etter kapittel 2.</article></article></article> <article class="change" data-add-new-part="lov/2010-06-25-28/kap4" id="kapittel-9-dokumentendring-1-endring-18"><article class="defaultP">Ny kapitteloverskrift før § 17 skal lyde:</article><span class="futuretitle" id="kapittel-9-dokumentendring-1-endring-18-foreslåttittel-1">Kapittel 4 Ikrafttredelse</span></article></article></section><section class="section" data-name="kapX" id="kapittel-10" data-lovdata-URL="LTI/lov/2024-04-12-14/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>