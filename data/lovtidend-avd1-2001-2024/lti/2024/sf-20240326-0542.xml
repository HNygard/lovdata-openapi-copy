<!DOCTYPE html><html lang="nb"><head><title>Forskrift om endring i forskrift om luftfart med helikopter – bruk av offshore helikopterdekk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-03-26-542</dd><dt class="dokid">DokumentID</dt><dd class="dokid">LTI/forskrift/2024-03-26-542</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="dateInForce">I kraft fra</dt><dd class="dateInForce">2024-04-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-05-14-604</li></ul></dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2024-04-03 15:35</dd><dt class="journalNumber">Journalnummer</dt><dd class="journalNumber">2024-0319</dd><dt class="title">Tittel</dt><dd class="title">Forskrift om endring i forskrift om luftfart med helikopter – bruk av offshore helikopterdekk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 26. mars 2024 med hjemmel i lov 11. juni 1993 nr. 101 om luftfart (luftfartsloven) § 9-1 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2024-03-26-542</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om luftfart med helikopter – bruk av offshore helikopterdekk<ul class="tocSubUl"><li>I<ul class="tocSubUl"><li>§ 45. Brann- og redningsberedskap</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-03-26-542" id="dokument"><h1>Forskrift om endring i forskrift om luftfart med helikopter – bruk av offshore helikopterdekk</h1><section class="section" data-name="kapI" id="kapittel-1" data-lovdata-URL="LTI/forskrift/2024-03-26-542/KAPITTEL_1"><h2 data-text-align="center">I</h2><article class="defaultP">I forskrift 14. mai 2019 nr. 604 om luftfart med helikopter – bruk av offshore helikopterdekk gjøres følgende endringer:</article> <article class="defaultP" margin-top="true">§ 21 nytt fjerde ledd skal lyde:</article><article class="legalP" id="kapittel-1-ledd-1">Der det er nedsenket gangbro i stedet for sikkerhetsnett, jf. første ledd andre setning, skal gangbroen være minimum 1,5 meter målt fra yttersiden av rennen. Gangbroen og rennen skal til sammen ikke være bredere enn 2,0 meter fra helikopterdekkets ytterkant.</article> <article class="defaultP" margin-top="true">§ 21 nåværende fjerde ledd blir nytt femte ledd.</article> <article class="defaultP" margin-top="true">§ 26 første ledd skal lyde</article><article class="legalP" id="kapittel-1-ledd-2">En helikopteroperatør kan kun benytte et helikopterdekk som har en hinderfri sektor i en 180° vinkel gjennom sentrum av identifikasjonsmerket (H), vinkelrett på 210°-sektorens midtlinje i et plan med fallgradient 5:1 fra ytterkanten av sikkerhetsnettet, gangbroen eller utkragingen og ned til havoverflaten.</article> <article class="defaultP" margin-top="true">§ 45 skal lyde:</article><article class="futureLegalArticle" data-name="§45" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 45</span>. <span class="legalArticleTitle">Brann- og redningsberedskap</span></span><article class="legalP" id="kapittel-1-foreslåttparagraf-1-ledd-1">En helikopteroperatør kan kun benytte et helikopterdekk hvor enten:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">bestemmelsene om brann- og redningsberedskap i forskrift 18. mars 2021 nr. 815 om helikopterdekk på flyttbare innretninger kapittel 8 er oppfylt, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">for skip, helikopterdekket har brannslukkings- og redningsutstyr i samsvar med Sjøfartsdirektoratets forskrifter og utstyret er i funksjonsdyktig stand.</article></article></li></ul></article><article class="legalP" id="kapittel-1-foreslåttparagraf-1-ledd-2">Forskrift 18. mars 2021 nr. 815 om helikopterdekk på flyttbare innretninger § 41 tredje ledd bokstav a trenger ikke være oppfylt der helikoptertypen som benyttes gjør at slikt utstyr er unødvendig.</article></article> <article class="defaultP" margin-top="true">§ 53 fjerde ledd skal lyde:</article><article class="legalP" id="kapittel-1-ledd-3">Flyging til innretninger og skip bygd før 1. juli 2019 kan skje selv om kravet i § 21 fjerde ledd og femte ledd ikke er oppfylt. I stedet gjelder kravet slik det lød på dette tidspunktet.</article> <article class="defaultP" margin-top="true">§ 53 femte ledd skal lyde:</article><article class="legalP" id="kapittel-1-ledd-4">For at flyging til et helikopterdekk på innretninger eller skip som nevnt i første til fjerde ledd skal kunne skje, må risikonivået likevel minst tilsvare det som følger av kravene i denne forskrift. Hvis innretninger eller skip ikke holder et slikt minste risikonivå, kan Luftfartstilsynet pålegge helikopteroperatøren kompenserende operative begrensninger.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-03-26-542/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft ved kunngjøring.</article></section></main></body></html>