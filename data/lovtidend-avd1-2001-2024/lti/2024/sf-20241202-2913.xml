<!DOCTYPE html><html lang="nb"><head><title>Forskrift om endring i forskrift om pengespill</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-02-2913</dd><dt class="dokid">DokumentID</dt><dd class="dokid">LTI/forskrift/2024-12-02-2913</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for medier og kunst</li></ul></dd><dt class="dateInForce">I kraft fra</dt><dd class="dateInForce">2024-12-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-11-17-1978</li></ul></dd><dt class="basedOn">Hjemmel</dt><dd class="basedOn"><ul><li>lov/2022-03-18-12/§15</li><li>lov/2022-03-18-12/§23</li><li>lov/2022-03-18-12/§28</li></ul></dd><dt class="dateOfPublication">Kunngjort</dt><dd class="dateOfPublication">2024-12-02 14:45</dd><dt class="journalNumber">Journalnummer</dt><dd class="journalNumber">2024-1299</dd><dt class="titleShort">Korttittel</dt><dd class="titleShort">Endr. i pengespillforskriften</dd><dt class="title">Tittel</dt><dd class="title">Forskrift om endring i forskrift om pengespill</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og likestillingsdepartementet 2. desember 2024 med hjemmel i lov 18. mars 2022 nr. 12 om pengespill (pengespilloven) §§ 15, 23 og 28.</dd><dt class="refid">RefID</dt><dd class="refid">forskrift/2024-12-02-2913</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om pengespill<ul class="tocSubUl"><li>I<ul class="tocSubUl"><li>§ 54. Tillatelse for andre enn enerettstilbyderne til å tilby store pengespill</li><li>§ 55. Fordeling av tillatelsene til å tilby store pengespill</li><li>§ 56. Krav til gjennomføringen av store pengespill som tilbys av andre enn enerettstilbyderne</li><li>§ 57. Omsetningen, premier og fordelingen av overskudd fra store pengespill som tilbys av andre enn enerettstilbyderne</li><li>§ 58. Krav til rapportering for store pengespill som tilbys av andre enn enerettstilbyderne</li><li>§ 92. Gebyr for store pengespill som tilbys av andre enn enerettstilbyderne</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-02-2913" id="dokument"><h1>Forskrift om endring i forskrift om pengespill</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-02-2913/KAPITTEL_1"><h2 data-text-align="center">I</h2><article class="defaultP">I forskrift 17. november 2022 nr. 1978 om pengespill (pengespillforskriften) gjøres følgende endringer:</article> <article class="defaultP" margin-top="true">§ 20 fjerde ledd skal lyde:</article><article class="legalP" id="kapittel-1-ledd-1">Norsk Tipping har enerett til å tilby pengespill som har premier over 2 millioner kroner og som ikke omfattes av § 21. Bare Norsk Tipping kan tilby pengespill med en omsetning som er høyere enn omsetningsgrensen for pengespill som kan tilbys etter § 54 og som ikke omfattes av § 21.</article> <article class="defaultP" margin-top="true">Overskrift til kapittel 10 skal lyde:</article><span class="futuretitle" id="kapittel-1-foreslåttittel-1">Kapittel 10. Særlige regler om store pengespill som kan tilbys av andre enn enerettstilbyderne</span> <article class="defaultP" margin-top="true">§ 54 skal lyde:</article><article class="futureLegalArticle" data-name="§54" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 54</span>. <span class="legalArticleTitle">Tillatelse for andre enn enerettstilbyderne til å tilby store pengespill</span></span><article class="legalP" id="kapittel-1-foreslåttparagraf-1-ledd-1">Organisasjoner som er godkjent etter § 38, kan etter søknad få tillatelse til å tilby ett pengespill med en øvre omsetningsgrense etter andre ledd dersom<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">organisasjonen har internasjonal aktivitet som utgjør minst 50 prosent av organisasjonens samlede regnskapsførte driftskostnader</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">organisasjonen har minst 20 millioner kroner årlig i regnskapsførte driftskostnader for sin internasjonale aktivitet</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">pengespillet har lav risiko for spilleproblemer.</article></article></li></ul></article><article class="legalP" id="kapittel-1-foreslåttparagraf-1-ledd-2">Lotteritilsynet regulerer årlig omsetningsgrensen ut fra endring i konsumprisindeksen fra Statistisk sentralbyrå. Justeringen skjer ut ifra en ramme per tillatelse på 405 millioner kroner.</article><article class="legalP" id="kapittel-1-foreslåttparagraf-1-ledd-3">Tillatelsene gis for ni år. Den som får tillatelse etter første ledd, skal oppfylle kravene i §§ 55–57.</article><article class="legalP" id="kapittel-1-foreslåttparagraf-1-ledd-4">Lotteritilsynet lyser ut tre slike tillatelser hvert niende år, med søknadsfrist 1. september året før ny tillatelsesperiode begynner. En tillatelse kan gis til én organisasjon, eller til flere organisasjoner sammen, forutsatt at samtlige organisasjoner oppfyller vilkårene i første ledd.</article></article> <article class="defaultP" margin-top="true">§ 55 skal lyde:</article><article class="futureLegalArticle" data-name="§55" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 55</span>. <span class="legalArticleTitle">Fordeling av tillatelsene til å tilby store pengespill</span></span><article class="legalP" id="kapittel-1-foreslåttparagraf-2-ledd-1">Lotteritilsynet avgjør i enkeltvedtak om en søknad fra andre enn enerettstilbyderne om å tilby store pengespill oppfyller vilkårene i § 54 første ledd. Vedtaket kan påklages. Alle klager på Lotteritilsynets vedtak, skal være ferdigbehandlet før tillatelsene fordeles etter andre ledd.</article><article class="legalP" id="kapittel-1-foreslåttparagraf-2-ledd-2">Dersom flere søkere oppfyller vilkårene i § 54 første ledd, fordeles tillatelsene ved loddtrekning. En organisasjon kan bare delta i loddtrekningen med én søknad om gangen, og bare ha én tillatelse om gangen. Hvert enkelt lotterikonsept kan kun delta med én søknad om gangen. Resultatet av loddtrekningen kan ikke påklages.</article></article> <article class="defaultP" margin-top="true">Overskrift til § 56 skal lyde:</article><article class="futureLegalArticle" data-name="§56" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 56</span>. <span class="legalArticleTitle">Krav til gjennomføringen av store pengespill som tilbys av andre enn enerettstilbyderne</span></span></article> <article class="defaultP" margin-top="true">Overskrift og første ledd i § 57 skal lyde:</article><article class="futureLegalArticle" data-name="§57" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 57</span>. <span class="legalArticleTitle">Omsetningen, premier og fordelingen av overskudd fra store pengespill som tilbys av andre enn enerettstilbyderne</span></span><article class="legalP" id="kapittel-1-foreslåttparagraf-4-ledd-1">Den årlige omsetningen fra store pengespill med tillatelse etter § 54, skal ikke overstige omsetningsgrensen fastsatt etter § 54 andre ledd.</article></article> <article class="defaultP" margin-top="true">Overskrift til § 58 skal lyde:</article><article class="futureLegalArticle" data-name="§58" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 58</span>. <span class="legalArticleTitle">Krav til rapportering for store pengespill som tilbys av andre enn enerettstilbyderne</span></span></article> <article class="defaultP" margin-top="true">Overskrift og første ledd i § 92 skal lyde:</article><article class="futureLegalArticle" data-name="§92" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 92</span>. <span class="legalArticleTitle">Gebyr for store pengespill som tilbys av andre enn enerettstilbyderne</span></span><article class="legalP" id="kapittel-1-foreslåttparagraf-6-ledd-1">En søker skal betale 30&#xa0;000 kroner i gebyr for behandling av søknad om å tilby store pengespill etter § 54. Gebyret blir ikke refundert ved avslag.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-02-2913/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>