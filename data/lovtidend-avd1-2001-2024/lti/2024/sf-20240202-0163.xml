<!DOCTYPE html><html lang="nb"><head><title>Forskrift om endring i laksetildelingsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-02-02-163</dd><dt class="dokid">DokumentID</dt><dd class="dokid">LTI/forskrift/2024-02-02-163</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2024-02-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-11-07-1929</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§6</li><li>lov/2005-06-17-79/§10</li><li>lov/2005-06-17-79/§11</li><li>lov/2005-06-17-79/§24</li></ul></dd><dt class="dateOfPublication">Kunngjort</dt><dd class="dateOfPublication">2024-02-02 15:15</dd><dt class="journalNumber">Journalnummer</dt><dd class="journalNumber">2024-0112</dd><dt class="titleShort">Korttittel</dt><dd class="titleShort">Endr. i laksetildelingsforskriften</dd><dt class="title">Tittel</dt><dd class="title">Forskrift om endring i laksetildelingsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 2. februar 2024 med hjemmel i lov 17. juni 2005 nr. 79 om akvakultur (akvakulturloven) § 6, § 10, § 11 og § 24.</dd><dt class="refid">RefID</dt><dd class="refid">forskrift/2024-02-02-163</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i laksetildelingsforskriften<ul class="tocSubUl"><li>I<ul class="tocSubUl"><li>§ 3-3. Tillatt biomasse per akvakulturtillatelse for matfisk på lokaliteter i sjø</li><li>§ 8-9. Minstekrav til søknad om klarering av lokalitet i sjø</li><li>§ 8-9a. Minstekrav til søknad for lokaliteter på land og i ferskvann</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-02-02-163" id="dokument"><h1>Forskrift om endring i laksetildelingsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2024-02-02-163/KAPITTEL_1"><h2 data-text-align="center">I</h2><article class="defaultP">I forskrift 7. november 2022 nr. 1929 om tillatelse til akvakultur for laks, ørret og regnbueørret (laksetildelingsforskriften) gjøres følgende endringer:</article> <article class="defaultP" margin-top="true">§ 1-3 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>Biomasse:</i> den til enhver tid stående mengde av levende fisk (målt i kilogram eller tonn).</article></article></li></ul></article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Tillatt biomasse per akvakulturtillatelse for matfisk på lokaliteter i sjø</span></span><article class="legalP" id="kapittel-1-foreslåttparagraf-1-ledd-1">Akvakulturtillatelse for matfisk i sjø skal avgrenses kapasitetsmessig i maksimalt tillatt biomasse som kan stå i sjøen i medhold av tillatelsen, jf. forskrift 17. juni 2008 nr. 822 om drift av akvakulturanlegg (akvakulturdriftsforskriften) § 47. Første punktum gjør ikke inngrep i reglene for biomassefleksibilitet etter akvakulturdriftsforskriften § 47 til § 49.</article></article> <article class="defaultP" margin-top="true">§ 3-4 tredje ledd første punktum skal lyde:</article><article class="legalP" id="kapittel-1-ledd-1">Dersom tilsagn om tillatelse på selskapsnivå oppheves i forbindelse med klage eller etter forvaltningens eget tiltak, refunderes søkers vederlag.</article> <article class="defaultP" margin-top="true">§ 4-10 tredje ledd andre punktum skal lyde:</article><article class="legalP" id="kapittel-1-ledd-2">Det skal fastsettes en rimelig frist for høringsinnspill etter første punktum, som ikke kan være kortere enn 6 uker fra tidspunktet søknaden med vedlegg er gjort offentlig.</article> <article class="defaultP" margin-top="true">§ 4-12 tredje ledd første punktum skal lyde:</article><article class="legalP" id="kapittel-1-ledd-3">Det skal føres møtereferat, som sammen med eventuell redegjørelse etter andre ledd, sendes Nærings- og fiskeridepartementet.</article> <article class="defaultP" margin-top="true">§ 8-1 andre ledd skal lyde:</article><article class="legalP" id="kapittel-1-ledd-4">Utvidelse av produksjonskapasitet på lokaliteten eller endring av areal krever nytt vedtak om klarering.</article> <article class="defaultP" margin-top="true">§ 8-9 skal lyde:</article><article class="futureLegalArticle" data-name="§8-9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-9</span>. <span class="legalArticleTitle">Minstekrav til søknad om klarering av lokalitet i sjø</span></span><article class="legalP" id="kapittel-1-foreslåttparagraf-2-ledd-1">Søknad om klarering av lokalitet i sjø skal inneholde en eller flere rapporter fra en forundersøkelse som er utført i løpet av de siste tre år før søknadsdato.</article><article class="legalP" id="kapittel-1-foreslåttparagraf-2-ledd-2">Forundersøkelsen skal gjennomføres i henhold til NS 9410:2016 Miljøovervåking av bunnpåvirkning fra marine akvakulturanlegg eller tilsvarende internasjonal standard eller anerkjent norm, og skal minimum omfatte:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">utarbeidelse av kartdokumentasjon</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">partikkelanalyse for å beskrive bunnsubstratet</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">strømmålinger</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">hydrografimålinger i hele vannsøylen på den dypeste stasjon i overgangssonen og i eventuelle dypområder med risiko for oksygenmangel utenfor overgangssonen</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">undersøkelse av kjemiske og sensoriske parametere etter metodikken for B-undersøkelse</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-2-punkt-6"><article class="legalP" id="kapittel-1-foreslåttparagraf-2-ledd-2-punkt-6-ledd-1">bunndyrsundersøkelser etter metodikken for C-undersøkelse på minst tre stasjoner</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-2-ledd-2-punkt-7"><article class="legalP" id="kapittel-1-foreslåttparagraf-2-ledd-2-punkt-7-ledd-1">analyse av sedimentprøver fra minst to av stasjonene som nevnt i bokstav f for å avklare om og i hvilken grad sedimentene inneholder stoffer som det er grunn til å tro vil bli sluppet ut på lokaliteten og som enten er nevnt i forskrift 15. desember 2006 nr. 1446 om rammer for vannforvaltning vedlegg VIII C eller D nr. 2 eller er identifisert som vannregionspesifikke i veileder 02:2018 Klassifisering av miljøtilstand i vann.</article></article></li></ul></article><article class="legalP" id="kapittel-1-foreslåttparagraf-2-ledd-3">Undersøkelser som nevnt i andre ledd bokstav a, b, d og f skal i tillegg gjennomføres på en referansestasjon minimum 1 km fra omsøkt.</article><article class="legalP" id="kapittel-1-foreslåttparagraf-2-ledd-4">Der undersøkelser etter andre ledd bokstav b, e, f og g vanskelig lar seg gjennomføre grunnet stein- eller fjellbunn, kan fylkeskommunen i samråd med statsforvalteren og Fiskeridirektoratet kreve alternative undersøkelser.</article><article class="legalP" id="kapittel-1-foreslåttparagraf-2-ledd-5">Forundersøkelsen skal utføres av organer som kan dokumentere relevant faglig kompetanse og er uavhengig oppdragsgiver. Bunndyrsundersøkelser etter andre ledd bokstav f og tredje ledd og analyse av sedimentprøver etter andre ledd bokstav g skal utføres av organer som er akkreditert for oppgaven.</article><article class="legalP" id="kapittel-1-foreslåttparagraf-2-ledd-6">Rapporten eller rapportene som nevnt i første ledd skal inneholde<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-6-punkt-1"><article class="legalP" id="kapittel-1-foreslåttparagraf-2-ledd-6-punkt-1-ledd-1">en sammenfatning av resultatene</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-6-punkt-2"><article class="legalP" id="kapittel-1-foreslåttparagraf-2-ledd-6-punkt-2-ledd-1">en begrunnet vurdering eller modellering av grensene for anleggssone og overgangssone og forslag til plassering av prøvestasjoner for miljøovervåking, inkludert en referansestasjon, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-6-punkt-3"><article class="legalP" id="kapittel-1-foreslåttparagraf-2-ledd-6-punkt-3-ledd-1">alle originaldata.</article></article></li></ul></article><article class="legalP" id="kapittel-1-foreslåttparagraf-2-ledd-7">Tidligere utført forundersøkelse eller miljøovervåking kan danne tilstrekkelig kunnskapsgrunnlag ved søknad om klarering av lokalitet.</article><article class="legalP" id="kapittel-1-foreslåttparagraf-2-ledd-8">Dersom forundersøkelsen ikke inneholder tilstrekkelige opplysninger kan fylkeskommunen, etter samråd med statsforvalteren og Fiskeridirektoratet, kreve ytterligere opplysninger eller undersøkelser.</article><article class="legalP" id="kapittel-1-foreslåttparagraf-2-ledd-9">Etter samtykke fra statsforvalteren og Fiskeridirektoratet kan fylkeskommunen i særlige tilfeller dispensere fra kravene i denne bestemmelsen.</article></article> <article class="defaultP" margin-top="true">Ny § 8-9a skal lyde:</article><article class="futureLegalArticle" data-name="§8-9a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-9a</span>. <span class="legalArticleTitle">Minstekrav til søknad for lokaliteter på land og i ferskvann</span></span><article class="legalP" id="kapittel-1-foreslåttparagraf-3-ledd-1">Søknad om klarering av lokalitet skal inneholde opplysninger om strømmålinger på lokaliteten.</article><article class="legalP" id="kapittel-1-foreslåttparagraf-3-ledd-2">Fylkeskommunen kan, i samråd med statsforvalteren, stille krav om at søknad om klarering av lokalitet i ferskvann skal inneholde miljøundersøkelser.</article></article> <article class="defaultP" margin-top="true">§ 9-1 første ledd andre punktum skal lyde:</article><article class="legalP" id="kapittel-1-ledd-5">Tilsvarende gjelder dersom det senere ikke er drevet virksomhet med mer enn en tredjedel av maksimalt tillatt biomasse over en periode på to år for akvakulturtillatelse eller tre år for lokalitetsklarering, så langt oppholdet ikke skyldes myndighetspålagt brakklegging.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-02-02-163/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>