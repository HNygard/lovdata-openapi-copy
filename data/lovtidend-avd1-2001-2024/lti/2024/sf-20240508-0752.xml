<!DOCTYPE html><html lang="nb"><head><title>Forskrift om endring i forskrift om produksjon, omforming, overføring, omsetning, fordeling og bruk av energi m.m. (energilovforskriften) og i forskrift om om internkontroll etter vassdragslovgivningen (IK-vassdrag) mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-05-08-752</dd><dt class="dokid">DokumentID</dt><dd class="dokid">LTI/forskrift/2024-05-08-752</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2024-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-07-959</li><li>forskrift/2011-10-28-1058</li><li>forskrift/1999-03-11-302</li><li>forskrift/2019-10-24-1413</li></ul></dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§6-2</li><li>lov/1990-06-29-50/§10-6</li><li>lov/1917-12-14-17/§29a</li><li>lov/1917-12-14-17/§31</li></ul></dd><dt class="dateOfPublication">Kunngjort</dt><dd class="dateOfPublication">2024-05-10 14:55</dd><dt class="journalNumber">Journalnummer</dt><dd class="journalNumber">2024-0446</dd><dt class="titleShort">Korttittel</dt><dd class="titleShort">Endr. i energilovforskriften mfl.</dd><dt class="title">Tittel</dt><dd class="title">Forskrift om endring i forskrift om produksjon, omforming, overføring, omsetning, fordeling og bruk av energi m.m. (energilovforskriften) og i forskrift om om internkontroll etter vassdragslovgivningen (IK-vassdrag) mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Energidepartementet 8. mai 2024 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 6-2 og § 10-6, og lov 14. desember 1917 nr. 17 om regulering og kraftutbygging i vassdrag (vassdragsreguleringsloven) § 29a og § 31.</dd><dt class="refid">RefID</dt><dd class="refid">forskrift/2024-05-08-752</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om produksjon, omforming, overføring, omsetning, fordeling og bruk av energi m.m. (energilovforskriften) og i forskrift om om internkontroll etter vassdragslovgivningen (IK-vassdrag) mv.<ul class="tocSubUl"><li>I<ul class="tocSubUl"><li>§ 6-2. Utpeking av rasjoneringsmyndighet</li><li>§ 6-2a. Rasjoneringsmyndighetens ansvar</li><li>§ 6-2b. Vilkår for å iverksette kraftrasjonering</li><li>§ 6-2c. Pålegg</li><li>§ 6-2d. Gjennomføring av kraftrasjonering</li></ul></li><li>II<ul class="tocSubUl"><li>§ 5a. Strategi for å bidra til forsyningssikkerhet</li><li>§ 5b. Innholdet i strategi for å bidra til forsyningssikkerhet</li></ul></li><li>III<ul class="tocSubUl"><li>§ 17-8. Tariffering under rasjonering</li></ul></li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/forskrift/2024-05-08-752" id="dokument"><h1>Forskrift om endring i forskrift om produksjon, omforming, overføring, omsetning, fordeling og bruk av energi m.m. (energilovforskriften) og i forskrift om om internkontroll etter vassdragslovgivningen (IK-vassdrag) mv.</h1><section class="section" data-name="kapI" id="kapittel-1" data-lovdata-URL="LTI/forskrift/2024-05-08-752/KAPITTEL_1"><h2 data-text-align="center">I</h2><article class="defaultP">I forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) gjøres følgende endringer:</article> <article class="defaultP" margin-top="true">Ny § 6-2 skal lyde:</article><article class="futureLegalArticle" data-name="§6-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Utpeking av rasjoneringsmyndighet</span></span><article class="legalP" id="kapittel-1-foreslåttparagraf-1-ledd-1">Departementet utpeker en rasjoneringsmyndighet.</article></article> <article class="defaultP" margin-top="true">Ny § 6-2a skal lyde:</article><article class="futureLegalArticle" data-name="§6-2a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-2a</span>. <span class="legalArticleTitle">Rasjoneringsmyndighetens ansvar</span></span><article class="legalP" id="kapittel-1-foreslåttparagraf-2-ledd-1">Rasjoneringsmyndigheten er ansvarlig for planlegging og administrativ gjennomføring av tiltak i forbindelse med kraftrasjonering.</article><article class="legalP" id="kapittel-1-foreslåttparagraf-2-ledd-2">Ansvaret omfatter tiltak før, under og etter selve kraftrasjoneringsperioden, herunder:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">til enhver tid å være informert om forhold som har betydning for vurderingen av kraftoppdekningen</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">analysere kraftsituasjonen og vurdere hvorvidt vilkårene for å iverksette eller terminere kraftrasjonering er til stede</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">informere departementet når kraftrasjonering kan være aktuelt og foreslå nødvendige tiltak</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">holde departementet løpende orientert om utviklingen etter at kraftrasjonering er innført</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">nødvendige informative tiltak i tilknytning til en kraftrasjoneringssituasjon.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-2-punkt-6"><article class="legalP" id="kapittel-1-foreslåttparagraf-2-ledd-2-punkt-6-ledd-1">sørge for at det til enhver tid er utarbeidet nødvendige planer og prosedyrer for sikker og effektiv varsling og rapportering om iverksettelse, gjennomføring og opphør av kraftrasjonering</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-2-ledd-2-punkt-7"><article class="legalP" id="kapittel-1-foreslåttparagraf-2-ledd-2-punkt-7-ledd-1">føre kontroll og tilsyn med at pålagte forberedende tiltak gjennomføres.</article></article></li></ul></article><article class="legalP" id="kapittel-1-foreslåttparagraf-2-ledd-3">Rasjoneringsmyndigheten skal legge til rette for at markedet kan virke så lenge som mulig og i så stor utstrekning som mulig. Det skal legges til rette for at markedsmessige virkemidler benyttes før, under og etter iverksettelse av kraftrasjonering.</article></article> <article class="defaultP" margin-top="true">Ny § 6-2b skal lyde:</article><article class="futureLegalArticle" data-name="§6-2b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-2b</span>. <span class="legalArticleTitle">Vilkår for å iverksette kraftrasjonering</span></span><article class="legalP" id="kapittel-1-foreslåttparagraf-3-ledd-1">Departementet kan iverksette kraftrasjonering når det på grunn av ekstraordinære forhold kan bli eller er energiknapphet, og det ut fra allmenne hensyn finnes påkrevet for å sikre at energien blir best mulig utnyttet.</article><article class="legalP" id="kapittel-1-foreslåttparagraf-3-ledd-2">Kraftrasjonering omfatter planlegging og gjennomføring av tvangsmessige leveringsinnskrenkninger og rekvisisjon av elektrisk energi og fjernvarme.</article></article> <article class="defaultP" margin-top="true">Ny § 6-2c skal lyde:</article><article class="futureLegalArticle" data-name="§6-2c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-2c</span>. <span class="legalArticleTitle">Pålegg</span></span><article class="legalP" id="kapittel-1-foreslåttparagraf-4-ledd-1">Rasjoneringsmyndigheten eller den rasjoneringsmyndigheten gir fullmakt, kan gi de pålegg som er nødvendig for en effektiv planlegging og gjennomføring av kraftrasjonering.</article><article class="legalP" id="kapittel-1-foreslåttparagraf-4-ledd-2">Når departementet har iverksatt kraftrasjonering, kan rasjoneringsmyndigheten fravike bestemmelser i forskrift om kraftomsetning og nettjenester i samsvar med forskriften § 9-1 a om rasjonering og fastsette særskilte tariffer i samsvar med forskrift om kontroll av nettvirksomhet § 17-8.</article></article> <article class="defaultP" margin-top="true">Ny § 6-2d skal lyde:</article><article class="futureLegalArticle" data-name="§6-2d" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6-2d</span>. <span class="legalArticleTitle">Gjennomføring av kraftrasjonering</span></span><article class="legalP" id="kapittel-1-foreslåttparagraf-5-ledd-1">Tiltak i forbindelse med en kraftrasjonering skal gjennomføres på en samfunnsmessig rasjonell måte og til minst mulig ulempe for dem som berøres. Kraftrasjoneringen skal søkes gjennomført etter saklige og kontrollerbare kriterier.</article><article class="legalP" id="kapittel-1-foreslåttparagraf-5-ledd-2">Kraftrasjoneringen skal gjennomføres i henhold til fastsatte planer utarbeidet i samråd med sentrale, regionale og lokale myndigheter, og aktuelle netteiere.</article></article> <article class="defaultP" margin-top="true">§ 9-1 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">kraftrasjonering og virkemidler for å unngå kraftrasjonering.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2024-05-08-752/KAPITTEL_2"><h2 data-text-align="center">II</h2><article class="defaultP">I forskrift 28. oktober 2011 nr. 1058 om internkontroll etter vassdragslovgivningen (IK-vassdrag) gjøres følgende endringer:</article> <article class="defaultP" margin-top="true">Ny § 5a skal lyde:</article><article class="futureLegalArticle" data-name="§5a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Strategi for å bidra til forsyningssikkerhet</span></span><article class="legalP" id="kapittel-2-foreslåttparagraf-1-ledd-1">Den som har konsesjon til vassdragsregulering eller overføring etter vassdragsreguleringsloven, skal sørge for å utarbeide en strategi for å bidra til forsyningssikkerhet i samsvar med vassdragsreguleringsloven § 29a. Strategien skal inngå i konsesjonærens internkontrollsystem, og gjelder spesifikke krav utover de generelle kravene i § 5.</article></article> <article class="defaultP" margin-top="true">Ny § 5b skal lyde:</article><article class="futureLegalArticle" data-name="§5b" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 5b</span>. <span class="legalArticleTitle">Innholdet i strategi for å bidra til forsyningssikkerhet</span></span><article class="legalP" id="kapittel-2-foreslåttparagraf-2-ledd-1">Strategi for å bidra til forsyningssikkerhet etter vassdragsreguleringsloven § 29a skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-2-ledd-1-punkt-1"><article class="legalP" id="kapittel-2-foreslåttparagraf-2-ledd-1-punkt-1-ledd-1">rutiner for utarbeiding av prognoser som skal legges til grunn for vanndisponeringen</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-2-ledd-1-punkt-2"><article class="legalP" id="kapittel-2-foreslåttparagraf-2-ledd-1-punkt-2-ledd-1">rutiner for hvordan foretaket skal vurdere forsyningssikkerheten</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-2-ledd-1-punkt-3"><article class="legalP" id="kapittel-2-foreslåttparagraf-2-ledd-1-punkt-3-ledd-1">rutiner for hvordan foretaket skal følge med på kraftsituasjonen</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-2-ledd-1-punkt-4"><article class="legalP" id="kapittel-2-foreslåttparagraf-2-ledd-1-punkt-4-ledd-1">virkemidler for å bidra til forsyningssikkerhet</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-2-ledd-1-punkt-5"><article class="legalP" id="kapittel-2-foreslåttparagraf-2-ledd-1-punkt-5-ledd-1">hvilket nivå i foretakets organisasjon som skal være involvert og ta beslutninger</article></article></li><li data-li-identifier="f." data-name="f."><article class="listArticle" id="kapittel-2-foreslåttparagraf-2-ledd-1-punkt-6"><article class="legalP" id="kapittel-2-foreslåttparagraf-2-ledd-1-punkt-6-ledd-1">rutiner for dokumentasjon om iverksettelse av strategien</article></article></li><li data-li-identifier="g." data-name="g."><article class="listArticle" id="kapittel-2-foreslåttparagraf-2-ledd-1-punkt-7"><article class="legalP" id="kapittel-2-foreslåttparagraf-2-ledd-1-punkt-7-ledd-1">rutiner for behandling av avvik</article></article></li><li data-li-identifier="h." data-name="h."><article class="listArticle" id="kapittel-2-foreslåttparagraf-2-ledd-1-punkt-8"><article class="legalP" id="kapittel-2-foreslåttparagraf-2-ledd-1-punkt-8-ledd-1">rutiner for behandling av endringer og oppdatering av strategien.</article></article></li></ul></article></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-2-ledd-1">Alle krav som følger av § 5, § 5a og § 5b skal dokumenteres skriftlig.</article> <article class="defaultP" margin-top="true">§ 10 skal lyde:</article><article class="legalP" id="kapittel-2-ledd-2">Ved overtredelser av bestemmelsene i § 4, § 5, § 5a, § 5b og § 6, kan det ilegges overtredelsesgebyr i medhold av vannressursloven § 60a og vassdragsreguleringsloven § 35.</article> <article class="defaultP" margin-top="true">§ 11 skal lyde:</article><article class="legalP" id="kapittel-2-ledd-3">Overtredelser av bestemmelsene § 4, § 5 og § 6 kan straffes med bøter eller fengsel i samsvar med vannressursloven § 63. Overtredelse av § 5a og § 5b medfører likevel ikke straff.</article></section><section class="section" data-name="kapIII" id="kapittel-3" data-lovdata-URL="LTI/forskrift/2024-05-08-752/KAPITTEL_3"><h2 data-text-align="center">III</h2><article class="defaultP">I forskrift 11. mars 1999 nr. 302 om økonomisk og teknisk rapportering, inntektsramme for nettvirksomheten og tariffer gjøres følgende endring:</article> <article class="defaultP" margin-top="true">§ 17-8 skal lyde:</article><article class="futureLegalArticle" data-name="§17-8" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 17-8</span>. <span class="legalArticleTitle">Tariffering under rasjonering</span></span><article class="legalP" id="kapittel-3-foreslåttparagraf-1-ledd-1">Når departementet har iverksatt rasjonering i medhold av § 6-2 i energiloven, kan rasjoneringsmyndigheten fastsette særskilte tariffer etter energilovforskriften § 6-2c.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2024-05-08-752/KAPITTEL_4"><h2 data-text-align="center">IV</h2><article class="defaultP">I forskrift 24. oktober 2019 nr. 1413 om nettregulering og energimarked (NEM) gjøres følgende endring:</article> <article class="defaultP" margin-top="true">§ 6-1 andre ledd bokstav a skal lyde:</article><article class="legalP" id="kapittel-4-ledd-1">Den systemansvarlige skal<ul class="defaultList"><li data-li-identifier="a." data-name="a."><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">samordne disposisjonene til alle som eier eller helt eller delvis driver produksjon eller nett, organisert markedsplass, omsettere og sluttbrukere, for å sikre momentan balanse</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/forskrift/2024-05-08-752/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Forskriften trer i kraft 1. juli 2024.</article></section></main></body></html>