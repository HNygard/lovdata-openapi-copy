<!DOCTYPE html><html lang="nb"><head><title>Forskrift om endring i forskrift 30. november 2012 nr. 1114 om registrering av regjeringsmedlemmers verv og økonomiske interesser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-02-02-151</dd><dt class="dokid">DokumentID</dt><dd class="dokid">LTI/forskrift/2024-02-02-151</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Kommunalavdelingen</li></ul></dd><dt class="dateInForce">I kraft fra</dt><dd class="dateInForce">2024-02-02, 2024-02-02 – 2024-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-11-30-1114</li></ul></dd><dt class="basedOn">Hjemmel</dt><dd class="basedOn"><ul><li>lov/2012-11-30-70/§1</li></ul></dd><dt class="dateOfPublication">Kunngjort</dt><dd class="dateOfPublication">2024-02-02 14:05</dd><dt class="journalNumber">Journalnummer</dt><dd class="journalNumber">2024-0108</dd><dt class="title">Tittel</dt><dd class="title">Forskrift om endring i forskrift 30. november 2012 nr. 1114 om registrering av regjeringsmedlemmers verv og økonomiske interesser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 2. februar 2024 med hjemmel i lov 30. november 2012 nr. 70 om registrering av regjeringsmedlemmers, statssekretærers og politiske rådgiveres verv og økonomiske interesser § 1 første ledd. Fremmet av Kommunal- og distriktsdepartementet.</dd><dt class="refid">RefID</dt><dd class="refid">forskrift/2024-02-02-151</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 30. november 2012 nr. 1114 om registrering av regjeringsmedlemmers verv og økonomiske interesser<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-02-02-151" id="dokument"><h1>Forskrift om endring i forskrift 30. november 2012 nr. 1114 om registrering av regjeringsmedlemmers verv og økonomiske interesser</h1><section class="section" data-name="kapI" id="kapittel-1" data-lovdata-URL="LTI/forskrift/2024-02-02-151/KAPITTEL_1"><h2 data-text-align="center">I</h2><article class="defaultP">I forskrift 30. november 2012 nr. 1114 om registrering av regjeringsmedlemmers verv og økonomiske interesser gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Forskrift om registrering av regjeringsmedlemmers, statssekretærers og politiske rådgiveres verv og økonomiske interesser.</i></article> <article class="defaultP" margin-top="true">Ny § 1 andre ledd skal lyde:</article><article class="legalP" id="kapittel-1-ledd-1">Statssekretærer og politiske rådgivere skal registrere verv og økonomiske interesser i et register for verv og økonomiske interesser som skal føres av Departementenes sikkerhets- og serviceorganisasjon.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Reglement om register for stortingsrepresentantenes verv og økonomiske interesser gjelder tilsvarende for regjeringsmedlemmer, statssekretærer og politiske rådgivere med de tilpasningene som følger av denne forskriften.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-3">Opplysningene skal meldes til registrene innen én måned etter den dag vedkommende har tiltrådt som regjeringsmedlem, statssekretær eller politisk rådgiver.</article><article class="legalP" id="kapittel-1-ledd-4">Opplysningene skal tas ut av registrene etter at vedkommende har fratrådt som regjeringsmedlem, statssekretær eller politisk rådgiver.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-5">Innen 20 dager etter at fristen for å registrere opplysningene etter § 3 første ledd er utløpt, skal Departementenes sikkerhets- og serviceorganisasjon sørge for å publisere opplysningene på regjeringens nettsider.</article><article class="legalP" id="kapittel-1-ledd-6">Departementenes sikkerhets- og serviceorganisasjon skal sørge for å publisere oppdateringer i registeret minst annenhver uke.</article> <article class="defaultP" margin-top="true">Ny § 5 skal lyde:</article><article class="legalP" id="kapittel-1-ledd-7">Statssekretærer og politiske rådgivere skal melde inn opplysninger innen én måned etter den dag plikten til å registrere verv og økonomiske interesser har trådt i kraft.</article><article class="legalP" id="kapittel-1-ledd-8">Innen syv dager etter at fristen for å registrere opplysningene etter første ledd er utløpt, skal Departementenes sikkerhets- og serviceorganisasjon sørge for å publisere opplysningene på regjeringens nettsider.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-02-02-151/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks. § 5 oppheves 1. april 2024.</article></section></main></body></html>