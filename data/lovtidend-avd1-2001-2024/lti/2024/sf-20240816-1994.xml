<!DOCTYPE html><html lang="nb"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-08-16-1994</dd><dt class="dokid">DokumentID</dt><dd class="dokid">LTI/forskrift/2024-08-16-1994</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2024-08-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="basedOn">Hjemmel</dt><dd class="basedOn"><ul><li>lov/2004-12-17-99/§3</li><li>lov/2004-12-17-99/§3a</li></ul></dd><dt class="dateOfPublication">Kunngjort</dt><dd class="dateOfPublication">2024-08-22 14:45</dd><dt class="journalNumber">Journalnummer</dt><dd class="journalNumber">2024-0915</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 16. august 2024 med hjemmel i lov 17. desember 2004 nr. 99 om kvoteplikt og handel med kvoter for utslipp av klimagasser (klimakvoteloven) §§ 3 og 3a. <br /> <strong>EØS-henvisninger:</strong> EØS-avtalen vedlegg XX kapittel III nr. 21al (direktiv (EU) 2023/958 og beslutning (EU) 2023/136) og nr. 21alu (forordning (EU) 2024/622).</dd><dt class="refid">RefID</dt><dd class="refid">forskrift/2024-08-16-1994</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)<ul class="tocSubUl"><li>I<ul class="tocSubUl"><li>§ 11-1. (internasjonale luftfartsaktiviteter omfattet av CORSIA)</li><li>§ 11-2. (forordning om overvåkning, rapportering og verifikasjon)</li><li>§ 11-3. (forordning om kompensering av utslipp)</li><li>§ 11-4. (plikt til å kompensere for utslipp av CO2)</li><li>§ 11-5. (beregning av kompenseringskravet)</li><li>§ 11-6. (oppfyllelse av kompensasjonsplikten og frist for sletting av utslippsenheter)</li><li>§ 11-7. (luftfartøysoperatører under norsk administrasjon)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-08-16-1994" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-08-16-1994/KAPITTEL_1"><h2 data-text-align="center">I</h2><article class="defaultP">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) gjøres følgende endringer:</article> <article class="defaultP" margin-top="true">Tittelen i kapittel 11 skal lyde:</article><article class="defaultP"><i>Kapittel 11. Luftfart. Regler for den markedsbaserte mekanismen Carbon Offsetting and Reduction Scheme for International Aviation (CORSIA)</i></article> <article class="defaultP" margin-top="true">Nåværende § 11-1 blir ny § 11-2. § 11-1 skal lyde:</article><article class="futureLegalArticle" data-name="§11-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">(internasjonale luftfartsaktiviteter omfattet av CORSIA)</span></span><article class="legalP" id="kapittel-1-foreslåttparagraf-1-ledd-1">Bestemmelsene i dette kapittelet gjelder for utslipp av karbondioksid (CO<sub>2</sub>) fra fly i forbindelse med flygninger mellom lufthavner i to land, utført av luftfartøysoperatører som<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">enten har godkjenningssertifikat for luftfartsselskap (Air Operator Certificate) utstedt av et EØS-land eller som er registrert i et EØS-land, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">som har årlige CO<sub>2</sub>-utslipp på mer enn 10&#xa0;000 tonn fra flygninger mellom lufthavner i to land.</article></article></li></ul></article><article class="legalP" id="kapittel-1-foreslåttparagraf-1-ledd-2">Utslipp fra følgende flygninger skal ikke omfattes av dette kapittelet:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Flygninger utført med fly med sertifisert maksimal take-off vekt på 5&#xa0;700 kg eller mindre</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Statlige flygninger</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Militære flygninger</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Flygninger utført i forbindelse med humanitært arbeid</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">Medisinske flygninger</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">Flygninger utført i forbindelse med brannslukking</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">Flygninger utført før eller etter flygninger i bokstav d til f, dersom flygningen ble utført med samme luftfartøy, og flygningen var nødvendig for å oppnå aktiviteten i bokstav d til f eller for å reposisjonere luftfartøyet for sin neste aktivitet.</article></article></li></ul></article></article> <article class="defaultP" margin-top="true">Ny § 11-2 skal lyde:</article><article class="futureLegalArticle" data-name="§11-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">(forordning om overvåkning, rapportering og verifikasjon)</span></span><article class="legalP" id="kapittel-1-foreslåttparagraf-2-ledd-1">EØS-avtalen vedlegg XX kapittel III nr. 21apm (forordning (EU) 2019/1603) om ICAO CORSIA for internasjonale flygninger gjelder som forskrift med de tilpasninger som følger av vedlegg XX, protokoll 1 til avtalen og avtalen for øvrig.</article></article> <article class="defaultP" margin-top="true">Ny § 11-3 skal lyde:</article><article class="futureLegalArticle" data-name="§11-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">(forordning om kompensering av utslipp)</span></span><article class="legalP" id="kapittel-1-foreslåttparagraf-3-ledd-1">EØS-avtalen vedlegg XX kapittel III nr. 21alu (forordning (EU) 2024/622) om listen over stater som anses for å anvende CORSIA med henblikk på europaparlaments- og rådsdirektiv 2003/87/EF for utslipp i 2023 gjelder som forskrift med de tilpasninger som følger av vedlegg XX, protokoll 1 til avtalen og avtalen for øvrig.</article></article> <article class="defaultP" margin-top="true">Ny § 11-4 skal lyde:</article><article class="futureLegalArticle" data-name="§11-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11-4</span>. <span class="legalArticleTitle">(plikt til å kompensere for utslipp av CO<sub>2</sub>)</span></span><article class="legalP" id="kapittel-1-foreslåttparagraf-4-ledd-1">For perioden 2021 til 2023 skal luftfartøysoperatører kompensere en andel av sine CO<sub>2</sub>- utslipp dersom utslippene fra alle flygninger mellom land som deltar i CORSIA det aktuelle året overstiger utslippene fra alle flygninger mellom tilsvarende land i 2019.</article><article class="legalP" id="kapittel-1-foreslåttparagraf-4-ledd-2">For perioden 2024 til 2026 skal luftfartøysoperatører kompensere en andel av sine CO<sub>2</sub>- utslipp dersom utslippene fra alle flygninger mellom land som deltar i CORSIA det aktuelle året overstiger 85 prosent av utslippene fra alle flygninger mellom tilsvarende land i 2019.</article><article class="legalP" id="kapittel-1-foreslåttparagraf-4-ledd-3">En luftfartøysoperatør skal ikke kompensere for flygninger som det skal leveres kvoter for under EUs klimakvotesystem.</article></article> <article class="defaultP" margin-top="true">Ny § 11-5 skal lyde:</article><article class="futureLegalArticle" data-name="§11-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11-5</span>. <span class="legalArticleTitle">(beregning av kompenseringskravet)</span></span><article class="legalP" id="kapittel-1-foreslåttparagraf-5-ledd-1">Innen 30. november hvert år skal den administrerende myndigheten vedta om kompensasjonsplikten for det aktuelle året inntrer etter § 11-4. Dersom den inntrer, skal den administrerende myndigheten samtidig vedta hvor store utslipp den enkelte luftfartøysoperatør skal kompensere for det aktuelle året etter regelen i andre ledd.</article><article class="legalP" id="kapittel-1-foreslåttparagraf-5-ledd-2">Hvor store utslipp den enkelte luftfartøysoperatør skal kompensere for det aktuelle året, beregnes ved at en årlig vekstratefaktor multipliseres med luftfartøysoperatørens CO<sub>2</sub>-utslipp fra følgende flygninger:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">Flygninger mellom lufthavner i to forskjellige land som er inntatt på listen over land som EU anser at anvender CORSIA for formålene til EUs klimakvotesystem i forordningen i § 11-3</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">Flygninger mellom lufthavner i land som er inntatt i forordningen i § 11-3 og land i EØS-området</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">Flygninger mellom lufthavner i land som er inntatt i forordningen i § 11-3 og Sveits</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">Flygninger mellom lufthavner i land som er inntatt i forordningen i § 11-3 og Storbritannia.</article></article></li></ul></article></article> <article class="defaultP" margin-top="true">Ny § 11-6 skal lyde:</article><article class="futureLegalArticle" data-name="§11-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 11-6</span>. <span class="legalArticleTitle">(oppfyllelse av kompensasjonsplikten og frist for sletting av utslippsenheter)</span></span><article class="legalP" id="kapittel-1-foreslåttparagraf-6-ledd-1">Luftfartøysoperatører skal kompensere for sine utslipp ved å kjøpe og slette utslippsenheter gjennom godkjente ordninger. Hver utslippsenhet representerer utslipp av ett tonn CO<sub>2</sub>.</article><article class="legalP" id="kapittel-1-foreslåttparagraf-6-ledd-2">Luftfartøysoperatører skal innen 31. januar 2025 slette utslippsenheter i tråd med vedtakene til den administrerende myndigheten etter § 11-5 for årene 2021 til 2023. For årene 2024 til 2026 er fristen 31. januar 2028. Innen 30. november det foregående året, skal den administrerende myndigheten vedta omfanget av kompensasjonsplikten for den aktuelle perioden.</article></article> <article class="defaultP" margin-top="true">Ny § 11-7 skal lyde:</article><article class="futureLegalArticle" data-name="§11-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 11-7</span>. <span class="legalArticleTitle">(luftfartøysoperatører under norsk administrasjon)</span></span><article class="legalP" id="kapittel-1-foreslåttparagraf-7-ledd-1">Regelen om norsk administrerende stat i § 1A-1 første ledd gjelder.</article><article class="legalP" id="kapittel-1-foreslåttparagraf-7-ledd-2">Norge er i tillegg administrerende stat for følgende luftfartøysoperatører som ikke er inntatt i listen i § 1A-1 første ledd:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-7-ledd-2-punkt-1"><article class="legalP" id="kapittel-1-foreslåttparagraf-7-ledd-2-punkt-1-ledd-1">Luftfartøysoperatører med ICAO-kode utstedt på forespørsel fra Norge</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-7-ledd-2-punkt-2"><article class="legalP" id="kapittel-1-foreslåttparagraf-7-ledd-2-punkt-2-ledd-1">Luftfartøysoperatører som ikke har ICAO-kode, men som har godkjenningssertifikat for luftfartsselskap (Air Operator Certificate) utstedt av norske myndigheter</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-7-ledd-2-punkt-3"><article class="legalP" id="kapittel-1-foreslåttparagraf-7-ledd-2-punkt-3-ledd-1">Luftfartøysoperatører som hverken har ICAO-kode eller godkjenningssertifikat for luftfartsselskap (Air Operator Certificate), men som er registrert i Norge.</article></article></li></ul></article><article class="legalP" id="kapittel-1-foreslåttparagraf-7-ledd-3">Regler i klimakvoteloven og denne forskriften som retter seg mot luftfartsaktiviteter omfattet av CORSIA, gjelder for luftfartøysoperatørene som omfattes av første og andre ledd.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-08-16-1994/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>