<!DOCTYPE html><html lang="nb"><head><title>Forskrift om endring i bokføringsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-27-1325</dd><dt class="dokid">DokumentID</dt><dd class="dokid">LTI/forskrift/2024-06-27-1325</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2024-06-27, 2025-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-01-1558</li></ul></dd><dt class="basedOn">Hjemmel</dt><dd class="basedOn"><ul><li>lov/2004-11-19-73/§2</li><li>lov/2004-11-19-73/§5</li><li>lov/2004-11-19-73/§16</li><li>forskrift/2024-04-05-570</li><li>lov/2009-06-19-58/§15-10</li><li>forskrift/2009-12-15-1523</li></ul></dd><dt class="dateOfPublication">Kunngjort</dt><dd class="dateOfPublication">2024-06-27 15:55</dd><dt class="journalNumber">Journalnummer</dt><dd class="journalNumber">2024-0752</dd><dt class="title">Tittel</dt><dd class="title">Forskrift om endring i bokføringsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 27. juni 2024 med hjemmel i lov 19. november 2004 nr. 73 om bokføring (bokføringsloven) § 2, § 5 og § 16, jf. delegeringsvedtak 5. april 2024 nr. 570, og lov 19. juni 2009 nr. 58 om merverdiavgift (merverdiavgiftsloven) § 15-10, jf. delegeringsvedtak 15. desember 2009 nr. 1523.</dd><dt class="refid">RefID</dt><dd class="refid">forskrift/2024-06-27-1325</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i bokføringsforskriften<ul class="tocSubUl"><li>I<ul class="tocSubUl"><li>§ 1-1. Unntak fra bokføringsplikt</li><li>§ 5-5-2. Dokumentasjon av merverdiavgift, tollavgift og særavgifter ved innførsel av varer</li><li>§ 8-1-3. Krav om prosjektregnskap</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-27-1325" id="dokument"><h1>Forskrift om endring i bokføringsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-27-1325/KAPITTEL_1"><h2 data-text-align="center">I</h2><article class="defaultP">I forskrift 1. desember 2004 nr. 1558 om bokføring gjøres følgende endringer:</article> <article class="defaultP" margin-top="true">§ 1-1 skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Unntak fra bokføringsplikt</span></span><article class="legalP" id="kapittel-1-foreslåttparagraf-1-ledd-1">Konkursbo som ikke er næringsdrivende og som plikter å levere skattemelding for merverdiavgift etter skatteforvaltningsloven, unntas fra bokføringsloven § 5 første ledd nr. 2 til 7.</article></article> <article class="defaultP" margin-top="true">§ 3-1 første ledd nr. 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Spesifikasjon av merverdiavgift. <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-1-ledd-1">Grunnlaget for utgående merverdiavgift, fradragsberettiget innenlands inngående merverdiavgift og fradragsberettiget innførselsmerverdiavgift, fordelt på de forskjellige avgiftssatsene spesifisert pr. termin.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-2-ledd-1">Innenlands omsetning og uttak fritatt for merverdiavgift, innenlands omsetning med omvendt avgiftsplikt, omsetning av varer og tjenester til utlandet fritatt for merverdiavgift, samt omsetning og uttak som faller utenfor bestemmelsene i merverdiavgiftsloven kapittel 3.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-3-ledd-1">Kjøp med omvendt avgiftsplikt, fordelt på tjenester kjøpt fra utlandet og innenlands kjøp av varer og tjenester.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-4-ledd-1">Beløpene skal vises pr. konto og totalt. For utgående merverdiavgift skal avgiftsgrunnlaget også kunne spesifiseres pr. transaksjon. Spesifikasjonen skal vise eventuelle forskjeller mellom beregnet grunnlag i henhold til kontospesifikasjonen og innberettet avgiftsgrunnlag, spesifisert pr. transaksjon for hver avgiftssats.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-5-ledd-1">Grunnlaget for beregning av merverdiavgift ved innførsel av varer fordelt på de forskjellige avgiftssatsene, samt grunnlag knyttet til innførsel av varer som det ikke skal beregnes merverdiavgift av.</article></article></li></ul></article></article></li></ul></article> <article class="defaultP" margin-top="true">§ 3-1 femte ledd skal lyde:</article><article class="legalP" id="kapittel-1-ledd-1">Poster kan fremkomme som totaler dersom transaksjoner og andre regnskapsmessige disposisjoner fremkommer enkeltvis og oppsummert i underliggende spesifikasjon, og er kontrollerbare mot totalene.</article> <article class="defaultP" margin-top="true">§ 5-2-6 annet ledd skal lyde:</article><article class="legalP" id="kapittel-1-ledd-2">Første ledd er ikke til hinder for at varer og tjenester som er unntatt fra merverdiavgiftsloven forskuddsfaktureres. Første ledd er heller ikke til hinder for at varer og tjenester som er fritatt for merverdiavgift forskuddsfaktureres, dersom avgiftsfritaket kan dokumenteres etter bestemmelsene i merverdiavgiftsforskriften kapittel 6 på det tidspunkt salgsdokumentet utstedes.</article> <article class="defaultP" margin-top="true">§ 5-5-2 skal lyde:</article><article class="futureLegalArticle" data-name="§5-5-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-5-2</span>. <span class="legalArticleTitle">Dokumentasjon av merverdiavgift, tollavgift og særavgifter ved innførsel av varer</span></span><article class="legalP" id="kapittel-1-foreslåttparagraf-2-ledd-1">Grunnlaget for beregning av merverdiavgift ved innførsel av varer, grunnlaget for varer det ikke skal beregnes merverdiavgift av, tollavgift og særavgifter skal dokumenteres med innførselsdeklarasjon og grunnlagsdokumenter knyttet til slik deklarasjon, jf. § 7-5-1 første ledd i forskrift 27. oktober 2022 nr. 1901 om inn- og utførsel av varer. Det skal foreligge særskilt dokumentasjon som viser hvilke beløp som inngår i grunnlaget for beregning av merverdiavgift ved innførsel av varer og selve avgiften.</article></article> <article class="defaultP" margin-top="true">§ 5-6 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">navn</article></article></li></ul></article> <article class="defaultP" margin-top="true">§ 5-8 annet ledd skal lyde:</article><article class="legalP" id="kapittel-1-ledd-3">Ved anvendelse av varer og tjenester til reparasjon av brukte kjøretøyer, jf. merverdiavgiftsloven § 6-7, skal det dokumenteres på hvilket objekt varene og tjenestene er benyttet.</article> <article class="defaultP" margin-top="true">§ 8-1-3 skal lyde:</article><article class="futureLegalArticle" data-name="§8-1-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-1-3</span>. <span class="legalArticleTitle">Krav om prosjektregnskap</span></span><article class="legalP" id="kapittel-1-foreslåttparagraf-3-ledd-1">For hver periode med pliktig regnskapsrapportering, og ikke sjeldnere enn hver fjerde måned, skal det kunne utarbeides egne spesifikasjoner (prosjektregnskap) etter § 8-1-4 for prosjekter der anbudspris eller anslått omsetningsverdi overstiger 5 ganger folketrygdens grunnbeløp eksklusive merverdiavgift.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-27-1325/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks, med unntak av § 3-1 første ledd nr. 8 som trer i kraft 1. mars 2025.</article></section></main></body></html>