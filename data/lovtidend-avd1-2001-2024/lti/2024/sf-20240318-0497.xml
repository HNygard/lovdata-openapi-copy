<!DOCTYPE html><html lang="nb"><head><title>Forskrift om endring i forskrift om animalske biprodukter som ikke er beregnet på konsum</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-03-18-497</dd><dt class="dokid">DokumentID</dt><dd class="dokid">LTI/forskrift/2024-03-18-497</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2024-03-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-09-14-1064</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§11</li><li>lov/2003-12-19-124/§15</li><li>lov/2003-12-19-124/§18</li><li>lov/2003-12-19-124/§19</li><li>lov/2003-12-19-124/§33</li><li>forskrift/2004-05-05-884</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2024-03-25 14:25</dd><dt class="journalNumber">Journalnummer</dt><dd class="journalNumber">2024-0280</dd><dt class="titleShort">Korttittel</dt><dd class="titleShort">Endr. i animaliebiproduktforskriften</dd><dt class="title">Tittel</dt><dd class="title">Forskrift om endring i forskrift om animalske biprodukter som ikke er beregnet på konsum</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 18. mars 2024 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 11, § 15, § 18, § 19 og § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg I kap. I del 7.1 nr. 9ba (forordning (EU) 2023/1605).</dd><dt class="refid">RefID</dt><dd class="refid">forskrift/2024-03-18-497</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om animalske biprodukter som ikke er beregnet på konsum<ul class="tocSubUl"><li>I<ul class="tocSubUl"><li>§ 2. Gjennomføring av biproduktforordningene</li></ul></li><li>II</li><li>Forordninger<ul class="tocSubUl"><li>DELEGERT KOMMISJONSFORORDNING (EU) 2023/1605 av 22. mai 2023 om utfylling av europaparlaments- og rådsforordning (EF) nr. 1069/2009 med hensyn til fastsettelse av sluttpunkter i produksjonskjeden for visse typer organisk gjødsel og visse jordforbedringsmidler<ul class="tocSubUl"><li>Artikkel 1 Formål</li><li>Artikkel 2 Definisjoner</li><li>Artikkel 3 Sluttpunkt for visse typer organisk gjødsel og visse jordforbedringsmidler</li><li>Artikkel 4 Sluttpunkt for visse typer organisk gjødsel og visse jordforbedringsmidler betinget av risikoreduserende tiltak</li><li>Artikkel 5 Ikrafttredelse</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2024-03-18-497" id="dokument"><h1>Forskrift om endring i forskrift om animalske biprodukter som ikke er beregnet på konsum</h1><section class="section" data-name="kapI" id="kapittel-1" data-lovdata-URL="LTI/forskrift/2024-03-18-497/KAPITTEL_1"><h2 data-text-align="center">I</h2><article class="defaultP">I forskrift 14. september 2016 nr. 1064 om animalske biprodukter som ikke er beregnet på konsum (animaliebiproduktforskriften) gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="defaultP" data-text-size="small"><strong>EØS-henvisninger:</strong> EØS- avtalen vedlegg I kap. I del 7.1 nr. 9b (forordning (EF) nr. 1069/2009 som endret ved direktiv 2010/63/EU, forordning (EU) 2017/625 og forordning (EU) 2019/1009), kap. I del 7.1 nr. 9ba (forordning (EU) 2023/1605), og kap. I del 7.1 nr. 9c (forordning (EU) nr. 142/2011 som endret ved forordning (EU) nr. 749/2011, forordning (EU) nr. 1063/2012, forordning (EU) nr. 1097/2012, forordning (EU) nr. 294/2013, forordning (EU) nr. 555/2013, forordning (EU) nr. 717/2013, forordning (EU) nr. 592/2014, forordning (EU) 2015/9, forordning (EU) 2017/172, forordning (EU) 2017/786, forordning (EU) 2017/893, forordning (EU) 2017/1261, forordning (EU) 2017/1262, forordning (EU) 2019/319, forordning (EU) 2019/1084, forordning (EU) 2019/1177, forordning (EU) 2019/2124, forordning (EU) 2020/207, forordning (EU) 2020/735, forordning (EU) 2020/757, forordning (EU) 2020/762, forordning (EU) 2020/797, forordning (EU) 2020/1720, forordning (EU) 2021/899, forordning (EU) 2021/1699, forordning (EU) 2021/1891, forordning (EU) 2021/1925, forordning (EU) 2021/1929 og forordning (EU) 2021/1973).</article> <article class="defaultP" margin-top="true">I § 2 gjøres det følgende endringer:</article> <article class="defaultP" margin-top="true">Paragrafens tittel skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Gjennomføring av biproduktforordningene</span></span></article> <article class="defaultP" margin-top="true">§ 2 nytt andre ledd skal lyde:</article><article class="legalP" id="kapittel-1-ledd-1">EØS-avtalens vedlegg I kapittel I del 7.1 nr. 9ba forordning (EU) 2023/1605 om utfyllende regler til europaparlaments- og rådsforordning (EF) nr. 1069/2009 om fastsettelse av sluttprodukter i framstillingskjeden for visse organiske gjødsel og jordforbedringsmidler gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article> <article class="defaultP" margin-top="true">§ 2 nåværende andre ledd blir nytt tredje ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-03-18-497/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2024-03-18-497/KAPITTEL_3"><h2>Forordninger</h2><article class="defaultP">I vedhenget til forskriften, under «Forordninger», gjøres det følgende endringer under:</article> <article class="defaultP" margin-top="true">Ny overskrift «Forordning (EU) 2023/1605» sette inn under overskriften «Forordning (EF) nr. 1069/2009» og før overskrift «Forordning (EU) nr. 142/2011»</article><span class="futuretitle" id="kapittel-3-foreslåttittel-1">Forordning (EU) 2023/1605</span><article class="legalP" id="kapittel-3-ledd-1">Nedenfor gjengis til informasjon norsk oversettelse av grunnrettsakten, forordning (EU) 2023/1605.</article> <section class="section" id="kapittel-3-kapittel-1" data-lovdata-URL="LTI/forskrift/2024-03-18-497/KAPITTEL_3-1"><h3 data-text-align="center">DELEGERT KOMMISJONSFORORDNING (EU) 2023/1605<br />av 22. mai 2023<br />om utfylling av europaparlaments- og rådsforordning (EF) nr. 1069/2009 med hensyn til fastsettelse av sluttpunkter i produksjonskjeden for visse typer organisk gjødsel og visse jordforbedringsmidler</h3><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til europaparlaments- og rådsforordning (EF) nr. 1069/2009 om fastsettelse av hygieneregler for animalske biprodukter og avledede produkter som ikke er beregnet på konsum, og om oppheving av forordning (EF) nr. 1774/2002 (forordningen om animalske biprodukter)<sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 5 nr. 2 tredje ledd, og</article><article class="defaultP">ut fra følgende betraktninger:<ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-punkt-1"><article class="legalP" id="kapittel-3-kapittel-1-punkt-1-ledd-1">Forordning (EF) nr. 1069/2009 fastsetter folkehelse- og dyrehelseregler for avledede produkter med sikte på å forebygge og minimere risiko for folkehelsen og dyrehelsen som er forbundet med slike produkter, og særlig for å sikre tryggheten i næringsmiddel- og fôrkjeden. Mer spesifikt fastsetter den regler om sikker behandling og bearbeiding eller omdanning av animalske biprodukter til avledede produkter, herunder regler for omsetning og bruk av organisk gjødsel og jordforbedringsmidler. I tillegg fastsetter forordning (EF) nr. 1069/2009, som endret ved europaparlaments- og rådsforordning (EU) 2019/1009<sup class="footnotereference" data-footnotereferencevalue="2" data-unique-footnote-counter="2">2</sup>, at Kommisjonen gis myndighet til å vedta delegerte rettsakter for å fastsette sluttpunkter i produksjonskjeden der visse avledede produkter ikke lenger er omfattet av kravene i forordning (EF) nr. 1069/2009.</article></article></li><li data-li-identifier="2." data-name="2."><article class="listArticle" id="kapittel-3-kapittel-1-punkt-2"><article class="legalP" id="kapittel-3-kapittel-1-punkt-2-ledd-1">Forordning (EU) 2019/1009 fastsetter regler for tilgjengeliggjøring på markedet av EU-gjødselvarer. Den forordningen gjelder ikke for avledede produkter som er omfattet av kravene i forordning (EF) nr. 1069/2009 når de gjøres tilgjengelige på markedet. I samsvar med forordning (EU) 2019/1009 kan visse avledede produkter bli, eller være en del av, en EU-gjødselvare, forutsatt at et sluttpunkt i produksjonskjeden for det avledede produktet nås, og at dyrehelsen og folkehelsen dermed sikres. Disse avledede produktene, som har nådd et sluttpunkt i produksjonskjeden for visse typer organisk gjødsel og visse jordforbedringsmidler, vil ikke lenger være omfattet av kravene i forordning (EF) nr. 1069/2009, og vil bare falle inn under virkeområdet for forordning (EU) 2019/1009.</article></article></li><li data-li-identifier="3." data-name="3."><article class="listArticle" id="kapittel-3-kapittel-1-punkt-3"><article class="legalP" id="kapittel-3-kapittel-1-punkt-3-ledd-1">Den europeiske myndighet for næringsmiddeltrygghet (EFSA) offentliggjorde 2. desember 2021 en vitenskapelig uttalelse med tittelen <span lang="en">«Inactivation of indicator microorganisms and biological hazards by standard and/or alternative processing methods in Category 2 and 3 animal by-products and derived products to be used as organic fertilisers and/or soil improvers»</span><sup class="footnotereference" data-footnotereferencevalue="3" data-unique-footnote-counter="3">3</sup> (EFSAs vitenskapelige uttalelse av 2. desember 2021). Ifølge den uttalelsen utgjør aske av kategori 2- og 3-materiale som oppfyller kravene fastsatt i vedlegg III til kommisjonsforordning (EU) nr. 142/2011<sup class="footnotereference" data-footnotereferencevalue="4" data-unique-footnote-counter="4">4</sup>, glyserin av kategori 2- og 3-materiale og annet kategori 2-materiale som er avledet fra biodieselproduksjon i samsvar med alternative metoder for produksjon av biodiesel eller fornybare drivstoffer som er fastsatt i vedlegg IV til nevnte forordning, en lav risiko for folkehelsen og dyrehelsen på grunn av sikker bearbeiding. Det kan fastsettes et sluttpunkt i produksjonskjeden for disse avledede produktene. Disse avledede produktene bør nå sluttpunktet dersom de brukes som komponentmateriale i samsvar med forordning (EU) 2019/1009.</article></article></li><li data-li-identifier="4." data-name="4."><article class="listArticle" id="kapittel-3-kapittel-1-punkt-4"><article class="legalP" id="kapittel-3-kapittel-1-punkt-4-ledd-1">Visse avledede produkter er ikke inkludert i EFSAs vitenskapelige uttalelse av 2. desember 2021, ettersom de nylig er blitt vurdert i andre vitenskapelige uttalelser fra EFSA. Kompost og biogassråtnerester som er omfattet av standardparametrene for omdanning, ble i 2015 vurdert som trygge i EFSAs vitenskapelige uttalelse av 13. november 2015 med tittelen <span lang="en">«Risk to public and/or animal health of the treatment of dead-in-shell chicks (Category 2 material) to be used as raw material for the production of biogas or compost with Category 3 approved method»</span><sup class="footnotereference" data-footnotereferencevalue="5" data-unique-footnote-counter="5">5</sup>. Den 17. juli 2018 ble det vedtatt en vitenskapelig uttalelse fra EFSA om revisjon av den kvantitative risikovurderingen (QRA) av BSE-risikoen ved bearbeidede animalske proteiner (PAP)(<sup class="footnotereference" data-footnotereferencevalue="6" data-unique-footnote-counter="6">6</sup>) med henblikk på den delvise revisjonen av fôrforbudet fastsatt i europaparlaments- og rådsforordning (EF) nr. 999/2001<sup class="footnotereference" data-footnotereferencevalue="7" data-unique-footnote-counter="7">7</sup>. Bearbeidet husdyrgjødsel ble vurdert i EFSAs vitenskapelige uttalelse av 27. april 2021, <span lang="en">«Ability of different matrices to transmit African swine fever virus»</span><sup class="footnotereference" data-footnotereferencevalue="8" data-unique-footnote-counter="8">8</sup>, som omfatter en vurdering av tryggheten for dyrehelsen ved varmebehandling av bearbeidet husdyrgjødsel.</article></article></li><li data-li-identifier="5." data-name="5."><article class="listArticle" id="kapittel-3-kapittel-1-punkt-5"><article class="legalP" id="kapittel-3-kapittel-1-punkt-5-ledd-1">Visse typer organisk gjødsel og visse jordforbedringsmidler krever risikoreduserende tiltak for å nå et sluttpunkt i produksjonskjeden der det sikres at fôrforbudet fastsatt i forordning (EF) nr. 999/2001 overholdes. I henhold til forordning (EU) nr. 142/2011 skal noen av disse organiske gjødselstoffene og jordforbedringsmidlene blandes med en komponent som utelukker at blandingen senere kan brukes til fôringsformål, for å hindre at visse typer overførbar spongiform encefalopati innføres i fôrkjeden for produksjonsdyr gjennom gjødsel. Det bør innføres en kombinasjon av de eksisterende risikoreduserende tiltakene fastsatt i forordning (EU) nr. 142/2011, basert på emballering, merking og sammensetning.</article></article></li><li data-li-identifier="6." data-name="6."><article class="listArticle" id="kapittel-3-kapittel-1-punkt-6"><article class="legalP" id="kapittel-3-kapittel-1-punkt-6-ledd-1">Avledede produkter bør anses å ha nådd sluttpunktet bare dersom de er produsert i et gjødselanlegg i Unionen som er godkjent i samsvar med artikkel 24 nr. 1 bokstav f) i forordning (EF) nr. 1069/2009. Et godkjent gjødselanlegg er det siste punktet i produksjonskjeden der avledede produkter er omfattet av kravene fastsatt i forordning (EF) nr. 1069/2009, og der de, etter å ha nådd et sluttpunkt, blir omfattet bare av kravene i forordning (EU) 2019/1009.</article></article></li></ul></article><article class="defaultP">VEDTATT DENNE FORORDNINGEN:</article><article class="legalArticle" data-lovdata-URL="LTI/forskrift/2024-03-18-497/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span><br /><span class="legalArticleTitle">Formål</span></h4><article class="legalP" id="kapittel-3-kapittel-1-paragraf-1-ledd-1">Denne forordningen fastsetter sluttpunkter i produksjonskjeden for organisk gjødsel og jordforbedringsmidler produsert i Unionen, der de ikke lenger er omfattet av kravene fastsatt i forordning (EF) nr. 1069/2009, forutsatt at de brukes som komponentmaterialer i EU-gjødselvarer i samsvar med forordning (EU) 2019/1009.</article></article><article class="legalArticle" data-lovdata-URL="LTI/forskrift/2024-03-18-497/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span><br /><span class="legalArticleTitle">Definisjoner</span></h4><article class="legalP" id="kapittel-3-kapittel-1-paragraf-2-ledd-1">I denne forordningen får definisjonene fastsatt i vedlegg I i forordning (EU) nr. 142/2011 anvendelse.</article><article class="legalP" id="kapittel-3-kapittel-1-paragraf-2-ledd-2">Videre menes med<ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-paragraf-2-ledd-2-punkt-1"><article class="legalP" id="kapittel-3-kapittel-1-paragraf-2-ledd-2-punkt-1-ledd-1">«EU-gjødselvare» en gjødselvare som definert i artikkel 2 nr. 2 i forordning (EU) nr. 2019/1009,</article></article></li><li data-li-identifier="2." data-name="2."><article class="listArticle" id="kapittel-3-kapittel-1-paragraf-2-ledd-2-punkt-2"><article class="legalP" id="kapittel-3-kapittel-1-paragraf-2-ledd-2-punkt-2-ledd-1">«Sluttpunkt» et sluttpunkt i produksjonskjeden der et avledet produkt ikke lenger er omfattet av kravene i forordning (EF) nr. 1069/2009.</article></article></li></ul></article></article><article class="legalArticle" data-lovdata-URL="LTI/forskrift/2024-03-18-497/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span><br /><span class="legalArticleTitle">Sluttpunkt for visse typer organisk gjødsel og visse jordforbedringsmidler</span></h4><article class="legalP" id="kapittel-3-kapittel-1-paragraf-3-ledd-1">Følgende avledede produkter, unntatt de som er importert til Unionen, skal dersom de er produsert i et gjødselanlegg som er godkjent i samsvar med artikkel 24 nr. 1 bokstav f) i forordning (EF) nr. 1069/2009, anses for å ha nådd sluttpunktet som organisk gjødsel og jordforbedringsmidler:<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-paragraf-3-ledd-1-punkt-1"><article class="legalP" id="kapittel-3-kapittel-1-paragraf-3-ledd-1-punkt-1-ledd-1">Aske av kategori 2- og 3-materiale som oppfyller de generelle og særlige kravene fastsatt i vedlegg III til forordning (EU) nr. 142/2011.</article></article></li><li data-li-identifier="b." data-name="b."><article class="listArticle" id="kapittel-3-kapittel-1-paragraf-3-ledd-1-punkt-2"><article class="legalP" id="kapittel-3-kapittel-1-paragraf-3-ledd-1-punkt-2-ledd-1">Rester fra omdanning av animalske biprodukter i et biogassanlegg som oppfyller kravene fastsatt i følgende bestemmelser i vedlegg V til forordning (EU) nr. 142/2011: <ul class="defaultList"><li data-li-identifier="i." data-name="i."><article class="listArticle" id="kapittel-3-kapittel-1-paragraf-3-ledd-1-punkt-2-ledd-1-punkt-1"><article class="legalP" id="kapittel-3-kapittel-1-paragraf-3-ledd-1-punkt-2-ledd-1-punkt-1-ledd-1">Kapittel I avsnitt 1 nr. 1, nr. 2 bokstav a), b), c) og e) og nr. 3 og 4.</article></article></li><li data-li-identifier="ii." data-name="ii."><article class="listArticle" id="kapittel-3-kapittel-1-paragraf-3-ledd-1-punkt-2-ledd-1-punkt-2"><article class="legalP" id="kapittel-3-kapittel-1-paragraf-3-ledd-1-punkt-2-ledd-1-punkt-2-ledd-1">Kapittel II.</article></article></li><li data-li-identifier="iii." data-name="iii."><article class="listArticle" id="kapittel-3-kapittel-1-paragraf-3-ledd-1-punkt-2-ledd-1-punkt-3"><article class="legalP" id="kapittel-3-kapittel-1-paragraf-3-ledd-1-punkt-2-ledd-1-punkt-3-ledd-1">Kapittel III avsnitt 1 nr. 1 første og siste ledd og avsnitt 3 nr. 1.</article></article></li></ul></article></article></li><li data-li-identifier="c." data-name="c."><article class="listArticle" id="kapittel-3-kapittel-1-paragraf-3-ledd-1-punkt-3"><article class="legalP" id="kapittel-3-kapittel-1-paragraf-3-ledd-1-punkt-3-ledd-1">Kompost som oppfyller kravene fastsatt i følgende bestemmelser i vedlegg V til forordning (EU) nr. 142/2011: <ul class="defaultList"><li data-li-identifier="i." data-name="i."><article class="listArticle" id="kapittel-3-kapittel-1-paragraf-3-ledd-1-punkt-3-ledd-1-punkt-1"><article class="legalP" id="kapittel-3-kapittel-1-paragraf-3-ledd-1-punkt-3-ledd-1-punkt-1-ledd-1">Kapittel I avsnitt 2 nr. 1, 3 og 4.</article></article></li><li data-li-identifier="ii." data-name="ii."><article class="listArticle" id="kapittel-3-kapittel-1-paragraf-3-ledd-1-punkt-3-ledd-1-punkt-2"><article class="legalP" id="kapittel-3-kapittel-1-paragraf-3-ledd-1-punkt-3-ledd-1-punkt-2-ledd-1">Kapittel II.</article></article></li><li data-li-identifier="iii." data-name="iii."><article class="listArticle" id="kapittel-3-kapittel-1-paragraf-3-ledd-1-punkt-3-ledd-1-punkt-3"><article class="legalP" id="kapittel-3-kapittel-1-paragraf-3-ledd-1-punkt-3-ledd-1-punkt-3-ledd-1">Kapittel III avsnitt 1 nr. 2 og avsnitt 3 nr. 1.</article></article></li></ul></article></article></li><li data-li-identifier="d." data-name="d."><article class="listArticle" id="kapittel-3-kapittel-1-paragraf-3-ledd-1-punkt-4"><article class="legalP" id="kapittel-3-kapittel-1-paragraf-3-ledd-1-punkt-4-ledd-1">Bearbeidet husdyrgjødsel og bearbeidet frass som oppfyller kravene fastsatt i kapittel I avsnitt 2 bokstav a), b) og d) i vedlegg XI til forordning (EU) nr. 142/2011.</article></article></li></ul></article></article><article class="legalArticle" data-lovdata-URL="LTI/forskrift/2024-03-18-497/a4" data-name="a4" id="kapittel-3-kapittel-1-paragraf-4"><h4 class="legalArticleHeader" data-text-align="center"><span class="legalArticleValue">Artikkel 4</span><br /><span class="legalArticleTitle">Sluttpunkt for visse typer organisk gjødsel og visse jordforbedringsmidler betinget av risikoreduserende tiltak</span></h4><article class="numberedLegalP" data-numerator="1" id="kapittel-3-kapittel-1-paragraf-4-nummer-1">1. Følgende avledede produkter, unntatt de som er importert til Unionen, skal dersom de er produsert i et gjødselanlegg som er godkjent i samsvar med artikkel 24 nr. 1 bokstav f) i forordning (EF) nr. 1069/2009, anses å ha nådd sluttpunktet som organisk gjødsel og jordforbedringsmidler dersom de brukes i EU-gjødselvaren i en andel på høyst 5 volumprosent:<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-paragraf-4-nummer-1-punkt-1"><article class="legalP" id="kapittel-3-kapittel-1-paragraf-4-nummer-1-punkt-1-ledd-1">Glyserin av kategori 2- og 3-materiale og annet kategori 2-materiale som kommer fra biodieselprosesser og produksjon av fornybare drivstoffer, og som oppfyller kravene fastsatt i kapittel IV avsnitt 3 nr. 2 bokstav b), c) og f) i vedlegg IV til forordning (EU) nr. 142/2011.</article></article></li><li data-li-identifier="b." data-name="b."><article class="listArticle" id="kapittel-3-kapittel-1-paragraf-4-nummer-1-punkt-2"><article class="legalP" id="kapittel-3-kapittel-1-paragraf-4-nummer-1-punkt-2-ledd-1">Kategori 3-materiale utenom glyserin, som oppfyller kravene fastsatt i kapittel IV avsnitt 3 nr. 2 bokstav b), c) og f) i vedlegg IV til forordning (EU) nr. 142/2011.</article></article></li><li data-li-identifier="c." data-name="c."><article class="listArticle" id="kapittel-3-kapittel-1-paragraf-4-nummer-1-punkt-3"><article class="legalP" id="kapittel-3-kapittel-1-paragraf-4-nummer-1-punkt-3-ledd-1">Bearbeidet animalsk protein av kategori 3-materiale som oppfyller de særlige kravene til bearbeidet animalsk protein som er fastsatt i kapittel II avsnitt 1 punkt A nr. 1 og 2, punkt B nr. 3 bokstav a) og punkt C i vedlegg X til forordning (EU) nr. 142/2011.</article></article></li><li data-li-identifier="d." data-name="d."><article class="listArticle" id="kapittel-3-kapittel-1-paragraf-4-nummer-1-punkt-4"><article class="legalP" id="kapittel-3-kapittel-1-paragraf-4-nummer-1-punkt-4-ledd-1">Kjøttbeinmel av kategori 2-materiale bearbeidet ved standard bearbeidingsmetode 1 som fastsatt i kapittel III punkt A i vedlegg IV og merket med glyseroltriheptanoat (GTH) som fastsatt i kapittel V i vedlegg VIII til forordning (EU) nr. 142/2011.</article></article></li><li data-li-identifier="e." data-name="e."><article class="listArticle" id="kapittel-3-kapittel-1-paragraf-4-nummer-1-punkt-5"><article class="legalP" id="kapittel-3-kapittel-1-paragraf-4-nummer-1-punkt-5-ledd-1">Blodprodukter av kategori 3-materiale som oppfyller de særlige kravene til blodprodukter fastsatt i kapittel II avsnitt 2 i vedlegg X til forordning (EU) nr. 142/2011.</article></article></li><li data-li-identifier="f." data-name="f."><article class="listArticle" id="kapittel-3-kapittel-1-paragraf-4-nummer-1-punkt-6"><article class="legalP" id="kapittel-3-kapittel-1-paragraf-4-nummer-1-punkt-6-ledd-1">Hydrolysert protein, herunder hydrolysert protein avledet fra rester fra lær- eller tekstilindustrien, som oppfyller de særlige kravene til hydrolysert protein fastsatt i kapittel II avsnitt 5 punkt D i vedlegg X til forordning (EU) nr. 142/2011.</article></article></li><li data-li-identifier="g." data-name="g."><article class="listArticle" id="kapittel-3-kapittel-1-paragraf-4-nummer-1-punkt-7"><article class="legalP" id="kapittel-3-kapittel-1-paragraf-4-nummer-1-punkt-7-ledd-1">Dikalsiumfosfat og trikalsiumfosfat som oppfyller de særlige kravene i henholdsvis avsnitt 6 og 7 i kapittel II i vedlegg X til forordning (EU) nr. 142/2011.</article></article></li><li data-li-identifier="h." data-name="h."><article class="listArticle" id="kapittel-3-kapittel-1-paragraf-4-nummer-1-punkt-8"><article class="legalP" id="kapittel-3-kapittel-1-paragraf-4-nummer-1-punkt-8-ledd-1">Horn, hornprodukter, hover og hovprodukter som oppfyller de særlige kravene fastsatt i kapittel XII i vedlegg XIII til forordning (EU) nr. 142/2011.</article></article></li></ul></article><article class="numberedLegalP" data-numerator="2" id="kapittel-3-kapittel-1-paragraf-4-nummer-2">2. De avledede produktene nevnt i nr. 1 i denne artikkelen som finnes i EU-gjødselvaren i en andel på mer enn 5 volumprosent, skal anses å ha nådd sluttpunktet som organisk gjødsel og jordforbedringsmidler dersom de er pakket i salgsklare pakninger til bruk for sluttbrukeren, er merket i samsvar med merkingskravene til EU-gjødselvarer som inneholder avledede produkter, som fastsatt i del I i vedlegg III til forordning (EU) 2019/1009, og oppfyller vilkårene fastsatt i enten følgende bokstav a) eller b):<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-paragraf-4-nummer-2-punkt-1"><article class="legalP" id="kapittel-3-kapittel-1-paragraf-4-nummer-2-punkt-1-ledd-1">Pakningene veier ikke mer enn 50 kg.</article></article></li><li data-li-identifier="b." data-name="b."><article class="listArticle" id="kapittel-3-kapittel-1-paragraf-4-nummer-2-punkt-2"><article class="legalP" id="kapittel-3-kapittel-1-paragraf-4-nummer-2-punkt-2-ledd-1">Pakningene veier ikke mer enn 1&#xa0;000 kg, hvorav minst 10 volumprosent er <ul class="defaultList"><li data-li-identifier="i." data-name="i."><article class="listArticle" id="kapittel-3-kapittel-1-paragraf-4-nummer-2-punkt-2-ledd-1-punkt-1"><article class="legalP" id="kapittel-3-kapittel-1-paragraf-4-nummer-2-punkt-2-ledd-1-punkt-1-ledd-1">kalk,</article></article></li><li data-li-identifier="ii." data-name="ii."><article class="listArticle" id="kapittel-3-kapittel-1-paragraf-4-nummer-2-punkt-2-ledd-1-punkt-2"><article class="legalP" id="kapittel-3-kapittel-1-paragraf-4-nummer-2-punkt-2-ledd-1-punkt-2-ledd-1">mineralgjødsel eller</article></article></li><li data-li-identifier="iii." data-name="iii."><article class="listArticle" id="kapittel-3-kapittel-1-paragraf-4-nummer-2-punkt-2-ledd-1-punkt-3"><article class="legalP" id="kapittel-3-kapittel-1-paragraf-4-nummer-2-punkt-2-ledd-1-punkt-3-ledd-1">avledede produkter nevnt i artikkel 3.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2024-03-18-497/a5" data-name="a5" id="kapittel-3-kapittel-1-paragraf-5"><h4 class="legalArticleHeader" data-text-align="center"><span class="legalArticleValue">Artikkel 5</span><br /><span class="legalArticleTitle">Ikrafttredelse</span></h4><article class="legalP" id="kapittel-3-kapittel-1-paragraf-5-ledd-1">Denne forordningen trer i kraft den 20. dagen etter at den er kunngjort i <i>Den europeiske unions tidende</i>.</article><div class="indent"><article class="legalP" id="kapittel-3-kapittel-1-paragraf-5-ledd-1-ledd-1">Denne forordningen er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-5-ledd-1-ledd-2">Utferdiget i Brussel 22. mai 2023. <table><tbody><tr><td data-text-align="left" data-vertical-align="top" /><td data-text-align="center" data-vertical-align="top"><i>For Kommisjonen</i><br />Ursula von der Leyen<br /><i>President</i></td></tr></tbody></table></article></div><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 300 av 14.11.2009, s. 1.</article><article class="footnote" data-name="2" data-unique-footnote-counter="2"><span class="footnoteLabel">2</span> Europaparlaments- og rådsforordning (EU) 2019/1009 av 5. juni 2019 om fastsettelse av regler for tilgjengeliggjøring på markedet av EU-gjødselvarer, om endring av forordning (EF) nr. 1069/2009 og (EF) nr. 1107/2009 og om oppheving av forordning (EF) nr. 2003/2003 (EUT L 170 av 25.6.2019, s. 1).</article><article class="footnote" data-name="3" data-unique-footnote-counter="3"><span class="footnoteLabel">3</span> EFSA Journal 2&#xa0;021;19(12):6932.</article><article class="footnote" data-name="4" data-unique-footnote-counter="4"><span class="footnoteLabel">4</span> Kommisjonsforordning (EU) nr. 142/2011 av 25. februar 2011 om gjennomføring av europaparlaments- og rådsforordning (EF) nr. 1069/2009 om fastsettelse av hygieneregler for animalske biprodukter og avledede produkter som ikke er beregnet på konsum, og om gjennomføring av rådsdirektiv 97/78/EF med hensyn til visse prøver og produkter som er unntatt fra veterinærkontroll på grensen i henhold til nevnte direktiv (EUT L 54 av 26.2.2011, s. 1).</article><article class="footnote" data-name="5" data-unique-footnote-counter="5"><span class="footnoteLabel">5</span> EFSA Journal 2015;13(11):4306.</article><article class="footnote" data-name="6" data-unique-footnote-counter="6"><span class="footnoteLabel">6</span> https://efsa.onlinelibrary.wiley.com/doi/full/10.2903/j.efsa.2018.5314 (EFSA Journal 2018;16(7):5314).</article><article class="footnote" data-name="7" data-unique-footnote-counter="7"><span class="footnoteLabel">7</span> Europaparlaments- og rådsforordning (EF) nr. 999/2001 av 22. mai 2001 om fastsettelse av regler for å forebygge, bekjempe og utrydde visse typer overførbar spongiform encefalopati (EFT L 147 av 31.5.2001, s. 1).</article><article class="footnote" data-name="8" data-unique-footnote-counter="8"><span class="footnoteLabel">8</span> EFSA Journal 2021;19(4): 6558.</article></footer></article></section></section></main></body></html>