<!DOCTYPE html><html lang="nb"><head><title>Forskrift om endring i forskrift om prisopplysninger mv. for varer og tjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-21-1165</dd><dt class="dokid">DokumentID</dt><dd class="dokid">LTI/forskrift/2024-06-21-1165</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Forbruker-, tros- og livssynsavdelingen</li></ul></dd><dt class="dateInForce">I kraft fra</dt><dd class="dateInForce">2024-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-11-14-1066</li></ul></dd><dt class="basedOn">Hjemmel</dt><dd class="basedOn"><ul><li>lov/2009-01-09-2/§10</li></ul></dd><dt class="dateOfPublication">Kunngjort</dt><dd class="dateOfPublication">2024-06-24 10:45</dd><dt class="journalNumber">Journalnummer</dt><dd class="journalNumber">2024-0690</dd><dt class="title">Tittel</dt><dd class="title">Forskrift om endring i forskrift om prisopplysninger mv. for varer og tjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet 21. juni 2024 med hjemmel i lov 9. januar 2009 nr. 2 om kontroll med markedsføring og avtalevilkår mv. (markedsføringsloven) § 10 annet og tredje ledd.</dd><dt class="refid">RefID</dt><dd class="refid">forskrift/2024-06-21-1165</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prisopplysninger mv. for varer og tjenester<ul class="tocSubUl"><li>I<ul class="tocSubUl"><li>§ 20. Opplysninger ved oppfordring til kjøp av kraftavtaler</li><li>§ 22. Varsling av endringer i eller opphør av kraftavtalen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-21-1165" id="dokument"><h1>Forskrift om endring i forskrift om prisopplysninger mv. for varer og tjenester</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-21-1165/KAPITTEL_1"><h2 data-text-align="center">I</h2><article class="defaultP">I forskrift 14. november 2012 nr. 1066 om prisopplysninger mv. for varer og tjenester gjøres følgende endringer:</article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Opplysninger ved oppfordring til kjøp av kraftavtaler</span></span><article class="legalP" id="kapittel-1-foreslåttparagraf-1-ledd-1">Ved kommersiell kommunikasjon som utgjør en oppfordring til kjøp etter markedsføringsloven § 8 tredje og fjerde ledd, regnes følgende opplysninger som vesentlige:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">om avtaletypen er spotpris, fastpris, standard variabel eller annen. Dersom avtalen ikke følger spotpris time for time, skal det opplyses om dette</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">alle obligatoriske priselementer og størrelsen på disse. Dersom størrelsen på priselementene som kraftleverandøren fastsetter ikke med rimelighet kan utregnes på forhånd, skal det fremgå hvordan prisen beregnes</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">avtalens og priselementenes varighet, herunder eventuelle garantiers varighet, dersom denne er begrenset</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">eventuell bindingstid og eventuelt bruddgebyr</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">perioden det må forskuddsbetales for, dersom avtalen krever forskuddsbetaling</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">eventuelle vilkår for å kvalifisere for avtalen</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">at eventuelle tilleggstjenester som tilbys ikke er obligatoriske</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">at avtalen kan sammenlignes med andre avtaler på Forbrukerrådets strømprisportal. Ved oppfordring til kjøp fremsatt digitalt, skal hyperlenke til Forbrukerrådets strømprisportal inntas.</article></article></li></ul></article></article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Varsling av endringer i eller opphør av kraftavtalen</span></span><article class="legalP" id="kapittel-1-foreslåttparagraf-2-ledd-1">Kraftleverandøren skal varsle forbruker om alle endringer i eller opphør av kraftavtalen, herunder endringer i prisen som er avtalt ved inngåelsen av kraftavtalen. Unntak gjelder for endringer i spotprisen.</article><article class="legalP" id="kapittel-1-foreslåttparagraf-2-ledd-2">I varselet til forbruker skal det informeres om årsaken til endringen eller opphøret, og at forbrukeren har rett til å si opp kraftavtalen kostnadsfritt, jf. energiloven § 4A-4 annet ledd. Varselet skal utformes på en slik måte at innholdet og endringen er klart og tydelig for forbrukeren. I varselet skal pris og vilkår før og etter endringen synliggjøres.</article><article class="legalP" id="kapittel-1-foreslåttparagraf-2-ledd-3">Varselet skal gis separat og må ikke sammenblandes med annen informasjon fra kraftleverandør.</article><article class="legalP" id="kapittel-1-foreslåttparagraf-2-ledd-4">Varselet skal gis til forbruker i form av SMS og e-post. I de tilfeller der forbrukeren ikke har samtykket til digital kommunikasjonsform, skal varselet gis i brev.</article><article class="legalP" id="kapittel-1-foreslåttparagraf-2-ledd-5">Varselet skal gis på et passende tidspunkt, og senest 30 dager før endringen eller opphøret skal tre i kraft.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-21-1165/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2024.</article></section></main></body></html>