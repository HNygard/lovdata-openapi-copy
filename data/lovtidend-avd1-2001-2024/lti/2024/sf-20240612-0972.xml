<!DOCTYPE html><html lang="nb"><head><title>Forskrift om endring i forskrift om vederlag for tannhelsetjenester i den offentlige tannhelsetjenesten og forskrift om stønad til helsetjenester mottatt i et annet EØS-land</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-12-972</dd><dt class="dokid">DokumentID</dt><dd class="dokid">LTI/forskrift/2024-06-12-972</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2024-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-05-24-1268</li><li>forskrift/2010-11-22-1466</li></ul></dd><dt class="basedOn">Hjemmel</dt><dd class="basedOn"><ul><li>lov/1983-06-03-54/§2-2</li><li>lov/1997-02-28-19/§5-24a</li></ul></dd><dt class="dateOfPublication">Kunngjort</dt><dd class="dateOfPublication">2024-06-14 16:10</dd><dt class="journalNumber">Journalnummer</dt><dd class="journalNumber">2024-0586</dd><dt class="title">Tittel</dt><dd class="title">Forskrift om endring i forskrift om vederlag for tannhelsetjenester i den offentlige tannhelsetjenesten og forskrift om stønad til helsetjenester mottatt i et annet EØS-land</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 12. juni 2024 med hjemmel i lov 3. juni 1983 nr. 54 om tannhelsetjenesten (tannhelsetjenesteloven) § 2-2 fjerde ledd og lov 28. februar 1997 nr. 19 om folketrygd (folketrygdloven) § 5-24a.</dd><dt class="refid">RefID</dt><dd class="refid">forskrift/2024-06-12-972</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vederlag for tannhelsetjenester i den offentlige tannhelsetjenesten og forskrift om stønad til helsetjenester mottatt i et annet EØS-land<ul class="tocSubUl"><li>I<ul class="tocSubUl"><li>§ 2a. Personer med rusmiddelavhengighet og personer innsatt i fengsel i kriminalomsorgen</li><li>§ 3. Ungdom og unge voksne fra 19 til 24 år</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-12-972" id="dokument"><h1>Forskrift om endring i forskrift om vederlag for tannhelsetjenester i den offentlige tannhelsetjenesten og forskrift om stønad til helsetjenester mottatt i et annet EØS-land</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-12-972/KAPITTEL_1"><h2 data-text-align="center">I</h2><article class="defaultP">I forskrift 24. mai 1984 nr. 1268 om vederlag for tannhelsetjenester i den offentlige tannhelsetjenesten gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-1">Personer som ikke går inn under § 1-3 første ledd bokstav a, b, c, d, e, f og g i lov om tannhelsetjenesten skal betale fullt vederlag etter departementets fastsatte takster inkludert eventuelle utgifter til tanntekniske arbeider.</article> <article class="defaultP" margin-top="true">Ny § 2a skal lyde:</article><article class="futureLegalArticle" data-name="§2a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2a</span>. <span class="legalArticleTitle">Personer med rusmiddelavhengighet og personer innsatt i fengsel i kriminalomsorgen</span></span><article class="legalP" id="kapittel-1-foreslåttparagraf-1-ledd-1">Personer som mottar følgende helse- og omsorgstjenester skal ha rett til vederlagsfrie tannhelsetjenester, inkludert eventuelle utgifter til tanntekniske arbeider, fra den offentlige tannhelsetjenesten:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">personer som på grunn av rusmiddelavhengighet mottar personlig assistanse etter helse- og omsorgstjenesteloven § 3-2 første ledd nr. 6 bokstav b,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">personer hvor de pårørende på grunn av vedkommendes rusmiddelavhengighet mottar avlastningstiltak etter helse- og omsorgstjenesteloven § 3-6 nr. 2</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">personer som er del av behandlingsprogram med legemiddelassistert rehabilitering (LAR) etter forskrift 18. desember 2009 nr. 1641.</article></article></li></ul></article><article class="legalP" id="kapittel-1-foreslåttparagraf-1-ledd-2">Det er et vilkår for at tannhelsetjenestene skal være vederlagsfrie at helse- og omsorgstjenestene har varighet sammenhengende i tre måneder eller lenger. Retten til slike tannhelsetjenester gjelder fra oppstart av behandlingsopplegget med helse- og omsorgstjenester og så lenge dette vedvarer.</article><article class="legalP" id="kapittel-1-foreslåttparagraf-1-ledd-3">Når innsatte i fengsel i kriminalomsorgen har fengselsopphold som varer tre måneder eller lenger, skal disse gis vederlagsfrie tannhelsetjenester, inkludert eventuelle utgifter til tanntekniske arbeider, så lenge fengselsoppholdet vedvarer. Akutt tannhelsehjelp gis vederlagsfritt uavhengig av oppholdets varighet.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Ungdom og unge voksne fra 19 til 24 år</span></span><article class="legalP" id="kapittel-1-foreslåttparagraf-2-ledd-1">Ungdom og unge voksne, fra det året de fyller 19 til og med det året de fyller 24, skal ikke betale større vederlag enn 25 prosent av departementets fastsatte takster, inkludert eventuelle utgifter til tanntekniske arbeider. For behandling som Helsedirektoratet eller det organ som Helsedirektoratet bestemmer gir hel eller delvis refusjon for kan kreves vederlag som under § 1 av dem som fyller 19 til 24 år i behandlingsåret.</article></article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">For grupper som kommer inn under § 1-3 første ledd bokstav g i lov om tannhelsetjenesten fastsetter fylkeskommunen vederlagets størrelse som andel av departementets fastsatte takster.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-12-972/KAPITTEL_2"><h2 data-text-align="center">II</h2><article class="defaultP">I forskrift 22. november 2010 nr. 1466 om stønad til helsetjenester mottatt i et annet EØS-land gjøres følgende endringer:</article> <article class="defaultP" margin-top="true">§ 3 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">gis helt eller delvis vederlagsfritt etter tannhelsetjenesteloven § 1-3 første ledd bokstav a til e, jf. § 2-2</article></article></li></ul></article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-2-ledd-1">Rett til stønad for tjenester som nevnt i forskriften § 3 første ledd bokstav c, gjelder bare personer som oppfyller de kriterier som er nevnt i tannhelsetjenesteloven § 1-3 første ledd bokstav a til e.</article> <article class="defaultP" margin-top="true">§ 7 tredje ledd første punktum skal lyde:</article><article class="legalP" id="kapittel-2-ledd-2">For helsehjelp som tilsvarer tannhelsetjenester etter tannhelsetjenesteloven § 1-3 første ledd bokstav a til e, ytes stønad med inntil samme beløp som fastsatt takst i Norge.</article></section><section class="section" data-name="kapIII" id="kapittel-3" data-lovdata-URL="LTI/forskrift/2024-06-12-972/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. juli 2024.</article></section></main></body></html>