<!DOCTYPE html><html lang="nb"><head><title>Forskrift om endring i forskrift om pass og nasjonalt ID-kort (pass- og ID-kortforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-08-06-1878</dd><dt class="dokid">DokumentID</dt><dd class="dokid">LTI/forskrift/2024-08-06-1878</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavdelingen</li></ul></dd><dt class="dateInForce">I kraft fra</dt><dd class="dateInForce">2024-08-06, Departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-10-09-2012</li></ul></dd><dt class="basedOn">Hjemmel</dt><dd class="basedOn"><ul><li>lov/2015-06-05-39/§14</li><li>lov/2008-05-15-35/§117</li><li>lov/2008-05-15-35/§118</li><li>lov/2008-05-15-35/§119</li><li>forskrift/2020-10-09-2009</li><li>forskrift/2009-10-09-1260</li></ul></dd><dt class="dateOfPublication">Kunngjort</dt><dd class="dateOfPublication">2024-08-07 14:15</dd><dt class="journalNumber">Journalnummer</dt><dd class="journalNumber">2024-0884</dd><dt class="titleShort">Korttittel</dt><dd class="titleShort">Endr. i pass- og ID-kortforskriften</dd><dt class="title">Tittel</dt><dd class="title">Forskrift om endring i forskrift om pass og nasjonalt ID-kort (pass- og ID-kortforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 6. august 2024 med hjemmel i lov 5. juni 2015 nr. 39 om nasjonalt identitetskort (ID-kortloven) § 14 første ledd bokstav b og andre ledd bokstav b, c og d, jf. delegeringsvedtak 9. oktober 2020 nr. 2009 og lov 15. mai 2008 nr. 35 om utlendingers adgang til riket og deres opphold her (utlendingsloven) § 117, § 118 og § 119, jf. delegeringsvedtak 9. oktober 2009 nr. 1260. <br /> <strong>EØS-henvisninger:</strong> EØS-avtalen vedlegg V nr. 1a (forordning (EU) 2019/1157).</dd><dt class="refid">RefID</dt><dd class="refid">forskrift/2024-08-06-1878</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om pass og nasjonalt ID-kort (pass- og ID-kortforskriften)<ul class="tocSubUl"><li>I<ul class="tocSubUl"><li>§ 1-4. Gjennomføring av EU-rettsakter</li><li>§ 2A-1. Rett til nasjonalt ID-kort uten reiserett</li><li>§ 2A-2. Dokumentasjonskrav</li><li>§ 2A-3. Begrensninger i gyldighetstiden</li><li>§ 2A-4. Opplysninger på kortet</li><li>§ 5-3a. Utlevering av opplysninger fra passregisteret og ID-kortregisteret</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-08-06-1878" id="dokument"><h1>Forskrift om endring i forskrift om pass og nasjonalt ID-kort (pass- og ID-kortforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-08-06-1878/KAPITTEL_1"><h2 data-text-align="center">I</h2><article class="defaultP">I forskrift 9. oktober 2020 nr. 2012 om pass og nasjonalt ID-kort (pass- og ID-kortforskriften) gjøres følgende endringer:</article> <article class="defaultP" margin-top="true">Ny § 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Gjennomføring av EU-rettsakter</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg V nr. 1a (forordning (EU) nr. 2019/1157) gjelder som forskrift med de tilpasninger som følger av vedlegg VIII nr. 10a og av avtalen for øvrig.</article></article> <article class="defaultP" margin-top="true">§ 2-2 første ledd skal lyde:</article><article class="legalP" id="kapittel-1-ledd-1">Søkeren skal godtgjøre sin folkeregistrerte identitet ved å gi opplysninger, herunder navn, statsborgerskap, fødselsdato, fødselsnummer, fødested og familieforhold, og ved å fremlegge nødvendige underlagsdokumenter. Identiteten er godtgjort når det ikke er tvil om at dokumenter og andre opplysninger bekrefter søkerens identitet.</article> <article class="defaultP" margin-top="true">Nytt kapittel 2A skal lyde:</article><span class="futuretitle" id="kapittel-1-foreslåttittel-1">Kapittel 2A. Utstedelse av nasjonalt ID-kort til utenlandske statsborgere</span><article class="futureLegalArticle" data-name="§2A-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2A-1</span>. <span class="legalArticleTitle">Rett til nasjonalt ID-kort uten reiserett</span></span><article class="legalP" id="kapittel-1-foreslåttparagraf-2-ledd-1">Utenlandske statsborgere har etter søknad rett til nasjonalt ID-kort uten reiserett dersom de<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">har norsk fødselsnummer,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">har oppholdstillatelse som ikke er utløpt eller oppholdsrett etter utlendingsloven, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">godtgjør sin identitet i samsvar med §§ 2-2 og 2A-2.</article></article></li></ul></article><article class="legalP" id="kapittel-1-foreslåttparagraf-2-ledd-2">Nasjonalt ID-kort dokumenterer ikke lovlig opphold eller andre rettigheter.</article><article class="legalP" id="kapittel-1-foreslåttparagraf-2-ledd-3">De alminnelige reglene i ID-kortloven og forskriften om utstedelse av nasjonalt ID-kort gjelder med de særregler som følger av dette kapittelet.</article></article><article class="futureLegalArticle" data-name="§2A-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2A-2</span>. <span class="legalArticleTitle">Dokumentasjonskrav</span></span><article class="legalP" id="kapittel-1-foreslåttparagraf-3-ledd-1">Søkere som er EØS- eller EFTA-borgere skal legge frem elektronisk maskinlesbart nasjonalt ID-kort eller pass fra hjemlandet.</article><article class="legalP" id="kapittel-1-foreslåttparagraf-3-ledd-2">Søkere som ikke er EØS- eller EFTA-borgere skal legge frem norsk oppholdskort som dokumenterer oppholdstillatelsen eller oppholdsretten. Søkere som har pass fra hjemlandet, norsk utlendingspass eller reisebevis for flyktninger skal også legge frem dette.</article></article><article class="futureLegalArticle" data-name="§2A-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2A-3</span>. <span class="legalArticleTitle">Begrensninger i gyldighetstiden</span></span><article class="legalP" id="kapittel-1-foreslåttparagraf-4-ledd-1">Nasjonalt ID-kort til utenlandske statsborgere med midlertidig oppholdstillatelse eller oppholdsrett etter utlendingsloven § 114 skal ikke gis gyldighet utover oppholdskortets utløpsdato. ID-kort til mindreårige skal heller ikke gis gyldighet utover gyldighetstiden som følger av forskriften § 6-1 andre ledd bokstav b og c.</article></article><article class="futureLegalArticle" data-name="§2A-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2A-4</span>. <span class="legalArticleTitle">Opplysninger på kortet</span></span><article class="legalP" id="kapittel-1-foreslåttparagraf-5-ledd-1">ID-kortets maskinlesbare felt skal påføres standardtekst som viser at kortet er utstedt til utenlandsk statsborger.</article></article> <article class="defaultP" margin-top="true">§ 2-10 andre ledd skal lyde:</article><article class="legalP" id="kapittel-1-ledd-2">For å kontrollere at vilkårene for utstedelse av pass eller nasjonalt ID-kort er oppfylt, skal det gjennomføres søk i passregisteret og ID-kortregisteret, herunder biometrisk sammenligning. Det skal også gjennomføres biometrisk sammenligning mot utlendingsregisteret. Det kan gjennomføres søk mot politiets registre i den utstrekning det er gitt adgang til det i politiregisterforskriften del 11.</article> <article class="defaultP" margin-top="true">Ny § 5-3a skal lyde:</article><article class="futureLegalArticle" data-name="§5-3a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-3a</span>. <span class="legalArticleTitle">Utlevering av opplysninger fra passregisteret og ID-kortregisteret</span></span><article class="legalP" id="kapittel-1-foreslåttparagraf-6-ledd-1">Opplysninger fra passregisteret og ID-kortregisteret kan utleveres til utlendingsmyndighetene til bruk i arbeid etter utlendingsloven med å avklare identiteten til en person som har plikt til å gi opplysninger om egen identitet.</article></article> <article class="defaultP" margin-top="true">§ 8-1 andre ledd skal lyde:</article><article class="legalP" id="kapittel-1-ledd-3">Politidirektoratet bestemmer fra hvilket tidspunkt og fra hvilke søkersteder i Norge utenlandske statsborgere, herunder grupper av utenlandske statsborgere, kan fremme søknad om nasjonalt ID-kort.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-08-06-1878/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften gjelder fra den tid departementet bestemmer. Departementet kan sette i kraft de enkelte bestemmelsene til ulik tid. § 1-4 trer i kraft 6. august 2024.</article></section></main></body></html>