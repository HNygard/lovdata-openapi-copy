<!DOCTYPE html><html lang="nb"><head><title>Forskrift om endring i forskrift om avgifter for bruk av lufthavner drevet av Avinor AS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-01-25-107</dd><dt class="dokid">DokumentID</dt><dd class="dokid">LTI/forskrift/2024-01-25-107</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp (LPK)</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-20-2137</li></ul></dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-26</li></ul></dd><dt class="dateOfPublication">Kunngjort</dt><dd class="dateOfPublication">2024-01-25 14:00</dd><dt class="journalNumber">Journalnummer</dt><dd class="journalNumber">2024-0072</dd><dt class="title">Tittel</dt><dd class="title">Forskrift om endring i forskrift om avgifter for bruk av lufthavner drevet av Avinor AS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 25. januar 2024 med hjemmel i lov 11. juni 1993 nr. 101 om luftfart (luftfartsloven) § 7-26.</dd><dt class="refid">RefID</dt><dd class="refid">forskrift/2024-01-25-107</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avgifter for bruk av lufthavner drevet av Avinor AS<ul class="tocSubUl"><li>I<ul class="tocSubUl"><li>§ 23. Beregning av startavgift for luftfartøy over 8 000 kg</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-01-25-107" id="dokument"><h1>Forskrift om endring i forskrift om avgifter for bruk av lufthavner drevet av Avinor AS</h1><section class="section" data-name="kapI" id="kapittel-1" data-lovdata-URL="LTI/forskrift/2024-01-25-107/KAPITTEL_1"><h2 data-text-align="center">I</h2><article class="defaultP">I forskrift 20. desember 2019 nr. 2137 om avgifter for bruk av lufthavner drevet av Avinor AS gjøres følgende endringer:</article> <article class="defaultP" margin-top="true">§ 14 tredje ledd skal lyde:</article><article class="legalP" id="kapittel-1-ledd-1">Avinors kommersielle inntekter skal brukes til å finansiere selskapets drift av lufthavner i den grad det er forenlig med selskapets vedtekter («single till-prinsippet»). Unntak gjelder for tjenester som ytes til kontinentalsokkelflygninger som er omfattet av særskilt vedtak etter § 17 annet ledd, startavgift for fraktflygninger etter § 23 og sikkerhetsavgift etter § 35.</article> <article class="defaultP" margin-top="true">Nytt § 15 annet ledd skal lyde:</article><article class="legalP" id="kapittel-1-ledd-2">Avinor kan også fastsette varianter av avgiftene nevnt i første ledd så lenge disse ikke strider mot noen av bestemmelsene i forskriften.</article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Beregning av startavgift for luftfartøy over 8&#xa0;000 kg</span></span><article class="legalP" id="kapittel-1-foreslåttparagraf-1-ledd-1">Startavgiften for luftfartøy med høyeste tillatte startvekt over 8&#xa0;000 kg beregnes slik med unntak av fraktflygninger som er omfattet av annet ledd:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Det betales full avgift for hver påbegynte 1&#xa0;000 kg for flyvekt mellom 6&#xa0;000 og 75&#xa0;000 kg</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Det betales 50 prosent av full avgift for hver påbegynt 1&#xa0;000 kg for flyvekt mellom 75&#xa0;001 og 150&#xa0;000 kg</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Det betales 20 prosent av full avgift for hver påbegynt 1&#xa0;000 kg for flyvekt over 150&#xa0;001 kg.</article></article></li></ul><p class="leddfortsettelse">Med «flyvekt» menes høyeste tillatte startvekt.</p></article><article class="legalP" id="kapittel-1-foreslåttparagraf-1-ledd-2">For rene fraktflygninger kan Avinor bestemme at det skal betales en høyere startavgift som ikke er subsidiert i tråd med hovedregelen i § 14 tredje ledd. Denne avgiften skal likevel ikke være høyere enn at den dekker den nettokostnaden som er knyttet til å yte disse tjenestene når kommersielle inntekter knyttet til de samme tjenestene er trukket fra. Beregningen av startavgiften for den enkelte fraktflygning skjer i tråd med fordelingsprinsippene i første ledd bokstav a til c.</article></article> <article class="defaultP" margin-top="true">§ 24 første setning frem til kolon skal lyde:</article><article class="legalP" id="kapittel-1-ledd-3">Startavgift for luftfartøy som har høyeste tillatte startvekt lavere enn 8&#xa0;000 kg beregnes ved å multiplisere satsen for full avgift per tonn i henhold til § 23 første ledd bokstav a med følgende faktorer:</article> <article class="defaultP" margin-top="true">Nytt § 25 annet ledd skal lyde:</article><article class="legalP" id="kapittel-1-ledd-4">Det gis ikke rabatt etter første ledd for rene fraktflygninger som nevnt i § 23 annet ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-01-25-107/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2025.</article></section></main></body></html>