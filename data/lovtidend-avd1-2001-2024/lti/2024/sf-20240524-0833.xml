<!DOCTYPE html><html lang="nb"><head><title>Forskrift om endring i forskrift om spesielle tillatelser til å drive enkelte former for fiske og fangst (konsesjonsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-05-24-833</dd><dt class="dokid">DokumentID</dt><dd class="dokid">LTI/forskrift/2024-05-24-833</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2024-05-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-10-13-1157</li></ul></dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§12</li><li>lov/1999-03-26-15/§14</li><li>lov/1999-03-26-15/§17</li><li>lov/1999-03-26-15/§18</li><li>lov/1999-03-26-15/§11</li><li>lov/1999-03-26-15/§28</li><li>lov/1999-03-26-15/§29</li><li>lov/1999-03-26-15/§30</li><li>forskrift/2006-10-13-1157/§9-4</li></ul></dd><dt class="dateOfPublication">Kunngjort</dt><dd class="dateOfPublication">2024-05-28 13:45</dd><dt class="journalNumber">Journalnummer</dt><dd class="journalNumber">2024-0496</dd><dt class="titleShort">Korttittel</dt><dd class="titleShort">Endr. i konsesjonsforskriften</dd><dt class="title">Tittel</dt><dd class="title">Forskrift om endring i forskrift om spesielle tillatelser til å drive enkelte former for fiske og fangst (konsesjonsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 24. mai 2024 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 12 andre og tredje ledd, § 14, § 17, § 18 annet ledd, jf. § 11 andre ledd bokstav a, § 28, § 29 og § 30, jf. forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) § 9-4.</dd><dt class="refid">RefID</dt><dd class="refid">forskrift/2024-05-24-833</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om spesielle tillatelser til å drive enkelte former for fiske og fangst (konsesjonsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-05-24-833" id="dokument"><h1>Forskrift om endring i forskrift om spesielle tillatelser til å drive enkelte former for fiske og fangst (konsesjonsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-05-24-833/KAPITTEL_1"><h2 data-text-align="center">I</h2><article class="defaultP">I forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) gjøres følgende endringer:</article> <article class="defaultP" margin-top="true">§ 1-3 første ledd (endret) skal lyde:</article><article class="legalP" id="kapittel-1-ledd-1">Det kan bare tildeles spesiell tillatelse etter denne forskriften dersom et av vilkårene i deltakerloven § 17 første ledd er oppfylt. Det kan likevel tildeles rødåtetråltillatelse etter § 2-25 og spesiell tillatelse til å drive hvalfangst eller selfangst dersom øvrige vilkår for dette er oppfylt. Denne bestemmelsen er ikke til hinder for nytildeling etter særskilt beslutning fra departementet.</article> <article class="defaultP" margin-top="true">§ 6-2 (endret) skal lyde:</article><article class="legalP" id="kapittel-1-ledd-2">For nytildeling av snøkrabbetillatelse må følgende vilkår være oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Fartøyeier må ha fangstet snøkrabbe med fartøy med snøkrabbetillatelse i to av årene 2020, 2021 og 2022 innen 16. mai. Dersom fartøyeier skiftet fartøy i denne perioden, skal man se hen til fangst både med utskiftingsfartøyet og med erstatningsfartøyet. Tillatelsen tildeles erstatningsfartøyet, dersom fartøyeieren har skiftet fartøy etter 16. mai 2022 og oppfylte vilkåret i første punktum med utskiftingsfartøyet.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Fartøyet må være registrert i Merkeregisteret.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Fartøyet må være egnet og utrustet for fangst av snøkrabbe med teiner i Barentshavet.</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Søknad om tildeling av snøkrabbetillatelse må være innsendt innen frist fastsatt av Fiskeridirektoratet. Denne fristen gjelder også søknad om unntak fra hovedregelen.</article></article></li></ul></article><article class="legalP" id="kapittel-1-ledd-3">Det kan gjøres unntak fra vilkåret første ledd bokstav a i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Dersom eier av fartøyet er tildelt ervervstillatelse for nybygg og snøkrabbetillatelse, og har inngått bindende kontrakt om kontrahering av nybygg utrustet og egnet for fangst av snøkrabbe før 16. mai 2022.</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Dersom eier av fartøyet er tildelt snøkrabbetillatelse for fartøyet og før 16. mai 2022 har gjort omfattende ombygging av fartøyet for å tilpasse dette til fangst av snøkrabbe på en måte som ikke er reverserbar.</article></article></li></ul></article><article class="legalP" id="kapittel-1-ledd-4">Unntak etter andre ledd skal ikke gjøres dersom fartøyet var egnet og utrustet for fangst før 1. januar 2020.</article> <article class="defaultP" margin-top="true">§ 9-4 andre ledd (endret) skal lyde:</article><article class="legalP" id="kapittel-1-ledd-5">Fiskeridirektoratet har myndighet til å treffe vedtak etter denne forskriften. Fiskeridirektoratets klagesaksenhet er klageinstans. Departementet er likevel klageinstans dersom klagen gjelder torsketråltillatelse, kolmuletråltillatelse, rødåtetråltillatelse, avgrenset rødåtetråltillatelse, reketråltillatelse, ringnottillatelse, seinottillatelse, eller nytildeling av snøkrabbetillatelse.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-05-24-833/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>