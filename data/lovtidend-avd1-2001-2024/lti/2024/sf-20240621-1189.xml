<!DOCTYPE html><html lang="nb"><head><title>Forskrift om endring i forskrift om driftstilskudd til organisasjoner for nasjonale minoriteter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-21-1189</dd><dt class="dokid">DokumentID</dt><dd class="dokid">LTI/forskrift/2024-06-21-1189</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for urfolk og nasjonale minoriteter</li></ul></dd><dt class="dateInForce">I kraft fra</dt><dd class="dateInForce">2024-06-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-06-21-1137</li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2024-06-24 15:45</dd><dt class="journalNumber">Journalnummer</dt><dd class="journalNumber">2024-0696</dd><dt class="title">Tittel</dt><dd class="title">Forskrift om endring i forskrift om driftstilskudd til organisasjoner for nasjonale minoriteter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og distriktsdepartementet 21. juni 2024 til gjennnomføring av Stortingets årlige budsjettvedtak kap. 567 post 70.</dd><dt class="refid">RefID</dt><dd class="refid">forskrift/2024-06-21-1189</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om driftstilskudd til organisasjoner for nasjonale minoriteter<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-21-1189" id="dokument"><h1>Forskrift om endring i forskrift om driftstilskudd til organisasjoner for nasjonale minoriteter</h1><section class="section" data-name="kapI" id="kapittel-1" data-lovdata-URL="LTI/forskrift/2024-06-21-1189/KAPITTEL_1"><h2 data-text-align="center">I</h2><article class="defaultP">I forskrift 21. juni 2022 nr. 1137 om driftstilskudd til organisasjoner for nasjonale minoriteter gjøres følgende endringer:</article> <article class="defaultP" margin-top="true">§ 2 første, andre og tredje ledd skal lyde:</article><article class="legalP" id="kapittel-1-ledd-1">Kulturdirektoratet kan gi tilskudd til drift av frivillige organisasjoner som<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">har sitt medlemsgrunnlag i en nasjonal minoritet i Norge</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">har som formål å fremme interessene og ivareta rettighetene til en nasjonal minoritet, og å bevare og utvikle minoritetens kultur, identitet, språk, tradisjon og kulturarv</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">ikke har religiøs eller partipolitisk virksomhet som sitt hovedformål</article></article></li><li data-li-identifier="d." data-name="d."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">er registrert i Enhetsregisteret og Frivillighetsregisteret</article></article></li><li data-li-identifier="e." data-name="e."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">er demokratisk oppbygd, og har minst 100 tellende medlemmer</article></article></li><li data-li-identifier="f." data-name="f."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">er landsdekkende eller dekker et større geografisk område der minoriteten har historisk tilhold</article></article></li><li data-li-identifier="g." data-name="g."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">har aktiviteter som bidrar til å oppfylle formålet med organisasjonen</article></article></li><li data-li-identifier="h." data-name="h."><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">har god økonomistyring</article></article></li><li data-li-identifier="i." data-name="i."><article class="listArticle" id="kapittel-1-ledd-1-punkt-9"><article class="legalP" id="kapittel-1-ledd-1-punkt-9-ledd-1">ha utarbeidet årsrapport og årsregnskap som dokumenterer at den på søknadstidspunktet har eksistert i 12 måneder.</article></article></li></ul></article><article class="legalP" id="kapittel-1-ledd-2">Kulturdirektoratet kan i særlige tilfeller fravike kravet i bokstav i.</article><article class="legalP" id="kapittel-1-ledd-3">Kulturdirektoratet kan fravike kravet om minst 100 tellende medlemmer når det gjelder de tallmessig minste minoritetene, og i tilfeller hvor det ikke finnes andre organisasjoner innenfor den aktuelle minoriteten.</article> <article class="defaultP" margin-top="true">§ 4 andre ledd skal lyde:</article><article class="legalP" id="kapittel-1-ledd-4">Ønskes tilskuddet eller deler av tilskuddet brukt på en annen måte enn det som følger av forskriften eller kravene i tilskuddsvedtaket, skal en søknad om å omdisponere tilskuddet først være godkjent av Kulturdirektoratet. Avviker organisasjonen fra planene det er opplyst om i søknaden, skal Kulturdirektoratet straks informeres om det.</article> <article class="defaultP" margin-top="true">§ 5 første og tredje ledd skal lyde:</article><article class="legalP" id="kapittel-1-ledd-5">En tilskuddsmottaker skal innen fristen i tilskuddsvedtaket levere en årsrapport til Kulturdirektoratet som inneholder<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">en beskrivelse av organisasjonens virksomhet i løpet av året og hvordan organisasjonens aktiviteter oppfyller formålet med tilskuddsordningen</article></article></li><li data-li-identifier="b." data-name="b."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">en beskrivelse av aktiviteten i eventuelle lokallag</article></article></li><li data-li-identifier="c." data-name="c."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">et spesifisert regnskap som viser inntektsposter og som minst viser utgifter fordelt på lønn, personalutgifter, reiser, rekvisita og eventuelle leieutgifter, og som er revidert av statsautorisert eller registrert revisor</article></article></li><li data-li-identifier="d." data-name="d."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">antallet tellende medlemmer i organisasjonen ved utgangen av året, revisorbekreftet i samsvar med ISRS 4400 Avtalte kontrollhandlinger.</article></article></li></ul></article><article class="legalP" id="kapittel-1-ledd-6">Kulturdirektoratet kan kreve delrapporter gjennom året.</article> <article class="defaultP" margin-top="true">§ 6 første og siste ledd skal lyde:</article><article class="legalP" id="kapittel-1-ledd-7">En søknad om tilskudd skal leveres på Kulturdirektoratets elektroniske søknadsskjema innen 2. desember hvert år, eller første hverdag etter dersom 2. desember faller på en lørdag eller søndag. Søknader som kommer etter søknadsfristen, eller er ufullstendig utfylt, blir avvist.</article><article class="legalP" id="kapittel-1-ledd-8">Kulturdirektoratet kan kreve at en søker gir tilleggsopplysninger som er nødvendige for å kunne avgjøre søknaden.</article> <article class="defaultP" margin-top="true">§ 7 siste ledd skal lyde:</article><article class="legalP" id="kapittel-1-ledd-9">For organisasjoner som ikke kan framlegge medlemstall fastsetter Kulturdirektoratet driftstilskuddet skjønnsmessig på et lavere nivå enn for øvrige organisasjoner.</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-10">Kulturdirektoratet kan kontrollere at betingelsene for tilskuddet og vilkårene for tildelingen er oppfylt gjennom å</article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-11">Kulturdirektoratet kan stanse utbetalinger, omgjøre et vedtak om tilskudd eller kreve at mottaker helt eller delvis tilbakebetaler tilskudd dersom</article></section><section class="section" data-name="kapII" id="kapittel-2" data-lovdata-URL="LTI/forskrift/2024-06-21-1189/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>