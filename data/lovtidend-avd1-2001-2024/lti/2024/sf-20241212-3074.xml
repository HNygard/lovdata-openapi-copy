<!DOCTYPE html><html lang="nb"><head><title>Forskrift om tilskudd til forebyggende tiltak mot rovviltskader og konfliktdempende tiltak (FKT-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-12-3074</dd><dt class="dokid">DokumentID</dt><dd class="dokid">LTI/forskrift/2024-12-12-3074</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-01-01-3</li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2024-12-13 11:00</dd><dt class="journalNumber">Journalnummer</dt><dd class="journalNumber">2024-1403</dd><dt class="titleShort">Korttittel</dt><dd class="titleShort">FKT-forskriften</dd><dt class="title">Tittel</dt><dd class="title">Forskrift om tilskudd til forebyggende tiltak mot rovviltskader og konfliktdempende tiltak (FKT-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 12. desember 2024 til oppfølging av Stortingets budsjettvedtak under kap. 1420 post 73.</dd><dt class="refid">RefID</dt><dd class="refid">forskrift/2024-12-12-3074</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til forebyggende tiltak mot rovviltskader og konfliktdempende tiltak (FKT-forskriften)<ul class="tocSubUl"><li>§ 1. Formål</li><li>§ 2. Kriterier for vurdering av måloppnåelse</li><li>§ 3. Hvem kan søke på tilskuddsordningen</li><li>§ 4. Hva kan det tildeles tilskudd til</li><li>§ 5. Tiltak med direkte tapsreduserende effekt bufe</li><li>§ 6. Tiltak med direkte tapsreduserende effekt tamrein</li><li>§ 7. Andre tiltak som er direkte tapsreduserende</li><li>§ 8. Tiltak for å øke kunnskapsgrunnlaget</li><li>§ 9. Konfliktdempende tiltak</li><li>§ 10. Krav til søknaden</li><li>§ 11. Tilleggsopplysninger, kontroll og befaring før vedtak</li><li>§ 12. Søkers opplysningsplikt</li><li>§ 13. Behandling av søknad om tilskudd</li><li>§ 14. Tilskuddsmottakere som driver økonomisk virksomhet</li><li>§ 15. Nasjonale satser</li><li>§ 16. Krav til rapportering</li><li>§ 17. Oppfølging og kontroll</li><li>§ 18. Stans og tilbakebetaling av tilskudd</li><li>§ 19. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-12-3074" id="dokument"><h1>Forskrift om tilskudd til forebyggende tiltak mot rovviltskader og konfliktdempende tiltak (FKT-forskriften)</h1><article class="legalArticle" data-lovdata-URL="LTI/forskrift/2024-12-12-3074/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tilskuddsordningen er å sikre iverksettelse av effektive forebyggende tiltak for å begrense tap og skader som rovvilt kan forårsake på produksjonsdyr i landbruket, samt konfliktdempende tiltak for å begrense ulemper for lokalsamfunn og andre grupper. Landbruks-, dyrevelferds- og miljøvirkemidler skal samlet bidra til måloppnåelsen.</article></article><article class="legalArticle" data-lovdata-URL="LTI/forskrift/2024-12-12-3074/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kriterier for vurdering av måloppnåelse</span></h2><article class="legalP" id="paragraf-2-ledd-1">Måloppnåelsen for ordningen blir vurdert ut fra om tilskuddene til forebyggende og konfliktdempende tiltak bidrar til å stimulere til mindre tap og konflikter knyttet til forekomster av rovvilt i de ulike rovviltregionene.</article></article><article class="legalArticle" data-lovdata-URL="LTI/forskrift/2024-12-12-3074/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem kan søke på tilskuddsordningen</span></h2><article class="legalP" id="paragraf-3-ledd-1">Tilskudd kan gis til foretak med produksjonsdyr i landbruket, til kommuner og lokalsamfunn. Lokale, regionale og landsdekkende organisasjoner og forskningsinstitusjoner kan også motta tilskudd. Tilskudd til tiltak etter § 7 nr. 3 kan kun gis til kommuner.</article><article class="legalP" id="paragraf-3-ledd-2">Som produksjonsdyr i landbruket regnes i denne forskrift bufe og tamrein. Bufe defineres som sau, geit, storfe og hest. Det kan også gis tilskudd til tiltak som er direkte tapsreduserende for produksjonsdyr i landbruket som bifolk/bikuber, gris, fjørfe og hjortevilt.</article><article class="legalP" id="paragraf-3-ledd-3">Det kan også gis tilskudd til enkeltpersoner for tiltak som har til hensikt å dempe konflikter forårsaket av rovvilt, se § 9.</article></article><article class="legalArticle" data-lovdata-URL="LTI/forskrift/2024-12-12-3074/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva kan det tildeles tilskudd til</span></h2><article class="legalP" id="paragraf-4-ledd-1">Tilskuddsordningen gir støtte til følgende tiltak:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">tiltak med direkte tapsreduserende effekt bufe (§ 5)</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">tiltak med direkte tapsreduserende effekt tamrein (§ 6)</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">andre tiltak som er direkte tapsreduserende (§ 7)</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">tiltak for å øke kunnskapsgrunnlag (§ 8)</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">konfliktdempende tiltak (§ 9).</article></article></li></ul></article><article class="legalP" id="paragraf-4-ledd-2">I konkrete skadesituasjoner kan det være behov for midler til akutte tapsreduserende tiltak, se §§ 5, 6 og 7. Slike tiltak skal på forhånd avklares med statsforvalteren.</article></article><article class="legalArticle" data-lovdata-URL="LTI/forskrift/2024-12-12-3074/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tiltak med direkte tapsreduserende effekt bufe</span></h2><article class="legalP" id="paragraf-5-ledd-1">Foretak med bufe kan søke om midler til tiltak som har en direkte tapsreduserende effekt, eller der slik effekt kan oppnås ved kombinasjon av tiltak. For tiltak hvor nasjonale standarder er utarbeidet, skal standarden følges om ikke annet er bestemt i vedtak om tilskudd.</article><article class="legalP" id="paragraf-5-ledd-2">Som tapsreduserende tiltak regnes:<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">tiltak som fysisk skiller rovdyr og bufe <ul class="defaultList"><li data-li-identifier="a." data-name="a."><article class="listArticle" id="paragraf-5-ledd-2-punkt-1-ledd-1-punkt-1"><article class="legalP" id="paragraf-5-ledd-2-punkt-1-ledd-1-punkt-1-ledd-1">tidlig nedsanking av bufe</article></article></li><li data-li-identifier="b." data-name="b."><article class="listArticle" id="paragraf-5-ledd-2-punkt-1-ledd-1-punkt-2"><article class="legalP" id="paragraf-5-ledd-2-punkt-1-ledd-1-punkt-2-ledd-1">forsinket slipp på utmarksbeite</article></article></li><li data-li-identifier="c." data-name="c."><article class="listArticle" id="paragraf-5-ledd-2-punkt-1-ledd-1-punkt-3"><article class="legalP" id="paragraf-5-ledd-2-punkt-1-ledd-1-punkt-3-ledd-1">flytting av bufe til mindre rovviltutsatte beiteområder</article></article></li><li data-li-identifier="d." data-name="d."><article class="listArticle" id="paragraf-5-ledd-2-punkt-1-ledd-1-punkt-4"><article class="legalP" id="paragraf-5-ledd-2-punkt-1-ledd-1-punkt-4-ledd-1">hjemmebeite</article></article></li><li data-li-identifier="e." data-name="e."><article class="listArticle" id="paragraf-5-ledd-2-punkt-1-ledd-1-punkt-5"><article class="legalP" id="paragraf-5-ledd-2-punkt-1-ledd-1-punkt-5-ledd-1">beredskapsareal</article></article></li><li data-li-identifier="f." data-name="f."><article class="listArticle" id="paragraf-5-ledd-2-punkt-1-ledd-1-punkt-6"><article class="legalP" id="paragraf-5-ledd-2-punkt-1-ledd-1-punkt-6-ledd-1">rovdyravvisende gjerder</article></article></li><li data-li-identifier="g." data-name="g."><article class="listArticle" id="paragraf-5-ledd-2-punkt-1-ledd-1-punkt-7"><article class="legalP" id="paragraf-5-ledd-2-punkt-1-ledd-1-punkt-7-ledd-1">bruk av vokterhund på inngjerdet beite.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">utvidet tilsynsaktivitet i kombinasjon med følgende tiltak rettet mot produksjon av bufe <ul class="defaultList"><li data-li-identifier="a." data-name="a."><article class="listArticle" id="paragraf-5-ledd-2-punkt-2-ledd-1-punkt-1"><article class="legalP" id="paragraf-5-ledd-2-punkt-2-ledd-1-punkt-1-ledd-1">bruk av vokterhund</article></article></li><li data-li-identifier="b." data-name="b."><article class="listArticle" id="paragraf-5-ledd-2-punkt-2-ledd-1-punkt-2"><article class="legalP" id="paragraf-5-ledd-2-punkt-2-ledd-1-punkt-2-ledd-1">planlagt utvidet tilsyn som en nødvendig del av tiltak nevnt i § 5 nr. 1.</article></article></li></ul></article></article></li><li data-li-identifier="3." data-name="3."><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">Kortvarig ekstraordinært tilsyn ved akutte rovdyrskader som utføres kveld, natt og morgen og i kombinasjon med bruk av andre tiltak.</article></article></li></ul></article></article><article class="legalArticle" data-lovdata-URL="LTI/forskrift/2024-12-12-3074/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tiltak med direkte tapsreduserende effekt tamrein</span></h2><article class="legalP" id="paragraf-6-ledd-1">Foretak med tamrein kan søke om midler til tiltak som har en direkte tapsreduserende effekt, eller der slik effekt kan oppnås ved kombinasjon av tiltak. For tiltak hvor nasjonale standarder er utarbeidet, skal standarden følges om ikke annet er bestemt i vedtak om tilskudd.</article><article class="legalP" id="paragraf-6-ledd-2">Som tapsreduserende tiltak regnes:<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">tiltak som fysisk skiller rovdyr og tamrein <ul class="defaultList"><li data-li-identifier="a." data-name="a."><article class="listArticle" id="paragraf-6-ledd-2-punkt-1-ledd-1-punkt-1"><article class="legalP" id="paragraf-6-ledd-2-punkt-1-ledd-1-punkt-1-ledd-1">flytting av tamrein til mindre rovviltutsatte beiteområder</article></article></li><li data-li-identifier="b." data-name="b."><article class="listArticle" id="paragraf-6-ledd-2-punkt-1-ledd-1-punkt-2"><article class="legalP" id="paragraf-6-ledd-2-punkt-1-ledd-1-punkt-2-ledd-1">kalving i gjerde</article></article></li><li data-li-identifier="c." data-name="c."><article class="listArticle" id="paragraf-6-ledd-2-punkt-1-ledd-1-punkt-3"><article class="legalP" id="paragraf-6-ledd-2-punkt-1-ledd-1-punkt-3-ledd-1">tidlig slakting av kalv for å unngå tap til rovvilt og tidlig samling som gjennomføres i forbindelse med slik slakting.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">utvidet tilsynsaktivitet i kombinasjon med følgende tiltak rettet mot produksjon av tamrein <ul class="defaultList"><li data-li-identifier="a." data-name="a."><article class="listArticle" id="paragraf-6-ledd-2-punkt-2-ledd-1-punkt-1"><article class="legalP" id="paragraf-6-ledd-2-punkt-2-ledd-1-punkt-1-ledd-1">fôring av tamrein i korte perioder av året for å samle flokken med formål å unngå rovvilttap</article></article></li><li data-li-identifier="b." data-name="b."><article class="listArticle" id="paragraf-6-ledd-2-punkt-2-ledd-1-punkt-2"><article class="legalP" id="paragraf-6-ledd-2-punkt-2-ledd-1-punkt-2-ledd-1">planlagt utvidet tilsyn som en nødvendig del av tiltak nevnt i § 6 nr. 1.</article></article></li></ul></article></article></li><li data-li-identifier="3." data-name="3."><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">Kortvarig ekstraordinært tilsyn ved akutte rovdyrskader og i kombinasjon med bruk av andre tiltak.</article></article></li></ul></article></article><article class="legalArticle" data-lovdata-URL="LTI/forskrift/2024-12-12-3074/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Andre tiltak som er direkte tapsreduserende</span></h2><article class="legalP" id="paragraf-7-ledd-1">Som slike tiltak regnes:<ul class="defaultList"><li data-li-identifier="1." data-name="1."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">tilskudd som bidrar til mer effektiv jakt, felling og fangst</article></article></li><li data-li-identifier="2." data-name="2."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">tilskudd til skadefellingslag ved vedtak om skadefelling, jf. rovviltforskriften §§ 9 og 9a</article></article></li><li data-li-identifier="3." data-name="3."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">tilskudd til kommuner for tilrettelegging, organisering og forberedelser for fremtidige skadefellingsoppdrag i regi av kommunale/interkommunale fellingslag</article></article></li><li data-li-identifier="4." data-name="4."><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">andre direkte tapsreduserende tiltak som ikke dekkes av §§ 5 og 6.</article></article></li></ul></article></article><article class="legalArticle" data-lovdata-URL="LTI/forskrift/2024-12-12-3074/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tiltak for å øke kunnskapsgrunnlaget</span></h2><article class="legalP" id="paragraf-8-ledd-1">Utvikling av praksis og erfaring som senere kan danne grunnlag for iverksettelse av nye tiltak kan prioriteres innenfor ordningen. Som slike tiltak regnes:<ul class="defaultList"><li data-li-identifier="1." data-name="1."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">utprøving av nye forebyggende tiltak mot rovviltskader, samt evaluering av effekter av igangsatte tiltak</article></article></li><li data-li-identifier="2." data-name="2."><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">tiltak som avklarer tapsforhold, herunder elektronisk overvåking</article></article></li><li data-li-identifier="3." data-name="3."><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">forsknings- og utredningsoppgaver som bidrar til utvikling og iverksettelse av effektive forebyggende tiltak</article></article></li><li data-li-identifier="4." data-name="4."><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">nasjonale tiltak som øker kunnskapsgrunnlaget som kommer den todelte målsettingen til gode.</article></article></li></ul></article></article><article class="legalArticle" data-lovdata-URL="LTI/forskrift/2024-12-12-3074/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Konfliktdempende tiltak</span></h2><article class="legalP" id="paragraf-9-ledd-1">Tiltaket skal bidra til kunnskap om og forståelse for rovvilt, rovviltforvaltning og konflikthåndtering. Tiltak rettet mot barn og unge skal prioriteres.</article></article><article class="legalArticle" data-lovdata-URL="LTI/forskrift/2024-12-12-3074/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Krav til søknaden</span></h2><article class="legalP" id="paragraf-10-ledd-1">Søknad om tilskudd skal leveres i Miljødirektoratets elektroniske søknadssenter. Søknadsfristen er 1. februar. Statsforvalteren kan i enkelte tilfeller utsette fristen.</article><article class="legalP" id="paragraf-10-ledd-2">Søknader om tiltak etter §§ 5, 6 og 7 behandles av statsforvalteren i søkerens bostedsfylke/reinbeiteområde. Søknader av nasjonal karakter i §§ 8 og 9 behandles av Miljødirektoratet.</article><article class="legalP" id="paragraf-10-ledd-3">Søknaden skal inneholde informasjon om:<ul class="defaultList"><li data-li-identifier="a." data-name="a."><article class="listArticle" id="paragraf-10-ledd-3-punkt-1"><article class="legalP" id="paragraf-10-ledd-3-punkt-1-ledd-1">søkeren/søkerorganisasjonens navn, adresse, organisasjonsnummer, kontonummer og kontaktperson</article></article></li><li data-li-identifier="b." data-name="b."><article class="listArticle" id="paragraf-10-ledd-3-punkt-2"><article class="legalP" id="paragraf-10-ledd-3-punkt-2-ledd-1">eventuelle opplysninger om søkerens særlige kvalifikasjoner for å gjennomføre tiltaket</article></article></li><li data-li-identifier="c." data-name="c."><article class="listArticle" id="paragraf-10-ledd-3-punkt-3"><article class="legalP" id="paragraf-10-ledd-3-punkt-3-ledd-1">hva det søkes om tilskudd til, og hvordan tiltaket kan bidra til å oppfylle målet med tilskuddsordningen</article></article></li><li data-li-identifier="d." data-name="d."><article class="listArticle" id="paragraf-10-ledd-3-punkt-4"><article class="legalP" id="paragraf-10-ledd-3-punkt-4-ledd-1">søknadsbeløp</article></article></li><li data-li-identifier="e." data-name="e."><article class="listArticle" id="paragraf-10-ledd-3-punkt-5"><article class="legalP" id="paragraf-10-ledd-3-punkt-5-ledd-1">detaljert budsjett</article></article></li><li data-li-identifier="f." data-name="f."><article class="listArticle" id="paragraf-10-ledd-3-punkt-6"><article class="legalP" id="paragraf-10-ledd-3-punkt-6-ledd-1">om det er søkt eller vil bli søkt om tilskudd fra andre offentlige instanser til det omsøkte tiltaket</article></article></li><li data-li-identifier="g." data-name="g."><article class="listArticle" id="paragraf-10-ledd-3-punkt-7"><article class="legalP" id="paragraf-10-ledd-3-punkt-7-ledd-1">egenfinansiering og egen arbeidsinnsats</article></article></li><li data-li-identifier="h." data-name="h."><article class="listArticle" id="paragraf-10-ledd-3-punkt-8"><article class="legalP" id="paragraf-10-ledd-3-punkt-8-ledd-1">opplysning om søker også utøver økonomisk aktivitet, jf. punkt § 14</article></article></li><li data-li-identifier="i." data-name="i."><article class="listArticle" id="paragraf-10-ledd-3-punkt-9"><article class="legalP" id="paragraf-10-ledd-3-punkt-9-ledd-1">om søker har eller forventer å få refusjon for merverdiavgift for det omsøkte tiltaket.</article></article></li></ul></article><article class="legalP" id="paragraf-10-ledd-4">Søknader om tilskudd til akutte skadereduserende tiltak skal leveres i elektronisk søknadssenter etter nærmere avtale med statsforvalteren.</article><article class="legalP" id="paragraf-10-ledd-5">Alle opplysninger skal kunne dokumenteres, og dokumentasjonen skal oppbevares i fem år regnet fra 1. januar i søknadsåret.</article></article><article class="legalArticle" data-lovdata-URL="LTI/forskrift/2024-12-12-3074/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilleggsopplysninger, kontroll og befaring før vedtak</span></h2><article class="legalP" id="paragraf-11-ledd-1">Statsforvalteren/Miljødirektoratet kan kreve at søkeren gir andre opplysninger som er nødvendig for å vurdere søknaden, enn de som fremgår av § 10 og den mottatte søknaden.</article><article class="legalP" id="paragraf-11-ledd-2">Statsforvalteren/Miljødirektoratet kan i tillegg til opplysningene i søknaden<ul class="defaultList"><li data-li-identifier="a." data-name="a."><article class="listArticle" id="paragraf-11-ledd-2-punkt-1"><article class="legalP" id="paragraf-11-ledd-2-punkt-1-ledd-1">kreve at søkeren gir andre opplysninger og dokumentasjon som er nødvendig for å vurdere søknaden</article></article></li><li data-li-identifier="b." data-name="b."><article class="listArticle" id="paragraf-11-ledd-2-punkt-2"><article class="legalP" id="paragraf-11-ledd-2-punkt-2-ledd-1">kontrollere søknadsopplysningene mot opplysninger som andre myndigheter kan utlevere</article></article></li><li data-li-identifier="c." data-name="c."><article class="listArticle" id="paragraf-11-ledd-2-punkt-3"><article class="legalP" id="paragraf-11-ledd-2-punkt-3-ledd-1">gå på befaring som er nødvendig for å vurdere søknaden og kreve at søkeren medvirker når det er nødvendig.</article></article></li></ul></article></article><article class="legalArticle" data-lovdata-URL="LTI/forskrift/2024-12-12-3074/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Søkers opplysningsplikt</span></h2><article class="legalP" id="paragraf-12-ledd-1">Søker plikter straks å melde fra til statsforvalteren eller Miljødirektoratet dersom<ul class="defaultList"><li data-li-identifier="a." data-name="a."><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">søker blir oppmerksom på at søknaden inneholder ufullstendige eller uriktige opplysninger</article></article></li><li data-li-identifier="b." data-name="b."><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">uberettiget tilskudd er utbetalt.</article></article></li></ul></article></article><article class="legalArticle" data-lovdata-URL="LTI/forskrift/2024-12-12-3074/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Behandling av søknad om tilskudd</span></h2><article class="legalP" id="paragraf-13-ledd-1">Statsforvalteren/Miljødirektoratet avgjør søknaden etter en faglig skjønnsmessig vurdering. I vurderingen skal det sikres at tiltaket er i samsvar med §§ 5–9 og formålet i § 1.</article><article class="legalP" id="paragraf-13-ledd-2">Statsforvalterens behandling av søknader skal være i tråd med forvaltningsplan for regionen og Rovviltnemndas føringer.</article><article class="legalP" id="paragraf-13-ledd-3">Miljødirektoratet er klageinstans for vedtak som er fattet av statsforvalteren. Klima- og miljødepartementet er klageinstans for vedtak som er fattet av Miljødirektoratet.</article></article><article class="legalArticle" data-lovdata-URL="LTI/forskrift/2024-12-12-3074/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Tilskuddsmottakere som driver økonomisk virksomhet</span></h2><article class="legalP" id="paragraf-14-ledd-1">Tilskudd utbetalt etter denne forskrift skal ikke kryssubsidiere økonomisk aktivitet eller vri eller true med å vri konkurransen i EØS-området. Begrepet økonomisk aktivitet skal fortolkes i samsvar med foretaksdefinisjonen etter EØS-avtalens regler om offentlig støtte, som sier at et foretak driver økonomisk aktivitet ved å levere varer eller tjenester i et marked.</article><article class="legalP" id="paragraf-14-ledd-2">Tilskuddsmottakere som har både økonomisk og ikke-økonomisk aktivitet skal ha adskilte regnskap for disse. Mottakerne må ha interne retningslinjer som sikrer at felleskostnader fordeles på en forholdsmessig måte mellom den økonomiske aktiviteten og den ikke-økonomiske aktiviteten.</article></article><article class="legalArticle" data-lovdata-URL="LTI/forskrift/2024-12-12-3074/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Nasjonale satser</span></h2><article class="legalP" id="paragraf-15-ledd-1">Klima- og miljødepartementet fastsetter sats for utbetaling av tilskudd til kompensasjon for tidlig nedsanking av sau og for hjemmebeite hele beitesesongen. Fastsettelsen av satsene skjer på bakgrunn av en vurdering av Norsk institutt for bioøkonomi (NIBIO). Satsene justeres hvert femte år.</article><article class="legalP" id="paragraf-15-ledd-2">Sats for avtalt tidlig nedsanking er 12 kroner per dyr og dag. Sats for avtalt hjemmebeite er 13 kroner per dyr og dag, inkludert utmarksbeitetilskudd.</article></article><article class="legalArticle" data-lovdata-URL="LTI/forskrift/2024-12-12-3074/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Krav til rapportering</span></h2><article class="legalP" id="paragraf-16-ledd-1">Mottaker av tilskudd skal rapportere på bruk av tilskuddsmidlene i Miljødirektoratets elektroniske søknadssenter innen fristen fastsatt i vedtaket om tildeling av tilskudd. Rapporten skal minimum inneholde en beskrivelse av:<ul class="defaultList"><li data-li-identifier="a." data-name="a."><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">hvordan tiltaket ble gjennomført</article></article></li><li data-li-identifier="b." data-name="b."><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">om tiltaket ble gjennomført i henhold til avtale</article></article></li><li data-li-identifier="c." data-name="c."><article class="listArticle" id="paragraf-16-ledd-1-punkt-3"><article class="legalP" id="paragraf-16-ledd-1-punkt-3-ledd-1">utfordringer underveis</article></article></li><li data-li-identifier="d." data-name="d."><article class="listArticle" id="paragraf-16-ledd-1-punkt-4"><article class="legalP" id="paragraf-16-ledd-1-punkt-4-ledd-1">hvorfor/hvorfor ikke tiltaket hadde effekt.</article></article></li></ul></article><article class="legalP" id="paragraf-16-ledd-2">Nærmere krav om rapportering gis i vedtaket om tilskudd.</article></article><article class="legalArticle" data-lovdata-URL="LTI/forskrift/2024-12-12-3074/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Oppfølging og kontroll</span></h2><article class="legalP" id="paragraf-17-ledd-1">Det gis adgang til at statsforvalteren og Miljødirektoratet kan kontrollere at tilskuddsmottaker oppfyller kravene i forskriften og tilskuddsvedtaket og at opplysningene i søknaden er riktige.</article><article class="legalP" id="paragraf-17-ledd-2">Statsforvalteren og Miljødirektoratet gis rett til å innhente ytterligere opplysninger og dokumentasjon om tiltaket/prosjektet, inkludert å gjennomføre befaring.</article><article class="legalP" id="paragraf-17-ledd-3">Tilskuddsmottaker plikter å samarbeide, blant annet ved å innhente og systematisere informasjon som er nødvendig for kontrollen.</article></article><article class="legalArticle" data-lovdata-URL="LTI/forskrift/2024-12-12-3074/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Stans og tilbakebetaling av tilskudd</span></h2><article class="legalP" id="paragraf-18-ledd-1">Statsforvalteren og Miljødirektoratet kan fatte vedtak om midlertidig stans i utbetaling av tilskudd til tilskuddsmottaker som er under tilsyn for mulig misbruk av denne eller andre statlige tilskuddsordninger.</article><article class="legalP" id="paragraf-18-ledd-2">Er det gitt tilskudd på uriktig eller ufullstendig grunnlag, eller mottakeren ikke anvender tilskuddet i samsvar med kravene i forskriften og tilskuddsvedtaket, kan vedtak om tilskudd omgjøres. Det uriktig utbetalte beløpet kan kreves tilbakebetalt eller trekkes fra på et tilskudd som tildeles senere.</article><article class="legalP" id="paragraf-18-ledd-3">Dersom rapport ikke er levert innen den frist som er gitt i vedtaket om tilskudd, kan tilsagnet bortfalle, og utbetalt tilskudd kreves tilbakebetalt helt eller delvis.</article><article class="legalP" id="paragraf-18-ledd-4">Har en tilskuddsmottaker ved feil fått utbetalt for mye tilskudd, kan det som er for mye utbetalt kreves tilbakebetalt eller trekkes fra på et tilskudd som tildeles senere.</article><article class="legalP" id="paragraf-18-ledd-5">Ved manglende tilbakebetaling vil tilskuddsmottaker ikke være søknadsberettiget før tilbakebetaling er foretatt.</article></article><article class="legalArticle" data-lovdata-URL="LTI/forskrift/2024-12-12-3074/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h2><article class="legalP" id="paragraf-19-ledd-1">Forskriften trer i kraft 1. januar 2025. Samtidig oppheves forskrift 1. januar 2013 nr. 3 om tilskudd til forebyggende tiltak mot rovviltskader og konfliktdempende tiltak.</article></article></main></body></html>