<!DOCTYPE html><html lang="nb"><head><title>Forskrift om endring i forskrift om innførsel, utførsel, besittelse mv. av truede arter av vill fauna og flora (CITES-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-12-3136</dd><dt class="dokid">DokumentID</dt><dd class="dokid">LTI/forskrift/2024-12-12-3136</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavdelingen</li></ul></dd><dt class="dateInForce">I kraft fra</dt><dd class="dateInForce">2024-12-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-15-889</li></ul></dd><dt class="basedOn">Hjemmel</dt><dd class="basedOn"><ul><li>lov/2009-06-19-100/§26</li><li>lov/2009-06-19-100/§2</li><li>lov/2001-06-15-79/§26</li><li>lov/1930-02-27-2/§2</li><li>forskrift/2018-06-15-889/§31</li></ul></dd><dt class="dateOfPublication">Kunngjort</dt><dd class="dateOfPublication">2024-12-17 14:45</dd><dt class="journalNumber">Journalnummer</dt><dd class="journalNumber">2024-1451</dd><dt class="titleShort">Korttittel</dt><dd class="titleShort">Endr. i CITES-forskriften</dd><dt class="title">Tittel</dt><dd class="title">Forskrift om endring i forskrift om innførsel, utførsel, besittelse mv. av truede arter av vill fauna og flora (CITES-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 12. desember 2024 med hjemmel i lov 19. juni 2009 nr. 100 om forvaltning av naturens mangfold (naturmangfoldloven) § 26, jf. § 2 annet ledd annet punktum, lov 15. juni 2001 nr. 79 om miljøvern på Svalbard (svalbardmiljøloven) § 26 annet ledd og lov 27. februar 1930 nr. 2 om Jan Mayen § 2 tredje ledd, jf. forskrift 15. juni 2018 nr. 889 om innførsel, utførsel, besittelse mv. av truede arter av vill fauna og flora (CITES-forskriften) § 31.</dd><dt class="refid">RefID</dt><dd class="refid">forskrift/2024-12-12-3136</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innførsel, utførsel, besittelse mv. av truede arter av vill fauna og flora (CITES-forskriften)<ul class="tocSubUl"><li>I<ul class="tocSubUl"><li>§ 20. (CITES-sertifikat for ilandføring fra det åpne hav)</li><li>§ 24. (Endring og tilbakekall av tillatelse og flerbrukstillatelse)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-12-3136" id="dokument"><h1>Forskrift om endring i forskrift om innførsel, utførsel, besittelse mv. av truede arter av vill fauna og flora (CITES-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-12-3136/KAPITTEL_1"><h2 data-text-align="center">I</h2><article class="defaultP">I forskrift 15. juni 2018 nr. 889 om innførsel, utførsel, besittelse mv. av truede arter av vill fauna og flora (CITES-forskriften) gjøres følgende endringer:</article> <article class="defaultP" margin-top="true">§ 2 (Saklig virkeområde) andre ledd skal lyde:</article><article class="legalP" id="kapittel-1-ledd-1">Forskriften gjelder også innenlands besittelse og kommersiell fremvisning av døde eksemplarer av virveldyr oppført i forskriften vedlegg 1, liste A.</article> <article class="defaultP" margin-top="true">§ 8 (Innenlands besittelse) oppheves.</article> <article class="defaultP" margin-top="true">§ 9 (Kommersiell fremvisning) første ledd skal lyde:</article><article class="legalP" id="kapittel-1-ledd-2">Kommersiell fremvisning av døde eksemplarer av alle virveldyr oppført i forskriften vedlegg 1, liste A er forbudt. Av døde eksemplarer omfattes utstoppede eksemplarer, skinn, hodeskaller, jakttrofeer, fugleegg, hele eller deler av horn av neshorn, hele støttenner fra alle arter elefant samt ubearbeidede deler som overstiger ett kilo og/eller 20 cm lengde og skall av havskilpadder (<i>Cheloniidae</i>). Det kan i særlige tilfeller gis dispensasjon etter § 17.</article> <article class="defaultP" margin-top="true">§ 10 (Personlig reisegods mv.) andre ledd skal lyde:</article><article class="legalP" id="kapittel-1-ledd-3">Personer som ikke er folkeregistret i Norge og som ikke oppholder seg i landet mer enn tre måneder, kan innføre personlig reisegods etter første ledd uten CITES-tillatelse hvis eksemplaret er lovlig ervervet, ikke brukes til kommersielle formål i Norge og gjenutføres når oppholdet er ferdig.</article> <article class="defaultP" margin-top="true">§ 11 (Tidligere ervervede eksemplarer (pre-konvensjon) første ledd skal lyde:</article><article class="legalP" id="kapittel-1-ledd-4">Miljødirektoratet kan i henhold til § 4 og § 5 gi tillatelse til innførsel, utførsel og gjenutførsel av eksemplarer av arter oppført i vedlegg 1 når det kan dokumenteres eller på annen måte sannsynliggjøres at eksemplaret ble lovlig ervervet før oppføring av arten i vedlegg 1 trådte i kraft.</article> <article class="defaultP" margin-top="true">§ 12 (Eksemplarer av arter fra oppdrett) første ledd skal lyde:</article><article class="legalP" id="kapittel-1-ledd-5">Søknad om innførsel, utførsel og gjenutførsel av eksemplarer av arter oppført i vedlegg 1, liste A skal behandles etter reglene som gjelder for eksemplarer av arter oppført i vedlegg 1, liste B, når søker kan dokumentere at eksemplaret er født i fangenskap, at begge foreldrene til eksemplaret er født i fangenskap og at eksemplaret er oppdrettet i samsvar med gjeldende partsvedtak under CITES.</article> <article class="defaultP" margin-top="true">§ 12a (Eksemplarer fra CITES-regulert utførselskvote) skal lyde:</article><article class="legalP" id="kapittel-1-ledd-6">Miljødirektoratet kan i henhold til § 4 og § 5 gi tillatelse til innførsel, utførsel og gjenutførsel av eksemplarer av arter oppført i vedlegg 1, liste A når det kan dokumenteres at eksemplaret stammer fra en kvote regulert gjennom vedtak i partsmøte under CITES-konvensjonen.</article> <article class="defaultP" margin-top="true">§ 14 (Eksemplarer av arter til vitenskapelige og biomedisinske formål) første ledd skal lyde:</article><article class="legalP" id="kapittel-1-ledd-7">Miljødirektoratet kan i henhold til § 4 og § 5 gi tillatelse til innførsel, utførsel og gjenutførsel av eksemplarer av arter oppført i vedlegg 1, liste A når det kan dokumenteres at eksemplaret er nødvendig av hensyn til viktige vitenskapelige eller biomedisinske formål. Det må dokumenteres at arten er den eneste som er egnet til formålet og at det ikke finnes tilsvarende eksemplarer født og oppdrettet i fangenskap.</article> <article class="defaultP" margin-top="true">§ 15 (Ikke-kommersielle lån, gaver, bytte og lignende av museums- og herbariemateriale, samt levende plantemateriale mellom registrerte vitenskapelige institusjoner) første ledd skal lyde:</article><article class="legalP" id="kapittel-1-ledd-8">Innførsel, utførsel, og gjenutførsel i forbindelse med ikke-kommersielle lån, gaver, bytte og lignende av konserverte, tørkede eller innkapslede museumseksemplarer og herbariemateriale, blod, DNA, RNA, vev, celler, sekret, samt levende plantemateriale av angitt mengde i gjeldende partsvedtak av arter oppført i vedlegg 1 mellom registrerte vitenskapelige institusjoner i Norge eller andre stater, krever ikke tillatelse etter denne forskriften.</article> <article class="defaultP" margin-top="true">§ 20 (CITES-eiersertifikat og CITES-sertifikat for ilandføring fra det åpne hav) skal lyde:</article><article class="futureLegalArticle" data-name="§20" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">(CITES-sertifikat for ilandføring fra det åpne hav)</span></span><article class="legalP" id="kapittel-1-foreslåttparagraf-1-ledd-1">CITES-sertifikat for ilandføring fra det åpne hav utstedes av Miljødirektoratet. Sertifikat kan bare utstedes hvis vilkårene i § 6 er oppfylt. Sertifikatet skal følge eksemplaret eller fangsten ved salg.</article></article> <article class="defaultP" margin-top="true">§ 22 (Utforming av tillatelser og sertifikater) skal lyde:</article><article class="legalP" id="kapittel-1-ledd-9">Tillatelser og sertifikater etter forskriften skal utstedes på fastsatt CITES-skjema, inneholde tittelen på konvensjonen og ha stempel og signatur fra utstedende ansvarlige CITES-myndighet. Norske tillatelser og sertifikater utstedes av Miljødirektoratet.</article><article class="legalP" id="kapittel-1-ledd-10">Tillatelser etter forskriften skal inneholde en oversikt over hvilke arter forsendelsen omfatter med vitenskapelig navn, hvilke lister den enkelte art er oppført på, volum, vekt eller antall eksemplarer av hver art, hvilken opprinnelse eksemplaret har samt navn og adresse til eksportør og importør. Hvis eksemplaret er merket, utstedes tillatelse med eksemplarets merkenummer, eventuelt microchip-nummer. Tillatelser skal gjelde for en fastsatt periode.</article><article class="legalP" id="kapittel-1-ledd-11">Sertifikat for ilandføring fra det åpne hav skal inneholde eiers navn og adresse, vitenskapelig navn på artene, volum, vekt eller antall eksemplarer av hver art, angi hvor fangsten ble landet og navn på fartøyet som landet fangsten.</article><article class="legalP" id="kapittel-1-ledd-12">Ved flerbrukstillatelser etter § 21 første ledd bokstav b, skal følgende tekst stå i tillatelsen: <span lang="en">«The specimen covered by this certificate, which permits multiple cross-border movements, is for non-commercial use and may not be sold, traded or otherwise disposed of outside the certificate holder's State of usual residence»</span>.</article><article class="legalP" id="kapittel-1-ledd-13">Ved flerbrukstillatelser etter § 21 første ledd bokstav c skal følgende tekst skal stå i vareprøvetillatelsen: <span lang="en">«This document covers a sample collection and is invalid unless accompanied by a valid ATA-carnet. The specimen(s) covered by this certificate may not be sold or otherwise transferred whilst outside the territory of the state that issued this document»</span>.</article><article class="legalP" id="kapittel-1-ledd-14">Kopi av tillatelse skal tydelig merkes som kopi og kan ikke brukes i stedet for originalen ved handlinger etter forskriften.</article> <article class="defaultP" margin-top="true">§ 24 (Endring og tilbakekall av tillatelse, eiersertifikat og flerbrukstillatelse) skal lyde:</article><article class="futureLegalArticle" data-name="§24" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">(Endring og tilbakekall av tillatelse og flerbrukstillatelse)</span></span><article class="legalP" id="kapittel-1-foreslåttparagraf-2-ledd-1">Miljødirektoratet kan endre eller tilbakekalle tillatelse eller flerbrukstillatelse gitt etter denne forskrift hvis:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">det fremkommer nye opplysninger og disse vesentlig endrer grunnlaget for tillatelsen eller flerbrukstillatelsen eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">vilkårene i tillatelsen eller flerbrukstillatelsen blir vesentlig misligholdt eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">tillatelsen eller flerbrukstillatelsen på annen måte misbrukes.</article></article></li></ul></article><article class="legalP" id="kapittel-1-foreslåttparagraf-2-ledd-2">På samme vilkår kan Miljødirektoratet endre eller sette nye vilkårene for en tillatelse eller flerbrukstillatelse.</article></article> <article class="defaultP" margin-top="true">§ 27 (Merking) første, andre, tredje, fjerde og femte ledd oppheves.</article> <article class="defaultP" margin-top="true">§ 29 (Håndheving og sanksjoner) femte ledd oppheves, og første ledd skal lyde:</article><article class="legalP" id="kapittel-1-ledd-15">Miljødirektoratet håndhever og sanksjonerer overtredelser av forskriften § 4, § 5, § 6, § 7, § 9, § 26, § 27 og § 28 og enkeltvedtak truffet i medhold av disse bestemmelsene etter naturmangfoldloven § 69 til § 74 og svalbardmiljøloven § 93 til § 98. Overtredelse av nevnte bestemmelser er straffbart etter naturmangfoldloven § 75 og svalbardmiljøloven § 99.</article> <article class="defaultP" margin-top="true">Vedlegg 3 – Merking, oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-12-3136/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>