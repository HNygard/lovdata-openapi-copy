<!DOCTYPE html><html lang="nb"><head><title>Lov om endringer i tvisteloven og straffeprosessloven mv. (gjenåpning for sivile krav fremmet i en straffesak mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2024-12-13-78</dd><dt class="dokid">DokumentID</dt><dd class="dokid">LTI/lov/2024-12-13-78</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-22-25</li><li>lov/1989-06-16-70</li><li>lov/2005-06-17-90</li><li>lov/2021-06-18-97</li><li>lov/2022-06-17-59</li></ul></dd><dt class="legalArea">Rettsområde</dt><dd class="legalArea"><ul><li>Sivil- og straffeprosess &gt; Straffeprosess/straffeprosessloven</li> <li>Sivil- og straffeprosess &gt; Sivilprosess/tvisteloven</li> <li>Familie-, person- og barnerett &gt; Barnevern</li> <li>Bank, finans og regnskapsrett &gt; Forsikring</li> <li>Erstatnings- og forsikringsrett &gt; Naturskadeforsikring</li> <li>Erstatnings- og forsikringsrett &gt; Skadeforsikring</li></ul></dd><dt class="dateOfPublication">Kunngjort</dt><dd class="dateOfPublication">2024-12-13 12:50</dd><dt class="journalNumber">Journalnummer</dt><dd class="journalNumber">2024-1310</dd><dt class="titleShort">Korttittel</dt><dd class="titleShort">Endringslov til tvisteloven og straffeprosessloven mv.</dd><dt class="title">Tittel</dt><dd class="title">Lov om endringer i tvisteloven og straffeprosessloven mv. (gjenåpning for sivile krav fremmet i en straffesak mv.)</dd><dt class="miscInformation">Annet om dokumentet</dt><dd class="miscInformation">Prop. 110 L (2023–2024), Innst. 49 L (2024–2025), Lovvedtak 8 (2024–2025). Stortingets første og andre gangs behandling hhv. 26. november og 3. desember 2024. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2024-12-13-78</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i tvisteloven og straffeprosessloven mv. (gjenåpning for sivile krav fremmet i en straffesak mv.)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2024-12-13-78" id="dokument"><h1>Lov om endringer i tvisteloven og straffeprosessloven mv. (gjenåpning for sivile krav fremmet i en straffesak mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 16. juni 1989 nr. 70 om naturskadeforsikring.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. juni 2005 nr. 90 om mekling og rettergang i sivile tvister (tvisteloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 18. juni 2021 nr. 97 om barnevern (barnevernsloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 17. juni 2022 nr. 59 om endringer i naturskadeforsikringsloven mv. (etablering av naturskadekapital i Norsk Naturskadepool mv.).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2024-12-13-78/KAPITTEL_1"><h2 data-text-align="center">I</h2><article class="document-change" data-document="lov/1981-05-22-25" id="kapittel-1-dokumentendring-1"><article class="defaultP">I lov 22. mai 1981 nr. 25 om rettergangsmåten i straffesaker gjøres følgende endringer:</article> <article class="change" data-change-part="lov/1981-05-22-25/§100/ledd/3" id="kapittel-1-dokumentendring-1-endring-1"><article class="defaultP">§ 100 tredje ledd skal lyde:</article><article class="legalP" id="kapittel-1-dokumentendring-1-endring-1-ledd-1">I saker hvor den fornærmede har bistandsadvokat, omfatter oppnevning som forsvarer også<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-1-ledd-1-punkt-1"><article class="legalP" id="kapittel-1-dokumentendring-1-endring-1-ledd-1-punkt-1-ledd-1">fortsatt behandling av sivile krav etter tvistelovens regler, jf. § 434 syvende ledd,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-1-ledd-1-punkt-2"><article class="legalP" id="kapittel-1-dokumentendring-1-endring-1-ledd-1-punkt-2-ledd-1">særskilt anke over sivile krav etter tvistelovens regler, jf. § 434 åttende ledd,</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-1-ledd-1-punkt-3"><article class="legalP" id="kapittel-1-dokumentendring-1-endring-1-ledd-1-punkt-3-ledd-1">ny prøving av sivile krav i gjenåpningssak etter tvistelovens regler, jf. § 435 annet ledd.</article></article></li></ul></article></article> <article class="change" data-change-part="lov/1981-05-22-25/§107e" id="kapittel-1-dokumentendring-1-endring-2"><article class="defaultP">§ 107 e skal lyde:</article><article class="futureLegalArticle" data-name="§107e" id="kapittel-1-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 107 e</span>.</span><article class="legalP" id="kapittel-1-dokumentendring-1-endring-2-foreslåttparagraf-1-ledd-1">Oppnevning som bistandsadvokat omfatter også<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-2-foreslåttparagraf-1-ledd-1-punkt-1"><article class="legalP" id="kapittel-1-dokumentendring-1-endring-2-foreslåttparagraf-1-ledd-1-punkt-1-ledd-1">fortsatt behandling av sivile krav etter tvistelovens regler, jf. § 434 syvende ledd,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-2-foreslåttparagraf-1-ledd-1-punkt-2"><article class="legalP" id="kapittel-1-dokumentendring-1-endring-2-foreslåttparagraf-1-ledd-1-punkt-2-ledd-1">særskilt anke over sivile krav etter tvistelovens regler, jf. § 434 åttende ledd,</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-2-foreslåttparagraf-1-ledd-1-punkt-3"><article class="legalP" id="kapittel-1-dokumentendring-1-endring-2-foreslåttparagraf-1-ledd-1-punkt-3-ledd-1">ny prøving av sivile krav i gjenåpningssak etter tvistelovens regler, jf. § 435 annet ledd.</article></article></li></ul></article></article></article> <article class="change" data-add-new-part="lov/1981-05-22-25/§434/ledd/8" id="kapittel-1-dokumentendring-1-endring-3"><article class="defaultP">§ 434 nytt åttende ledd skal lyde:</article><article class="legalP" id="kapittel-1-dokumentendring-1-endring-3-ledd-1">Særskilt anke mot avgjørelser av sivile krav følger tvistelovens regler.</article></article> <article class="change" data-change-part="lov/1981-05-22-25/§435" id="kapittel-1-dokumentendring-1-endring-4"><article class="defaultP">§ 435 skal lyde:</article><article class="futureLegalArticle" data-name="§435" id="kapittel-1-dokumentendring-1-endring-4-foreslåttparagraf-1"><span class="futureLegalArticleHeader"><span class="legalArticleValue">§ 435</span>.</span><article class="legalP" id="kapittel-1-dokumentendring-1-endring-4-foreslåttparagraf-1-ledd-1">Ved gjenåpning av straffesaken kan en part på samme vilkår som nevnt i § 434 første ledd kreve at avgjørelsen av sivile krav gjenåpnes til ny prøving.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-2">Gjenåpning av avgjørelsen av sivile krav i andre tilfeller følger tvistelovens regler. Fristen i tvisteloven § 31-6 annet ledd gjelder likevel ikke.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-3">Reglene i § 308 gjelder tilsvarende.</article><article class="legalP" id="kapittel-1-dokumentendring-1-endring-4-foreslåttparagraf-1-ledd-4">Ender gjenåpningssaken med frifinnelse for et sivilt krav, skal et tilbakebetalingskrav for utbetalt erstatning dekkes av staten dersom gjenåpning ble begjært mer enn ti år etter at kravet ble pådømt.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2024-12-13-78/KAPITTEL_2"><h2 data-text-align="center">II</h2><article class="document-change" data-document="lov/2005-06-17-90" id="kapittel-2-dokumentendring-1"><article class="defaultP">I lov 17. juni 2005 nr. 90 om mekling og rettergang i sivile tvister gjøres følgende endringer:</article> <article class="change" data-add-new-part="lov/2005-06-17-90/§13-6/ledd/1/setning/2" id="kapittel-2-dokumentendring-1-endring-1"><article class="defaultP">§ 13-6 første ledd nytt andre punktum skal lyde:</article><article class="legalP" id="kapittel-2-dokumentendring-1-endring-1-ledd-1">Opplysninger som er gitt skriftlig til retten etter § 24-8 annet eller tredje ledd, skal ikke føres inn i rettsboken.</article></article> <article class="change" data-add-new-part="lov/2005-06-17-90/§14-1/ledd/2/setning/2" id="kapittel-2-dokumentendring-1-endring-2"><article class="defaultP">§ 14-1 andre ledd nytt andre punktum skal lyde:</article><article class="legalP" id="kapittel-2-dokumentendring-1-endring-2-ledd-1">Innsynsretten gjelder heller ikke så langt det er nødvendig for å ivareta formålet med en beslutning etter § 24-8 tredje ledd.</article></article> <article class="change" data-add-new-part="lov/2005-06-17-90/§24-8/ledd/3" id="kapittel-2-dokumentendring-1-endring-3"><article class="defaultP">§ 24-8 nytt tredje ledd skal lyde:</article><article class="numberedLegalP" data-numerator="3" id="kapittel-2-dokumentendring-1-endring-3-nummer-1">(3) Retten kan beslutte at opplysninger som nevnt i første ledd første punktum bare skal opplyses skriftlig til retten, når det er nødvendig for å ivareta formålet med et vedtak om sperret adresse etter folkeregisterloven § 10-4, fiktiv identitet etter politiloven § 14 a eller skjult adresse etter barnevernsloven. Det samme gjelder i barnevernssaker som omhandler skjult adresse. Retten kan ikke treffe beslutning etter første og annet punktum dersom det vil medføre vesentlige betenkeligheter av hensyn til en parts mulighet for å imøtegå motpartens argumentasjon og bevis.</article></article> <article class="change" data-move-part="lov/2005-06-17-90/§24-8/ledd/3;;lov/2005-06-17-90/§24-8/ledd/4" id="kapittel-2-dokumentendring-1-endring-4"><article class="defaultP">Nåværende tredje og fjerde ledd blir fjerde og nytt femte ledd.</article></article> <article class="change" data-add-new-part="lov/2005-06-17-90/§24-9/ledd/6" id="kapittel-2-dokumentendring-1-endring-5"><article class="defaultP">§ 24-9 nytt sjette ledd skal lyde:</article><article class="numberedLegalP" data-numerator="6" id="kapittel-2-dokumentendring-1-endring-5-nummer-1">(6) Retten kan på samme vilkår som etter § 24-8 tredje ledd beslutte at det ved gjennomføringen av vitneavhøret skal settes i verk fysiske eller tekniske tiltak for å holde vitnets identitet hemmelig.</article></article> <article class="change" data-repeal-part="lov/2005-06-17-90/§36-6a" id="kapittel-2-dokumentendring-1-endring-6"><article class="defaultP">§ 36-6 a oppheves.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2024-12-13-78/KAPITTEL_3"><h2 data-text-align="center">III</h2><article class="document-change" data-document="lov/2021-06-18-97" id="kapittel-3-dokumentendring-1"><article class="change" data-change-part="lov/2021-06-18-97/§14-18/ledd/1/bokstav/c" id="kapittel-3-dokumentendring-1-endring-1"><article class="defaultP">I lov 18. juni 2021 nr. 97 om barnevern skal § 14-18 første ledd bokstav c lyde:<ul class="defaultList"><li data-li-identifier="c." data-name="c."><article class="listArticle" id="kapittel-3-dokumentendring-1-endring-1-punkt-1"><article class="legalP" id="kapittel-3-dokumentendring-1-endring-1-punkt-1-ledd-1">kapittel 24 om vitnebevis</article></article></li></ul></article></article></article></section><section class="section" data-name="kapIV" id="kapittel-4" data-lovdata-URL="LTI/lov/2024-12-13-78/KAPITTEL_4"><h2 data-text-align="center">IV</h2><article class="document-change" data-document="lov/1989-06-16-70" id="kapittel-4-dokumentendring-1"><article class="change" data-change-part="lov/1989-06-16-70/§1/ledd/1/setning/4" id="kapittel-4-dokumentendring-1-endring-1"><article class="defaultP">I lov 16. juni 1989 nr. 70 om naturskadeforsikring skal § 1 første ledd nytt fjerde punktum lyde:</article><article class="legalP" id="kapittel-4-dokumentendring-1-endring-1-ledd-1">Kongen kan i forskrift gi regler om hva som skal regnes som bolighus eller fritidshus.</article></article></article></section><section class="section" data-name="kapV" id="kapittel-5" data-lovdata-URL="LTI/lov/2024-12-13-78/KAPITTEL_5"><h2 data-text-align="center">V</h2><article class="document-change" data-document="lov/2022-06-17-59" id="kapittel-5-dokumentendring-1"><article class="change" data-add-new-part="lov/1989-06-16-70/§4/ledd/5/setning/3" data-change-part="lov/1989-06-16-70/§4/ledd/5/setning/2" id="kapittel-5-dokumentendring-1-endring-1"><article class="defaultP">I lov 17. juni 2022 nr. 59 om endringer i naturskadeforsikringsloven mv. del I skal naturskadeforsikringsloven § 4 femte ledd andre og nytt tredje punktum lyde:</article><article class="legalP" id="kapittel-5-dokumentendring-1-endring-1-ledd-1">Kongen kan i forskrift også gi nærmere bestemmelser om skadepoolens virksomhet, herunder formål, organisasjon, offentlighet, premiefastsettelse, gjenforsikring, rapportering og forholdet til Landbruksdirektoratet og Klagenemnda for naturskadesaker. Kongen kan i forskrift også gi regler om medlemmenes plikt til å gi opplysninger og til å rapportere om skader til poolen.</article></article></article></section><section class="section" data-name="kapVI" id="kapittel-6" data-lovdata-URL="LTI/lov/2024-12-13-78/KAPITTEL_6"><h2 data-text-align="center">VI</h2><ul class="defaultList"><li data-li-identifier="1." data-name="1."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Loven gjelder fra den tiden Kongen bestemmer. De enkelte bestemmelsene kan settes i kraft til ulik tid.</article></article></li><li data-li-identifier="2." data-name="2."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Kongen kan gi nærmere overgangsregler. Endringene i straffeprosessloven § 435 gjelder for saker som blir begjært gjenåpnet etter lovens ikraftsetting, med mindre fristen etter tvisteloven § 31-6 annet ledd løp ut før dette tidspunktet. Når en avgjørelse av et erstatningskrav er begjært gjenåpnet til gunst for den erstatningsdømte, skal endringene likevel gis virkning selv om fristen etter tvisteloven § 31-6 annet ledd løp ut før ikraftsettingen.</article></article></li></ul></section></main></body></html>