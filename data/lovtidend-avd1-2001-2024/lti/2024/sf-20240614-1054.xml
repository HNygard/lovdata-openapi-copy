<!DOCTYPE html><html lang="nb"><head><title>Forskrift om kompensasjon for renteutgifter til investering i læringsarenaer, utstyr og inventar i skolene fra Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-14-1054</dd><dt class="dokid">DokumentID</dt><dd class="dokid">LTI/forskrift/2024-06-14-1054</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for barnehage og grunnskole (BAG)</li></ul></dd><dt class="dateInForce">I kraft fra</dt><dd class="dateInForce">2024-07-01</dd><dt class="basedOn">Hjemmel</dt><dd class="basedOn"><ul><li>lov/2009-05-29-30/§1</li></ul></dd><dt class="dateOfPublication">Kunngjort</dt><dd class="dateOfPublication">2024-06-20 15:20</dd><dt class="journalNumber">Journalnummer</dt><dd class="journalNumber">2024-0659</dd><dt class="title">Tittel</dt><dd class="title">Forskrift om kompensasjon for renteutgifter til investering i læringsarenaer, utstyr og inventar i skolene fra Husbanken</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 14. juni 2024 med hjemmel i lov 29. mai 2009 nr. 30 om Husbanken § 1.</dd><dt class="refid">RefID</dt><dd class="refid">forskrift/2024-06-14-1054</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kompensasjon for renteutgifter til investering i læringsarenaer, utstyr og inventar i skolene fra Husbanken<ul class="tocSubUl"><li>§ 1. Formål</li><li>§ 2. Hvem som kan søke om rentekompensasjon</li><li>§ 3. Rentekompensasjon til læringsarenaer, utstyr og inventar</li><li>§ 4. Størrelsen på rentekompensasjonen</li><li>§ 5. Søknad og saksgang</li><li>§ 6. Særlige bestemmelser</li><li>§ 7. Prioritering</li><li>§ 8. Sanksjoner ved mislighold</li><li>§ 9. Veileder</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2024-06-14-1054" id="dokument"><h1>Forskrift om kompensasjon for renteutgifter til investering i læringsarenaer, utstyr og inventar i skolene fra Husbanken</h1><article class="legalArticle" data-lovdata-URL="LTI/forskrift/2024-06-14-1054/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Rentekompensasjonen skal stimulere til investeringer i læringsarenaer, utstyr og inventar som bidrar til mer praktisk og variert opplæring i skolen.</article><article class="legalP" id="paragraf-1-ledd-2">Ordningen skal bidra til at elever på 5.–10. trinn får gode læringsarenaer tilrettelagt for praktisk læring.</article></article><article class="legalArticle" data-lovdata-URL="LTI/forskrift/2024-06-14-1054/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som kan søke om rentekompensasjon</span></h2><article class="legalP" id="paragraf-2-ledd-1">Kommuner kan søke om rentekompensasjon til prosjekter ved en eller flere av sine grunnskoler.</article><article class="legalP" id="paragraf-2-ledd-2">Kommuner kan også søke rentekompensasjon på vegne av private grunnskoler med statstilskudd i egen kommune.</article><article class="legalP" id="paragraf-2-ledd-3">Det kan kun søkes om rentekompensasjon for prosjekter som ikke er ferdigstilt per 6. oktober 2023.</article></article><article class="legalArticle" data-lovdata-URL="LTI/forskrift/2024-06-14-1054/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rentekompensasjon til læringsarenaer, utstyr og inventar</span></h2><article class="legalP" id="paragraf-3-ledd-1">Det kan gis rentekompensasjon ved investeringer i følgende tiltak:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Oppgradering av eksisterende læringsarenaer inne</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Oppgradering eller nyetablering av skolens utearealer, eller tilrettelegging av naturområder i skolens nærområde</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Mindre nybygg knyttet til en eksisterende skole</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Anskaffelser av utstyr og inventar.</article></article></li></ul></article><article class="legalP" id="paragraf-3-ledd-2">Anskaffelsene må være klassifisert som en investeringsutgift etter forskrift om økonomiplan, årsbudsjett, årsregnskap og årsberetning for kommuner og fylkeskommuner mv. § 2-2 og god kommunal regnskapsskikk.</article><article class="legalP" id="paragraf-3-ledd-3">Målgruppen skal være elever på 5.–10. trinn, og tiltakene skal være i tråd med ordningens formål.</article></article><article class="legalArticle" data-lovdata-URL="LTI/forskrift/2024-06-14-1054/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Størrelsen på rentekompensasjonen</span></h2><article class="legalP" id="paragraf-4-ledd-1">Den årlige bevilgningen følger av de forpliktelsene som er knyttet til godkjente prosjektkostnader, gitt av Husbanken etter fullmakt fra departementet.</article><article class="legalP" id="paragraf-4-ledd-2">Fordelingen av investeringsrammen mellom kommunene skjer etter en fordelingsnøkkel gitt av departementet.</article><article class="legalP" id="paragraf-4-ledd-3">Det beregnes rentekompensasjon fra den dato Husbanken godkjenner søknad om prosjektkostnader. Beregningen foretas i tråd med § 8-3 i forskrift om lån fra Husbanken.</article></article><article class="legalArticle" data-lovdata-URL="LTI/forskrift/2024-06-14-1054/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad og saksgang</span></h2><article class="legalP" id="paragraf-5-ledd-1">Søknad om tilsagn og godkjenning av prosjektkostnad sendes Husbanken.</article><article class="legalP" id="paragraf-5-ledd-2">Husbanken organiserer søknadsmottak og utbetaler den årlige rentekompensasjonen innenfor de økonomiske rammene som er stilt til disposisjon.</article></article><article class="legalArticle" data-lovdata-URL="LTI/forskrift/2024-06-14-1054/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Særlige bestemmelser</span></h2><article class="legalP" id="paragraf-6-ledd-1">Prosjektene skal følge bestemmelsene i forskrift 28. mars 2023 nr. 449 om helse og miljø i barnehager, skoler og skolefritidsordninger.</article><article class="legalP" id="paragraf-6-ledd-2">Prosjekter som har fått tilsagn må gjennomføres innen to år etter tilsagnsåret.</article></article><article class="legalArticle" data-lovdata-URL="LTI/forskrift/2024-06-14-1054/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Prioritering</span></h2><article class="legalP" id="paragraf-7-ledd-1">Departementet kan fastsette regler om prioritering av søknader.</article></article><article class="legalArticle" data-lovdata-URL="LTI/forskrift/2024-06-14-1054/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sanksjoner ved mislighold</span></h2><article class="legalP" id="paragraf-8-ledd-1">Dersom forutsetningene for rentekompensasjon ikke er overholdt, kan Husbanken redusere eller stanse utbetalingen av rentekompensasjonen, og eventuelt kreve tilbakebetaling fra den aktuelle kommunen.</article></article><article class="legalArticle" data-lovdata-URL="LTI/forskrift/2024-06-14-1054/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Veileder</span></h2><article class="legalP" id="paragraf-9-ledd-1">Husbanken kan fastsette nærmere veileder om gjennomføringen av kompensasjonsordningen.</article></article><article class="legalArticle" data-lovdata-URL="LTI/forskrift/2024-06-14-1054/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft fra 1. juli 2024 til departementet bestemmer.</article></article></main></body></html>