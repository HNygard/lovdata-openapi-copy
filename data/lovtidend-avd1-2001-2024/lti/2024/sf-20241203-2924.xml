<!DOCTYPE html><html lang="nb"><head><title>Forskrift om endring i forskrift om taubaner (taubaneforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-03-2924</dd><dt class="dokid">DokumentID</dt><dd class="dokid">LTI/forskrift/2024-12-03-2924</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Statens jernbanetilsyn</li></ul></dd><dt class="dateInForce">I kraft fra</dt><dd class="dateInForce">2025-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-12-20-2383</li></ul></dd><dt class="basedOn">Hjemmel</dt><dd class="basedOn"><ul><li>lov/2017-05-22-29/§4</li><li>forskrift/2017-05-22-633</li></ul></dd><dt class="dateOfPublication">Kunngjort</dt><dd class="dateOfPublication">2024-12-04 14:15</dd><dt class="journalNumber">Journalnummer</dt><dd class="journalNumber">2024-1315</dd><dt class="titleShort">Korttittel</dt><dd class="titleShort">Endr. i taubaneforskriften</dd><dt class="title">Tittel</dt><dd class="title">Forskrift om endring i forskrift om taubaner (taubaneforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 3. desember 2024 med hjemmel i lov 22. mai 2017 nr. 29 om taubaner (taubaneloven) § 4 annet ledd jf. delegeringsvedtak 22. mai 2017 nr. 633</dd><dt class="refid">RefID</dt><dd class="refid">forskrift/2024-12-03-2924</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om taubaner (taubaneforskriften)<ul class="tocSubUl"><li>I<ul class="tocSubUl"><li>§ 1-2. Virkeområde</li><li>§ 2-5. Søknad om driftstillatelse</li><li>§ 3-13. Spesielle inspeksjoner</li><li>§ 7-4a. Overgangsbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2024-12-03-2924" id="dokument"><h1>Forskrift om endring i forskrift om taubaner (taubaneforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2024-12-03-2924/KAPITTEL_1"><h2 data-text-align="center">I</h2><article class="defaultP">I forskrift 20. desember 2022 nr. 2383 om taubaner (taubaneforskriften) gjøres følgende endringer:</article> <article class="defaultP" margin-top="true">Ny § 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder for bygging og drift av taubaner, og for konstruksjon, produksjon, montering, omsetting og ibruktaking av sikkerhetskomponenter og delsystemer til bruk i taubaner slik de er definert i taubaneloven § 3 bokstav a.</article><article class="legalP" id="kapittel-1-foreslåttparagraf-1-ledd-2">Forskriften gjelder ikke for planlegging og oppføring av taubane.</article><article class="legalP" id="kapittel-1-foreslåttparagraf-1-ledd-3">Forskriften gjelder ikke for:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">taubaner omfattet av artikkel 2 nr. 2 i forordning (EU) 2016/424 gjennomført i kapittel 4 i denne forskriften</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">godstaubaner som er to kilometer eller kortere, eller som går over egen grunn</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">kabelkraner for godstransport som er to kilometer eller kortere, eller som går over egen grunn.</article></article></li></ul></article></article> <article class="defaultP" margin-top="true">Ny § 1-3 første ledd bokstav h skal lyde:</article><article class="legalP" id="kapittel-1-ledd-1"><i>Bærende konstruksjoner:</i> taubanens stasjoner og master, og fundamenter for disse.</article> <article class="defaultP" margin-top="true">Ny § 2-5 skal lyde:</article><article class="futureLegalArticle" data-name="§2-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Søknad om driftstillatelse</span></span><article class="legalP" id="kapittel-1-foreslåttparagraf-2-ledd-1">Søknad om driftstillatelse sendes til Statens jernbanetilsyn på et fastsatt skjema.</article><article class="legalP" id="kapittel-1-foreslåttparagraf-2-ledd-2">Søknaden skal minst inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">teknisk beskrivelse av taubanen med tegninger,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">angivelse av hvilke standarder som er brukt,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">beskrivelse av driftsformen,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">relevante deler av sikkerhetsstyringssystemet, og</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">ferdigattest eller midlertidig brukstillatelse etter plan- og bygningsloven § 21-10.</article></article></li></ul></article><article class="legalP" id="kapittel-1-foreslåttparagraf-2-ledd-3">Søknader om driftstillatelse avgjøres snarest mulig og senest fire uker etter datoen da all nødvendig dokumentasjon var oversendt Statens jernbanetilsyn.</article></article> <article class="defaultP" margin-top="true">Ny § 3-12 tredje ledd skal lyde:</article><article class="legalP" id="kapittel-1-ledd-2">Rutinene skal beskrive forsvarlig periodisk kontroll, inkludert kontroll av tau og taubanens bærende konstruksjoner. Hvis det finnes beskrivelser av kontroll og vedlikehold fra leverandøren av taubanen, skal leverandørens beskrivelse følges.</article> <article class="defaultP" margin-top="true">Ny § 3-13 skal lyde:</article><article class="futureLegalArticle" data-name="§3-13" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-13</span>. <span class="legalArticleTitle">Spesielle inspeksjoner</span></span><article class="legalP" id="kapittel-1-foreslåttparagraf-3-ledd-1">For taubaner for persontransport godkjent etter reglene som gjaldt før 3. mai 2004, skal relevante komponenter og konstruksjonsdeler som utsettes for utmattingsbelastning eller utmattingsspenninger, prøves gjennom ikke-destruktive prøvinger i henhold til anerkjente standarder. Utvelgelsen av hvilke komponenter og konstruksjonsdeler som skal prøves, skal skje på bakgrunn av virksomhetens vurdering av hvilke av disse som er mest utsatt for utmatting. Følgende intervaller gjelder (med unntak av for klemmer):<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Første spesielle inspeksjon. Senest innen 22&#xa0;500 driftstimer eller 15 år etter første idriftsettelse</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Andre spesielle inspeksjon. Senest innen 15&#xa0;000 driftstimer eller 10 år etter første spesielle inspeksjon</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Tredje og etterfølgende spesielle inspeksjoner: Senest innen 7500 driftstimer eller fem år etter forrige spesielle inspeksjon.</article></article></li></ul></article><article class="legalP" id="kapittel-1-foreslåttparagraf-3-ledd-2">Kontroll og prøving av klemmer skal skje etter en plan utarbeidet av leverandøren.</article><article class="legalP" id="kapittel-1-foreslåttparagraf-3-ledd-3">Spesielle inspeksjoner av bærende konstruksjoner skal utføres hvert 15. år eller senest innen 30&#xa0;000 driftstimer.</article><article class="legalP" id="kapittel-1-foreslåttparagraf-3-ledd-4">Når det gjelder stolheiser, totausbaner og kabelbaner, kan Statens jernbanetilsyn kreve at spesielle inspeksjoner som utføres etter denne bestemmelsen, skal gjennomføres av et uavhengig inspeksjonsorgan.</article></article> <article class="defaultP" margin-top="true">Ny tittel for kapittel 7 skal lyde:</article><span class="futuretitle" id="kapittel-1-foreslåttittel-1">Kapittel 7. Avsluttende bestemmelser</span> <article class="defaultP" margin-top="true">Ny § 7-4a skal lyde:</article><article class="futureLegalArticle" data-name="§7-4a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-4a</span>. <span class="legalArticleTitle">Overgangsbestemmelser</span></span><article class="legalP" id="kapittel-1-foreslåttparagraf-4-ledd-1">Periodisk kontroll og spesielle inspeksjoner av taubaners bærende konstruksjoner etter forskriften §§ 3-12 og 3-13 må være utført senest innen 1. oktober 2026.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2024-12-03-2924/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2025.</article></section></main></body></html>