<!DOCTYPE html><html lang="no"><head><title>Lov om endringer i sivilombudsmannsloven (nasjonal forebyggende mekanisme)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-21-89</dd><dt class="dokid">DokumentID</dt><dd class="dokid">LTI/lov/2013-06-21-89</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 9 s 1531</dd><dt class="dateInForce">I kraft fra</dt><dd class="dateInForce">2013-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1962-06-22-8</li></ul></dd><dt class="legalArea">Rettsområde</dt><dd class="legalArea"><ul><li>Stats-, statsforfatnings- og statsborgerrett &gt; Stortinget</li></ul></dd><dt class="dateOfPublication">Kunngjort</dt><dd class="dateOfPublication">2013-06-21 15:35</dd><dt class="journalNumber">Journalnummer</dt><dd class="journalNumber">2013-0617</dd><dt class="titleShort">Korttittel</dt><dd class="titleShort">Endringslov til sivilombudsmannsloven</dd><dt class="title">Tittel</dt><dd class="title">Lov om endringer i sivilombudsmannsloven (nasjonal forebyggende mekanisme)</dd><dt class="miscInformation">Annet om dokumentet</dt><dd class="miscInformation">Prop.159 L (2012–2013), Innst.471 L (2012–2013), Lovvedtak 123 (2012–2013). Stortingets første og andre gangs behandling hhv. 17. og 21. juni 2013. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2013-06-21-89</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i sivilombudsmannsloven (nasjonal forebyggende mekanisme)<ul class="tocSubUl"><li>I<ul class="tocSubUl"><li>§ 3 a. Nasjonal forebyggende mekanisme</li><li>§ 8. Adgang til lokaler, tjenestesteder mv.</li><li>§ 10. Avslutning av Ombudsmannens saksbehandling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2013-06-21-89" id="dokument"><h1>Lov om endringer i sivilombudsmannsloven (nasjonal forebyggende mekanisme)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 22. juni 1962 nr. 8 om Stortingets Ombudsmann for forvaltningen (sivilombudsmannsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-21-89/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 22. juni 1962 nr. 8 om Stortingets Ombudsmann for forvaltningen gjøres følgende endringer:</article> <article class="defaultP" margin-top="true">Ny § 3 a skal lyde:</article><article class="futureLegalArticle" data-name="§3a" id="kapittel-1-foreslåttparagraf-1"><span class="futureLegalArticleHeader">§ 3 a. <span class="legalArticleTitle">Nasjonal forebyggende mekanisme</span></span><article class="legalP" id="kapittel-1-foreslåttparagraf-1-ledd-1">Ombudsmannen er nasjonal forebyggende mekanisme som beskrevet i artikkel 3 i valgfri protokoll 18. desember 2002 til De forente nasjoners internasjonale konvensjon 10. desember 1984 mot tortur og annen grusom, umenneskelig eller nedverdigende behandling eller straff.</article><article class="legalP" id="kapittel-1-foreslåttparagraf-1-ledd-2">Ombudsmannen skal etablere et rådgivende utvalg for arbeidet som nasjonal forebyggende mekanisme.</article></article> <article class="defaultP" margin-top="true">§ 4 første ledd annet punktum skal lyde:</article><article class="legalP" id="kapittel-1-ledd-2">Arbeidsområdet omfatter også frihetsberøvedes forhold i private institusjoner når frihetsberøvelsen har grunnlag i en beslutning truffet av en offentlig myndighet eller finner sted etter tilskyndelse fra en offentlig myndighet eller med samtykke eller tilslutning fra en offentlig myndighet.</article> <article class="defaultP" margin-top="true">Nåværende § 4 første ledd annet punktum blir nytt annet ledd. Innledningen skal lyde:</article><article class="legalP" id="kapittel-1-ledd-3">Ombudsmannens arbeidsområde omfatter ikke:</article> <article class="defaultP" margin-top="true">§ 4 annet ledd bokstav e) skal lyde:</article><article class="legalP" id="kapittel-1-ledd-4">saker som etter Stortingets bestemmelse hører under Ombudsmannsnemnda eller Ombudsmannen for Forsvaret,</article> <article class="defaultP" margin-top="true">§ 7 første ledd nytt annet punktum skal lyde:</article><article class="legalP" id="kapittel-1-ledd-5">Som nasjonal forebyggende mekanisme har Ombudsmannen tilsvarende rett til å kreve opplysninger fra person i tjeneste for private institusjoner som nevnt i § 4 første ledd annet punktum.</article> <article class="defaultP" margin-top="true">Nåværende § 7 første ledd annet punktum blir til tredje punktum.</article> <article class="defaultP" margin-top="true">§ 8 overskriften skal lyde:</article><article class="futureLegalArticle" data-name="§8" id="kapittel-1-foreslåttparagraf-2"><span class="futureLegalArticleHeader">§ 8. <span class="legalArticleTitle">Adgang til lokaler, tjenestesteder mv.</span></span></article> <article class="defaultP" margin-top="true">§ 9 annet ledd fjerde punktum skal lyde:</article><article class="legalP" id="kapittel-1-ledd-6">Den samme taushetsplikt påhviler hans personale og andre som bistår ved utførelsen av Ombudsmannens arbeidsoppgaver.</article> <article class="defaultP" margin-top="true">§ 10. overskriften skal lyde:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader">§ 10. <span class="legalArticleTitle">Avslutning av Ombudsmannens saksbehandling</span></span></article> <article class="defaultP" margin-top="true">§ 10 nytt sjuende ledd skal lyde:</article><article class="legalP" id="kapittel-1-ledd-7">Som nasjonal forebyggende mekanisme kan Ombudsmannen gi anbefalinger med sikte på å bedre behandlingen av og forholdene for frihetsberøvede og forebygge tortur og annen grusom, umenneskelig eller nedverdigende behandling eller straff. Ansvarlig myndighet skal gjennomgå anbefalingene og innlede en dialog med Ombudsmannen om mulige gjennomføringstiltak.</article> <article class="defaultP" margin-top="true">§ 12 første ledd annet punktum skal lyde:</article><article class="legalP" id="kapittel-1-ledd-8">Det skal avgis en særskilt melding om virksomheten som nasjonal forebyggende mekanisme.</article> <article class="defaultP" margin-top="true">Nåværende § 12 første ledd annet punktum blir nytt tredje punktum og skal lyde:</article><article class="legalP" id="kapittel-1-ledd-9">Meldingene trykkes og offentliggjøres.</article></section><section class="section" data-name="kapII" id="kapittel-2" data-lovdata-URL="LTI/lov/2013-06-21-89/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft 1. juli 2013.</article></section></main></body></html>