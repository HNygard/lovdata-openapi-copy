<!DOCTYPE html><html lang="no"><head><title>Forskrift om endring i forskrift om utøvelse av fisket i sjøen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-01-26-74</dd><dt class="dokid">DokumentID</dt><dd class="dokid">LTI/forskrift/2013-01-26-74</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 1 s 150</dd><dt class="dateInForce">I kraft fra</dt><dd class="dateInForce">2013-01-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1878</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§15</li><li>lov/2008-06-06-37/§16</li><li>lov/2008-06-06-37/§17</li><li>lov/2008-06-06-37/§20</li></ul></dd><dt class="dateOfPublication">Kunngjort</dt><dd class="dateOfPublication">2013-01-29 16:00</dd><dt class="lastupdated">Rettet</dt><dd class="lastupdated">2013-02-26 (§ 48 første ledd nr. 3)</dd><dt class="journalNumber">Journalnummer</dt><dd class="journalNumber">2013-0079</dd><dt class="titleShort">Korttittel</dt><dd class="titleShort">Endr. i forskrift om utøvelse av fisket i sjøen</dd><dt class="title">Tittel</dt><dd class="title">Forskrift om endring i forskrift om utøvelse av fisket i sjøen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 26. januar 2013 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 15, § 16, § 17 og § 20.</dd><dt class="refid">RefID</dt><dd class="refid">forskrift/2013-01-26-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av fisket i sjøen<ul class="tocSubUl"><li>I<ul class="tocSubUl"><li>§ 33d. Begrensninger i bruk av fartøy innenfor fjordlinjer</li><li>§ 33e. Forbud mot bruk av snurrevad innenfor fjordlinjer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-01-26-74" id="dokument"><h1>Forskrift om endring i forskrift om utøvelse av fisket i sjøen</h1><section class="section" data-name="kapI" id="kapittel-1" data-lovdata-URL="LTI/forskrift/2013-01-26-74/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1878 om utøvelse av fisket i sjøen gjøres følgende endring:</article> <article class="defaultP" margin-top="true">§ 23 fjerde ledd (endret) skal lyde:</article><article class="legalP" id="kapittel-1-ledd-2">Manntallsførte fiskere som driver fiske med merkeregistrert fartøy er unntatt fra bestemmelsen i § 23 bokstav g) ved fiske etter sei, lyr og lysing i perioden frem til 30. juni 2013, men kan likevel ikke fiske sør for 62° N med bunnsatte garn med maskestørrelse mindre enn 114 mm.</article> <article class="defaultP" margin-top="true">Kapittel Va (nytt) skal lyde:</article><span class="futuretitle" id="kapittel-1-foreslåttittel-1">Kapittel Va. Begrensninger i fiske innenfor fjordlinjer</span><article class="futureLegalArticle" data-name="§33d" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 33d</span>. <span class="legalArticleTitle">Begrensninger i bruk av fartøy innenfor fjordlinjer</span></span><article class="legalP" id="kapittel-1-foreslåttparagraf-1-ledd-1">Det er forbudt for fartøy på eller over 15 meter største lengde å fiske innenfor fjordlinjer som er angitt i vedlegg 4 til denne forskriften.</article><article class="legalP" id="kapittel-1-foreslåttparagraf-1-ledd-2">Ved fiske med reketrål med fartøy under 19,81 meter (65 fot) største lengde, og ved fiske med teiner etter kongekrabbe med fartøy under 21,35 meter største lengde, er det uten hinder av forbudet i første ledd tillatt å fiske innenfor fjordlinjene.</article><article class="legalP" id="kapittel-1-foreslåttparagraf-1-ledd-3">Fiskeridirektoratets regionkontor kan gi dispensasjon fra forbudet i første ledd for fiske etter sild med not i bestemte områder sør for 70° 40,50′ N og vest for 22° 00,00′ Ø, når det vurderes å være nødvendig for praktisk gjennomføring av fisket og det er vurdert forsvarlig ut fra biologiske og økosystembaserte betraktninger. Dispensasjon gis til bestemte fartøy for et bestemt tidsrom og ikke med varighet utover ett år.</article></article><article class="futureLegalArticle" data-name="§33e" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 33e</span>. <span class="legalArticleTitle">Forbud mot bruk av snurrevad innenfor fjordlinjer</span></span><article class="legalP" id="kapittel-1-foreslåttparagraf-2-ledd-1">Det er forbudt å fiske med snurrevad innenfor fjordlinjene angitt i vedlegg 4 til denne forskriften. Fartøy med største lengde under 11 meter kan likevel fiske etter flyndre og lysing fra og med 1. juni til og med 31. desember. Ved fiske etter flyndre skal maskevidden i fiskeposen være minst 170 mm.</article></article> <article class="defaultP" margin-top="true">§ 36 første ledd (endret) skal lyde:</article><article class="legalP" id="kapittel-1-ledd-3">Ved fiske med trål er det uten hinder av forbudet i § 15 bokstav d tillatt å ha inntil 15&#xa0;% bifangst av uer i vekt i de enkelte fangster og ved landing. Ved fiske med trål utenfor 12 nautiske mil fra grunnlinjene er det tillatt å ha inntil 20&#xa0;% bifangst av uer i vekt i de enkelte fangster og ved landing.</article> <article class="defaultP" margin-top="true">§ 45 femte ledd (endret) skal lyde:</article><article class="legalP" id="kapittel-1-ledd-4">Minstemål fastsatt i § 43 gjelder ikke fiske med håndsnøre i forbindelse med arrangementer i regi av fiskeforeninger hvor bare barn og unge kan delta.</article> <article class="defaultP" margin-top="true">§ 48 første ledd (endret) skal lyde:</article><article class="legalP" id="kapittel-1-ledd-5">All fangst av fisk utenom området beskrevet i § 3 nr. 4 (Skagerrak) skal føres i land. Dette gjelder likevel ikke for:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Levedyktig fisk fanget i strid med bestemmelser gitt i eller med hjemmel i havressursloven. Slik fangst skal straks slippes på sjøen.</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Lovlig fanget fisk som er levedyktig når den slippes på sjøen, med unntak av snøkrabbe.</article></article></li><li data-li-identifier="3." data-name="3."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Død eller døende fisk av andre arter enn: <ul class="defaultList"><li><article class="listArticle" id="kapittel-1-ledd-5-punkt-3-ledd-1-punkt-1"><article class="legalP" id="kapittel-1-ledd-5-punkt-3-ledd-1-punkt-1-ledd-1">Akkar</article></article></li><li><article class="listArticle" id="kapittel-1-ledd-5-punkt-3-ledd-1-punkt-2"><article class="legalP" id="kapittel-1-ledd-5-punkt-3-ledd-1-punkt-2-ledd-1">Ansjos</article></article></li><li><article class="listArticle" id="kapittel-1-ledd-5-punkt-3-ledd-1-punkt-3"><article class="legalP" id="kapittel-1-ledd-5-punkt-3-ledd-1-punkt-3-ledd-1">Blåkveite</article></article></li><li><article class="listArticle" id="kapittel-1-ledd-5-punkt-3-ledd-1-punkt-4"><article class="legalP" id="kapittel-1-ledd-5-punkt-3-ledd-1-punkt-4-ledd-1">Blålange</article></article></li><li><article class="listArticle" id="kapittel-1-ledd-5-punkt-3-ledd-1-punkt-5"><article class="legalP" id="kapittel-1-ledd-5-punkt-3-ledd-1-punkt-5-ledd-1">Blåsteinbit</article></article></li><li><article class="listArticle" id="kapittel-1-ledd-5-punkt-3-ledd-1-punkt-6"><article class="legalP" id="kapittel-1-ledd-5-punkt-3-ledd-1-punkt-6-ledd-1">Breiflabb</article></article></li><li><article class="listArticle" id="kapittel-1-ledd-5-punkt-3-ledd-1-punkt-7"><article class="legalP" id="kapittel-1-ledd-5-punkt-3-ledd-1-punkt-7-ledd-1">Brisling</article></article></li><li><article class="listArticle" id="kapittel-1-ledd-5-punkt-3-ledd-1-punkt-8"><article class="legalP" id="kapittel-1-ledd-5-punkt-3-ledd-1-punkt-8-ledd-1">Brosme</article></article></li><li><article class="listArticle" id="kapittel-1-ledd-5-punkt-3-ledd-1-punkt-9"><article class="legalP" id="kapittel-1-ledd-5-punkt-3-ledd-1-punkt-9-ledd-1">Brudefisk (<i>beryx</i>)</article></article></li><li><article class="listArticle" id="kapittel-1-ledd-5-punkt-3-ledd-1-punkt-10"><article class="legalP" id="kapittel-1-ledd-5-punkt-3-ledd-1-punkt-10-ledd-1">Dolkfisk</article></article></li><li><article class="listArticle" id="kapittel-1-ledd-5-punkt-3-ledd-1-punkt-11"><article class="legalP" id="kapittel-1-ledd-5-punkt-3-ledd-1-punkt-11-ledd-1">Flekkpagell</article></article></li><li><article class="listArticle" id="kapittel-1-ledd-5-punkt-3-ledd-1-punkt-12"><article class="legalP" id="kapittel-1-ledd-5-punkt-3-ledd-1-punkt-12-ledd-1">Flekksteinbit</article></article></li><li><article class="listArticle" id="kapittel-1-ledd-5-punkt-3-ledd-1-punkt-13"><article class="legalP" id="kapittel-1-ledd-5-punkt-3-ledd-1-punkt-13-ledd-1">Glatthodefisk</article></article></li><li><article class="listArticle" id="kapittel-1-ledd-5-punkt-3-ledd-1-punkt-14"><article class="legalP" id="kapittel-1-ledd-5-punkt-3-ledd-1-punkt-14-ledd-1">Gråsteinbit</article></article></li><li><article class="listArticle" id="kapittel-1-ledd-5-punkt-3-ledd-1-punkt-15"><article class="legalP" id="kapittel-1-ledd-5-punkt-3-ledd-1-punkt-15-ledd-1">Hai, herunder</article></article></li><li data-li-identifier="–" data-name="–"><article class="listArticle" id="kapittel-1-ledd-5-punkt-3-ledd-1-punkt-16"><article class="legalP" id="kapittel-1-ledd-5-punkt-3-ledd-1-punkt-16-ledd-1">blåhai</article></article></li><li data-li-identifier="–" data-name="–"><article class="listArticle" id="kapittel-1-ledd-5-punkt-3-ledd-1-punkt-17"><article class="legalP" id="kapittel-1-ledd-5-punkt-3-ledd-1-punkt-17-ledd-1">pigghå</article></article></li><li><article class="listArticle" id="kapittel-1-ledd-5-punkt-3-ledd-1-punkt-18"><article class="legalP" id="kapittel-1-ledd-5-punkt-3-ledd-1-punkt-18-ledd-1">Havabbor</article></article></li><li><article class="listArticle" id="kapittel-1-ledd-5-punkt-3-ledd-1-punkt-19"><article class="legalP" id="kapittel-1-ledd-5-punkt-3-ledd-1-punkt-19-ledd-1">Hestmakrell</article></article></li><li><article class="listArticle" id="kapittel-1-ledd-5-punkt-3-ledd-1-punkt-20"><article class="legalP" id="kapittel-1-ledd-5-punkt-3-ledd-1-punkt-20-ledd-1">Hyse</article></article></li><li><article class="listArticle" id="kapittel-1-ledd-5-punkt-3-ledd-1-punkt-21"><article class="legalP" id="kapittel-1-ledd-5-punkt-3-ledd-1-punkt-21-ledd-1">Hvitting</article></article></li><li><article class="listArticle" id="kapittel-1-ledd-5-punkt-3-ledd-1-punkt-22"><article class="legalP" id="kapittel-1-ledd-5-punkt-3-ledd-1-punkt-22-ledd-1">Isgalt</article></article></li><li><article class="listArticle" id="kapittel-1-ledd-5-punkt-3-ledd-1-punkt-23"><article class="legalP" id="kapittel-1-ledd-5-punkt-3-ledd-1-punkt-23-ledd-1">Kolmule</article></article></li><li><article class="listArticle" id="kapittel-1-ledd-5-punkt-3-ledd-1-punkt-24"><article class="legalP" id="kapittel-1-ledd-5-punkt-3-ledd-1-punkt-24-ledd-1">Lange</article></article></li><li><article class="listArticle" id="kapittel-1-ledd-5-punkt-3-ledd-1-punkt-25"><article class="legalP" id="kapittel-1-ledd-5-punkt-3-ledd-1-punkt-25-ledd-1">Lodde</article></article></li><li><article class="listArticle" id="kapittel-1-ledd-5-punkt-3-ledd-1-punkt-26"><article class="legalP" id="kapittel-1-ledd-5-punkt-3-ledd-1-punkt-26-ledd-1">Lyr</article></article></li><li><article class="listArticle" id="kapittel-1-ledd-5-punkt-3-ledd-1-punkt-27"><article class="legalP" id="kapittel-1-ledd-5-punkt-3-ledd-1-punkt-27-ledd-1">Lysing</article></article></li><li><article class="listArticle" id="kapittel-1-ledd-5-punkt-3-ledd-1-punkt-28"><article class="legalP" id="kapittel-1-ledd-5-punkt-3-ledd-1-punkt-28-ledd-1">Makrell</article></article></li><li><article class="listArticle" id="kapittel-1-ledd-5-punkt-3-ledd-1-punkt-29"><article class="legalP" id="kapittel-1-ledd-5-punkt-3-ledd-1-punkt-29-ledd-1">Makrellstørje</article></article></li><li><article class="listArticle" id="kapittel-1-ledd-5-punkt-3-ledd-1-punkt-30"><article class="legalP" id="kapittel-1-ledd-5-punkt-3-ledd-1-punkt-30-ledd-1">Morider</article></article></li><li><article class="listArticle" id="kapittel-1-ledd-5-punkt-3-ledd-1-punkt-31"><article class="legalP" id="kapittel-1-ledd-5-punkt-3-ledd-1-punkt-31-ledd-1">Orange Roughy</article></article></li><li><article class="listArticle" id="kapittel-1-ledd-5-punkt-3-ledd-1-punkt-32"><article class="legalP" id="kapittel-1-ledd-5-punkt-3-ledd-1-punkt-32-ledd-1">Polartorsk</article></article></li><li><article class="listArticle" id="kapittel-1-ledd-5-punkt-3-ledd-1-punkt-33"><article class="legalP" id="kapittel-1-ledd-5-punkt-3-ledd-1-punkt-33-ledd-1">Reke</article></article></li><li><article class="listArticle" id="kapittel-1-ledd-5-punkt-3-ledd-1-punkt-34"><article class="legalP" id="kapittel-1-ledd-5-punkt-3-ledd-1-punkt-34-ledd-1">Rognkjeks</article></article></li><li><article class="listArticle" id="kapittel-1-ledd-5-punkt-3-ledd-1-punkt-35"><article class="legalP" id="kapittel-1-ledd-5-punkt-3-ledd-1-punkt-35-ledd-1">Rødspette og andre flyndrearter</article></article></li><li><article class="listArticle" id="kapittel-1-ledd-5-punkt-3-ledd-1-punkt-36"><article class="legalP" id="kapittel-1-ledd-5-punkt-3-ledd-1-punkt-36-ledd-1">Sardin</article></article></li><li><article class="listArticle" id="kapittel-1-ledd-5-punkt-3-ledd-1-punkt-37"><article class="legalP" id="kapittel-1-ledd-5-punkt-3-ledd-1-punkt-37-ledd-1">Sei</article></article></li><li><article class="listArticle" id="kapittel-1-ledd-5-punkt-3-ledd-1-punkt-38"><article class="legalP" id="kapittel-1-ledd-5-punkt-3-ledd-1-punkt-38-ledd-1">Sil, herunder tobis</article></article></li><li><article class="listArticle" id="kapittel-1-ledd-5-punkt-3-ledd-1-punkt-39"><article class="legalP" id="kapittel-1-ledd-5-punkt-3-ledd-1-punkt-39-ledd-1">Sild</article></article></li><li><article class="listArticle" id="kapittel-1-ledd-5-punkt-3-ledd-1-punkt-40"><article class="legalP" id="kapittel-1-ledd-5-punkt-3-ledd-1-punkt-40-ledd-1">Skate</article></article></li><li><article class="listArticle" id="kapittel-1-ledd-5-punkt-3-ledd-1-punkt-41"><article class="legalP" id="kapittel-1-ledd-5-punkt-3-ledd-1-punkt-41-ledd-1">Skjellbrosme</article></article></li><li><article class="listArticle" id="kapittel-1-ledd-5-punkt-3-ledd-1-punkt-42"><article class="legalP" id="kapittel-1-ledd-5-punkt-3-ledd-1-punkt-42-ledd-1">Skolest</article></article></li><li><article class="listArticle" id="kapittel-1-ledd-5-punkt-3-ledd-1-punkt-43"><article class="legalP" id="kapittel-1-ledd-5-punkt-3-ledd-1-punkt-43-ledd-1">Slirefisk</article></article></li><li><article class="listArticle" id="kapittel-1-ledd-5-punkt-3-ledd-1-punkt-44"><article class="legalP" id="kapittel-1-ledd-5-punkt-3-ledd-1-punkt-44-ledd-1">Strømsild</article></article></li><li><article class="listArticle" id="kapittel-1-ledd-5-punkt-3-ledd-1-punkt-45"><article class="legalP" id="kapittel-1-ledd-5-punkt-3-ledd-1-punkt-45-ledd-1">Torsk</article></article></li><li><article class="listArticle" id="kapittel-1-ledd-5-punkt-3-ledd-1-punkt-46"><article class="legalP" id="kapittel-1-ledd-5-punkt-3-ledd-1-punkt-46-ledd-1">Tunger</article></article></li><li><article class="listArticle" id="kapittel-1-ledd-5-punkt-3-ledd-1-punkt-47"><article class="legalP" id="kapittel-1-ledd-5-punkt-3-ledd-1-punkt-47-ledd-1">Uer</article></article></li><li><article class="listArticle" id="kapittel-1-ledd-5-punkt-3-ledd-1-punkt-48"><article class="legalP" id="kapittel-1-ledd-5-punkt-3-ledd-1-punkt-48-ledd-1">Var, herunder</article></article></li><li data-li-identifier="–" data-name="–"><article class="listArticle" id="kapittel-1-ledd-5-punkt-3-ledd-1-punkt-49"><article class="legalP" id="kapittel-1-ledd-5-punkt-3-ledd-1-punkt-49-ledd-1">piggvar</article></article></li><li data-li-identifier="–" data-name="–"><article class="listArticle" id="kapittel-1-ledd-5-punkt-3-ledd-1-punkt-50"><article class="legalP" id="kapittel-1-ledd-5-punkt-3-ledd-1-punkt-50-ledd-1">slettvar</article></article></li><li data-li-identifier="–" data-name="–"><article class="listArticle" id="kapittel-1-ledd-5-punkt-3-ledd-1-punkt-51"><article class="legalP" id="kapittel-1-ledd-5-punkt-3-ledd-1-punkt-51-ledd-1">glassvar</article></article></li><li><article class="listArticle" id="kapittel-1-ledd-5-punkt-3-ledd-1-punkt-52"><article class="legalP" id="kapittel-1-ledd-5-punkt-3-ledd-1-punkt-52-ledd-1">Vassild</article></article></li><li><article class="listArticle" id="kapittel-1-ledd-5-punkt-3-ledd-1-punkt-53"><article class="legalP" id="kapittel-1-ledd-5-punkt-3-ledd-1-punkt-53-ledd-1">Vrakfisk</article></article></li><li><article class="listArticle" id="kapittel-1-ledd-5-punkt-3-ledd-1-punkt-54"><article class="legalP" id="kapittel-1-ledd-5-punkt-3-ledd-1-punkt-54-ledd-1">Øyepål</article></article></li><li><article class="listArticle" id="kapittel-1-ledd-5-punkt-3-ledd-1-punkt-55"><article class="legalP" id="kapittel-1-ledd-5-punkt-3-ledd-1-punkt-55-ledd-1">Ål.</article></article></li></ul></article></article></li></ul></article> <article class="defaultP" margin-top="true">§ 78 første ledd (endret) skal lyde:</article><article class="legalP" id="kapittel-1-ledd-6">Den som mister eller må kutte redskap har plikt til å sokne etter redskapene. Dette gjelder også deler av redskap, herunder trålvaier.</article> <article class="defaultP" margin-top="true">Det tas inn et nytt vedlegg 4 til forskriften:</article><span class="futuretitle" id="kapittel-1-foreslåttittel-2">Vedlegg 4</span><article class="legalP" id="kapittel-1-ledd-7">Trykk her for å se vedlegget: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2013-01-26-74/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section></main></body></html>