<!DOCTYPE html><html lang="no"><head><title>Forskrift om endring i forskrift om hold av høns og kalkun</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-01-24-64</dd><dt class="dokid">DokumentID</dt><dd class="dokid">LTI/forskrift/2013-01-24-64</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 1 s 140</dd><dt class="dateInForce">I kraft fra</dt><dd class="dateInForce">2013-01-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-12-1494</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-97/§38</li><li>forskrift/2010-06-11-814</li></ul></dd><dt class="dateOfPublication">Kunngjort</dt><dd class="dateOfPublication">2013-01-29 16:00</dd><dt class="journalNumber">Journalnummer</dt><dd class="journalNumber">2013-0066</dd><dt class="titleShort">Korttittel</dt><dd class="titleShort">Endr. i forskrift om hold av høns og kalkun</dd><dt class="title">Tittel</dt><dd class="title">Forskrift om endring i forskrift om hold av høns og kalkun</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 24. januar 2013 med hjemmel i lov 19. juni 2009 nr. 97 om dyrevelferd § 38, jf. delegeringsvedtak 11. juni 2010 nr. 814. <br /><strong>EØS-henvisninger:</strong> EØS-avtalen vedlegg I kap. I nr. 13 (direktiv 2007/43/EF).</dd><dt class="refid">RefID</dt><dd class="refid">forskrift/2013-01-24-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om hold av høns og kalkun<ul class="tocSubUl"><li>I<ul class="tocSubUl"><li>§ 35. Klima, lys, fôr og vann</li><li>§ 35a. Dyretetthet slaktekylling</li><li>§ 35b. Dyrevelferdsprogram slaktekylling</li><li>§ 35c. Dokumentasjon slaktekylling</li><li>§ 35d. Dyretetthet mv. kalkun</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-01-24-64" id="dokument"><h1>Forskrift om endring i forskrift om hold av høns og kalkun</h1><section class="section" data-name="kapI" id="kapittel-1" data-lovdata-URL="LTI/forskrift/2013-01-24-64/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. desember 2001 nr. 1494 om hold av høns og kalkun gjøres følgende endringer:</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-2">Bestemmelsene i § 5 tredje ledd om kompetanse og § 35c om dokumentasjon gjelder bare for besetninger på mer enn 200 slaktekylling.</article> <article class="defaultP" margin-top="true">§ 3 skal lyde: <table><tbody><tr><td data-text-align="left" data-vertical-align="top"><i>Eier:</i></td><td data-text-align="left" data-vertical-align="top">legal person eller person som eier et selskap som driver med produksjon av levende fjørfe.</td></tr><tr><td data-text-align="left" data-vertical-align="top"><i>Dyreholder:</i></td><td data-text-align="left" data-vertical-align="top">eier eller annen person som har ansvar for det daglige stell av fjørfe på permanent eller midlertidig basis.</td></tr><tr><td data-text-align="left" data-vertical-align="top"><i>Verpehøns:</i></td><td data-text-align="left" data-vertical-align="top">tamhøns eldre enn 20 uker som holdes for produksjon av konsumegg.</td></tr><tr><td data-text-align="left" data-vertical-align="top"><i>Avlsdyr:</i></td><td data-text-align="left" data-vertical-align="top">fjørfe eldre enn 20 uker som holdes for produksjon av rugeegg.</td></tr><tr><td data-text-align="left" data-vertical-align="top"><i>Kylling:</i></td><td data-text-align="left" data-vertical-align="top">ungt dyr av tamhøns som holdes for kjøtt- eller eggproduksjon eller som livdyr for senere å bli avlsdyr.</td></tr><tr><td data-text-align="left" data-vertical-align="top"><i>Livkylling:</i></td><td data-text-align="left" data-vertical-align="top">fjørfe under 20 uker som oppdrettes for produksjon av egg (inkludert rugeegg).</td></tr><tr><td data-text-align="left" data-vertical-align="top"><i>Daggamle kyllinger:</i></td><td data-text-align="left" data-vertical-align="top">fjørfe under 72 timer og som ikke er fôret etter klekking.</td></tr><tr><td data-text-align="left" data-vertical-align="top"><i>Dyretetthet:</i></td><td data-text-align="left" data-vertical-align="top">total vekt av levende dyr som er til stede på samme tid pr. kvadratmeter bruksareal i huset.</td></tr><tr><td data-text-align="left" data-vertical-align="top"><i>Fjørfeanlegg:</i></td><td data-text-align="left" data-vertical-align="top">uteareal, bygninger og tekniske innretninger hvor det holdes fjørfe.</td></tr><tr><td data-text-align="left" data-vertical-align="top"><i>Flokk:</i></td><td data-text-align="left" data-vertical-align="top">en gruppe fjørfe som er til stede samtidig i samme hus.</td></tr><tr><td data-text-align="left" data-vertical-align="top"><i>Innredede bur:</i></td><td data-text-align="left" data-vertical-align="top">bur med rede, vagle, klosliper og strø.</td></tr><tr><td data-text-align="left" data-vertical-align="top"><i>Rede:</i></td><td data-text-align="left" data-vertical-align="top">rom med annet underlag enn netting som er egnet til egglegging.</td></tr><tr><td data-text-align="left" data-vertical-align="top"><i>Vagle:</i></td><td data-text-align="left" data-vertical-align="top">passende sittepinne uten skarpe kanter.</td></tr><tr><td data-text-align="left" data-vertical-align="top"><i>Strø:</i></td><td data-text-align="left" data-vertical-align="top">løst materiale, for eksempel sand, grus flis, halm og torv, som er egnet til at hønene kan tilfredsstille adferdsmessige behov som hakking, skraping og sandbading.</td></tr><tr><td data-text-align="left" data-vertical-align="top"><i>Klosliper:</i></td><td data-text-align="left" data-vertical-align="top">innretning som sikrer kloslitasje slik at dyras klør ikke vokser seg for lange, for eksempel smergelpapir pålimt innenfor fôrtroa.</td></tr><tr><td data-text-align="left" data-vertical-align="top"><i>Bruksareal:</i></td><td data-text-align="left" data-vertical-align="top">flateareal tilgjengelig for dyra, Redearealet inngår ikke i bruksarealet.</td></tr><tr><td data-text-align="left" data-vertical-align="top"><i>Frihøyde:</i></td><td data-text-align="left" data-vertical-align="top">høyde tilgjengelig for hønene for å kunne bevege seg fritt.</td></tr><tr><td data-text-align="left" data-vertical-align="top"><i>Daglig dødelighetsrate:</i></td><td data-text-align="left" data-vertical-align="top">antall døde kyllinger pr. dag i ett innsett i ett hus dividert på antall kyllinger til stede i huset, multiplisert med 100. Antall døde kyllinger inkluderer de som er avlivet av sykdomsmessige eller andre grunner.</td></tr><tr><td data-text-align="left" data-vertical-align="top"><i>Kumulativ daglig dødelighet:</i></td><td data-text-align="left" data-vertical-align="top">summen av daglig dødelighet.</td></tr></tbody></table></article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-3">Dyreholder som har slaktekylling, skal ha gjennomgått kurs i dyrevelferd ved denne driftsformen. Kurset skal være godkjent av Mattilsynet og omfatte emner som er nærmere omtalt i vedlegg 1. Etter gjennomgått kurs skal kursdeltakerne motta kursbevis som er godkjent av Mattilsynet og attesterer at innehaver har gjennomgått pålagt opplæring. Mattilsynet kan fastsette betingelser for at tidligere kurs og erfaring fra praktisk arbeid i fjørfebesetninger før 30. juni 2013 kan erstatte deler av opplæringen.</article> <article class="defaultP" margin-top="true">§ 12 fjerde ledd skal lyde:</article><article class="legalP" id="kapittel-1-ledd-4">Lyset skal tilpasses dyras naturlige døgnrytme. Lysprogrammet skal etter de første dagene med tilvenning følge en 24 timers syklus og med unntak for slaktekylling inkludere en uavbrutt mørkeperiode på minst 8 timer. Bestemmelsene om mørkeperiode kan bare fravikes når det er nødvendig av dyrevernmessige grunner.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-5">Støynivået skal være så lavt som mulig. Ventilasjonsanlegg, fôringsanlegg og annet utstyr skal konstrueres, plasseres, drives og vedlikeholdes slik at det blir minst mulig støy.</article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-6">Alle dyr skal sees etter minst to ganger daglig og oftere ved behov. Det må legges særlig vekt på å oppdage tegn som indikerer dårlig velferd eller helse hos dyrene. Automatisk overvåkningsutstyr skal ikke erstatte tilsyn ved personell som er fysisk tilstede hos dyrene.</article> <article class="defaultP" margin-top="true">§ 17 annet ledd skal lyde.</article><article class="legalP" id="kapittel-1-ledd-7">Det skal være tilstrekkelig med ete- og drikkeplasser. Alle dyra skal ha lett tilgang til vann og fôr. Dersom ikke dyra har fri tilgang på fôr, skal det være stor nok troplass til at alle dyra kan ete samtidig. Dyra skal ha fri tilgang på drikkevann av god kvalitet. Alle dyr skal ha adgang til minst to drikkesteder. Drikkeniplene skal være konstruert og vedlikeholdt slik at det blir minst mulig spill av vann. Ved mottak og innsett skal det sørges for at dyra finner frem til fôr og vann.</article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-8">Syke og skadde dyr skal holdes atskilt fra andre dyr når det er best for dem. Dersom det kan føre til unødig lidelse for dyret å leve videre, som ved problemer med å gå, væske i bukhulen og større misdannelser, skal dyret få nødvendig behandling eller avlives straks. Veterinær skal tilkalles når det er behov.</article> <article class="defaultP" margin-top="true">§ 20 annet ledd skal lyde:</article><article class="legalP" id="kapittel-1-ledd-9">Ved gulvdrift skal det ved hvert innsett av dyr brukes nytt strø av egnet kvalitet og i tilstrekkelig mengde som stimulerer dyrene til å hakke, sparke og strøbade.</article> <article class="defaultP" margin-top="true">Nåværende annet, tredje og fjerde ledd blir nytt tredje, fjerde og femte ledd.</article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Klima, lys, fôr og vann</span></span><article class="legalP" id="kapittel-1-foreslåttparagraf-1-ledd-1">I rom for oppdrett av slaktekylling skal det om nødvendig være et varme- og ventilasjonssystem som kan fjerne overflødig luftfuktighet. Det skal være kapasitet til minst 4 m<sup>3</sup> luftskifte/kg levendevekt/time for slaktekylling ved tetthet t.o.m. 33 kg/m<sup>2</sup> . Ved tetthet over 33 kg/m<sup>2</sup> gjelder i tillegg kravene i vedlegg 2.</article><article class="legalP" id="kapittel-1-foreslåttparagraf-1-ledd-2">Innen syv dager fra kyllingene er plassert i bygningen og fram til tre dager før forventet slakting, skal lysprogrammet følge en 24 timers døgnsyklus og omfatte en uavbrutt mørkeperiode på minst seks timer, eller to uavbrutte mørkeperioder på hver minst fire timer, eksklusiv lysdempingsperioden. Bestemmelsene om mørkeperiode kan bare fravikes når det er nødvendig av dyrevernmessige grunner.</article><article class="legalP" id="kapittel-1-foreslåttparagraf-1-ledd-3">I perioden med lys skal lysstyrken målt i dyrenes øyehøyde være minst 20 lux på 80&#xa0;% av dyrenes tilgjengelige areal. Lysdemping ut over dette kan bare skje etter tilrådning fra veterinær.</article><article class="legalP" id="kapittel-1-foreslåttparagraf-1-ledd-4">Fôr og vann skal ikke fjernes fra slaktekylling før tidligst 12 timer før forventet slakting starter.</article></article> <article class="defaultP" margin-top="true">§ 35a skal lyde:</article><article class="futureLegalArticle" data-name="§35a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 35a</span>. <span class="legalArticleTitle">Dyretetthet slaktekylling</span></span><article class="legalP" id="kapittel-1-foreslåttparagraf-2-ledd-1">Standard dyretetthet for slaktekylling er maksimalt 25 kg/m<sup>2</sup> .</article><article class="legalP" id="kapittel-1-foreslåttparagraf-2-ledd-2">Slaktekyllingprodusenter som er tilknyttet et dyrevelferdsprogram anerkjent av Mattilsynet, kan produsere ved en dyretetthet på maksimalt 36 kg/m<sup>2</sup> . For å kunne produsere ved tettheter over 33 kg/m<sup>2</sup> må i tillegg kravene i vedlegg 2 og 3 oppfylles.</article><article class="legalP" id="kapittel-1-foreslåttparagraf-2-ledd-3">Maksimal dyretetthet over 25 t.o.m. 36 kg/m<sup>2</sup> bestemmes av oppnådde tråputepoeng, jf. § 35b.</article><article class="legalP" id="kapittel-1-foreslåttparagraf-2-ledd-4">Slaktekyllingprodusenter som for første gang forplikter seg til å være tilknyttet et dyrevelferdsprogram, kan likevel starte med en dyretetthet på maksimalt 34 kg/m<sup>2</sup> .</article><article class="legalP" id="kapittel-1-foreslåttparagraf-2-ledd-5">Mattilsynet kan gi tillatelse til kortvarig overtredelse av maksimal dyretetthet ved uforutsette forhold som medfører forsinkelse i leveransen av dyr til slakteri.</article></article> <article class="defaultP" margin-top="true">§ 35b skal lyde:</article><article class="futureLegalArticle" data-name="§35b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 35b</span>. <span class="legalArticleTitle">Dyrevelferdsprogram slaktekylling</span></span><article class="legalP" id="kapittel-1-foreslåttparagraf-3-ledd-1">Dyrevelferdsprogram for slaktekylling skal som minimum inneholde følgende elementer:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">krav om veterinæravtale for helseovervåking i besetningen,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">krav om ekstern og intern KSL-revisjon,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">krav til avviksbehandling, inkludert utelukkelse av produsenter fra programmet,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">beskrivelse av fothelseprogram med tilhørende utregning av tråputepoeng.</article></article></li></ul></article><article class="legalP" id="kapittel-1-foreslåttparagraf-3-ledd-2">Fothelseprogrammet baserer seg på vurdering av slaktekyllingenes tråputer på slaktetidspunktet, med etterfølgende klassifisering i tre klasser:<p class="leddfortsettelse">Klasse 0: Uten anmerkninger</p><p class="leddfortsettelse">Klasse 1: Lett skade, små lesjoner</p><p class="leddfortsettelse">Klasse 2: Grov skade, alvorlige lesjoner.</p></article><article class="legalP" id="kapittel-1-foreslåttparagraf-3-ledd-3">Tråputepoeng beregnes på bakgrunn av klassifiseringen i annet ledd og inndeles i nivåene A, B og C.</article><article class="legalP" id="kapittel-1-foreslåttparagraf-3-ledd-4">Ved introduksjon i programmet kreves tre innsett med A på rad for å øke maksimal tetthet fra 34 til 36 kg. Produsenter som kan dokumentere tre innsett med A på rad rett i forkant for introduksjon, kan øke maksimal tetthet fra 34 til 36 kg umiddelbart. Deretter påvirker oppnådd nivå tettheten slik: <table><thead><tr><th data-text-align="left" data-vertical-align="top"><i>Tillatt maks tetthet</i></th><th data-text-align="left" data-vertical-align="top"><i>Oppnådd nivå</i></th><th data-text-align="left" data-vertical-align="top"><i>Konsekvenser i påfølgende innsett</i></th></tr></thead><tbody><tr><td data-text-align="left" data-vertical-align="top">Over 25 kg t.o.m. 33 kg</td><td data-text-align="left" data-vertical-align="top">Ett innsett med A</td><td data-text-align="left" data-vertical-align="top">Økning med maks 2 kg.</td></tr><tr><td data-text-align="left" data-vertical-align="top">Over 33 kg t.o.m. 36 kg</td><td data-text-align="left" data-vertical-align="top">To innsett med A på rad</td><td data-text-align="left" data-vertical-align="top">Økning med maks 2 kg.</td></tr><tr><td data-text-align="left" data-vertical-align="top">Over 25 kg t.o.m. 36 kg</td><td data-text-align="left" data-vertical-align="top">Ett innsett med B</td><td data-text-align="left" data-vertical-align="top">Reduksjon med 2 kg.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Unntak: etter fire innsett med A på rad gir ett innsett med B</td><td data-text-align="left" data-vertical-align="top">Ingen endring.</td></tr><tr><td data-text-align="left" data-vertical-align="top">Over 25 kg t.o.m. 36 kg</td><td data-text-align="left" data-vertical-align="top">Ett innsett med C</td><td data-text-align="left" data-vertical-align="top">Reduksjon med 3 kg.</td></tr></tbody></table></article><article class="legalP" id="kapittel-1-foreslåttparagraf-3-ledd-5">Hvis forhold som ligger utenfor produsentens kontroll medfører høy klassifisering for ett innsett, kan Mattilsynet etter søknad, fatte vedtak om at oppnådd nivå ikke skal medføre nedsatt tetthet i påfølgende innsett.</article></article> <article class="defaultP" margin-top="true">§ 35c skal lyde:</article><article class="futureLegalArticle" data-name="§35c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 35c</span>. <span class="legalArticleTitle">Dokumentasjon slaktekylling</span></span><article class="legalP" id="kapittel-1-foreslåttparagraf-4-ledd-1">Ved oppdrett av slaktekylling skal dyreholder ved hvert innsett fortløpende dokumentere skriftlig følgende opplysninger om kyllingflokken i hvert hus:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">antall dyr ved innsettet</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">bruksareal</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">hvilken rase eller hybrid som er satt inn</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">hvor mange dyr som ved hver kontroll er funnet døde eller er blitt avlivet, med angivelse av dødsårsak dersom det er mulig, eller avlivingsgrunn</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">antall dyr som er igjen i flokken når dyr eventuelt er plukket ut for salg eller slakting.</article></article></li></ul></article><article class="legalP" id="kapittel-1-foreslåttparagraf-4-ledd-2">Ved tettheter av kylling over 33 kg/m<sup>2</sup> kreves i tillegg dokumentasjon for de krav som er omtalt i vedlegg 2 og 3.</article><article class="legalP" id="kapittel-1-foreslåttparagraf-4-ledd-3">All dokumentasjon som er omtalt i denne paragrafen, skal oppbevares i minimum 3 år og være tilgjengelig ved inspeksjoner eller andre forespørsler fra Mattilsynet.</article></article> <article class="defaultP" margin-top="true">§ 35d skal lyde:</article><article class="futureLegalArticle" data-name="§35d" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 35d</span>. <span class="legalArticleTitle">Dyretetthet mv. kalkun</span></span><article class="legalP" id="kapittel-1-foreslåttparagraf-5-ledd-1">For kalkun til kjøttproduksjon skal dyretettheten ikke overstige 38 kg levende vekt/m<sup>2</sup> når dyras gjennomsnittlige levende vekt ligger under 7 kg. Når gjennomsnittlig levende vekt ligger over 7 kg, skal dyretettheten ikke overstige 44 kg/m<sup>2</sup>.</article><article class="legalP" id="kapittel-1-foreslåttparagraf-5-ledd-2">Det skal være kapasitet til minst 3,4 m<sup>3</sup> luftskifte/kg levendevekt/time for kalkun.</article></article> <article class="defaultP" margin-top="true">§ 41 skal lyde:</article><article class="legalP" id="kapittel-1-ledd-10">Bestemmelsene i § 5 tredje ledd, § 35 fjerde ledd, § 35a og § 35b trer i kraft 1. juli 2013.</article><article class="legalP" id="kapittel-1-ledd-11">Til og med 30. juni 2013 skal dyretettheten for slaktekylling ikke overstige 34 kg/m<sup>2</sup>.</article> <article class="defaultP" margin-top="true">Vedleggene skal lyde:</article><span class="futuretitle" id="kapittel-1-foreslåttittel-1">VEDLEGG 1. Opplæring av personell som holder slaktekylling</span><article class="legalP" id="kapittel-1-ledd-12">Dyreholder som har slaktekylling, skal ha gjennomgått kurs godkjent av Mattilsynet.</article><article class="legalP" id="kapittel-1-ledd-13">Innholdet i kurset skal dekke kravene i denne forskriften og ha fokus på dyrevelferd med særlig vekt på:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">regelverket for hold av slaktekylling</article></article></li><li data-li-identifier="b." data-name="b."><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">fysiologi, herunder behovet for fôr og vann, dyrenes atferd og årsaker til stress</article></article></li><li data-li-identifier="c." data-name="c."><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">dyrevelferdsmessig forsvarlig håndtering av fjørfe, plukking, lasting og transport</article></article></li><li data-li-identifier="d." data-name="d."><article class="listArticle" id="kapittel-1-ledd-13-punkt-4"><article class="legalP" id="kapittel-1-ledd-13-punkt-4-ledd-1">kritiske situasjoner for dyrene, herunder avliving og nødslakting</article></article></li><li data-li-identifier="e." data-name="e."><article class="listArticle" id="kapittel-1-ledd-13-punkt-5"><article class="legalP" id="kapittel-1-ledd-13-punkt-5-ledd-1">forebyggende helsearbeid og smitteforebygging.</article></article></li></ul></article><span class="futuretitle" id="kapittel-1-foreslåttittel-2">VEDLEGG 2. Krav til oppdrett av slaktekylling ved tetthet over 33 kg/m<sup>2</sup></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-2-punkt-1"><article class="legalP" id="kapittel-1-foreslåttittel-2-punkt-1-ledd-1">Dyreholder som planlegger å øke tettheten over 33 kg/m<sup>2</sup>, skal melde fra til Mattilsynet og angi det nøyaktige tallet for høyeste tetthet senest 15 dager før dyrene settes inn.</article><article class="legalP" id="kapittel-1-foreslåttittel-2-punkt-1-ledd-2">Meldingen skal vedlegges opplysninger som går fram av punkt 2 nedenfor hvis Mattilsynet ber om det.</article></article></li><li data-li-identifier="2." data-name="2."><article class="listArticle" id="kapittel-1-foreslåttittel-2-punkt-2"><article class="legalP" id="kapittel-1-foreslåttittel-2-punkt-2-ledd-1">Dyreholder skal ha for hånden en oppdatert dokumentasjon som beskriver produksjonssystemet i detalj. Spesielt skal dokumentasjonen inneholde tekniske detaljer om bygningen og utstyr, slik som: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttittel-2-punkt-2-ledd-1-punkt-1"><article class="legalP" id="kapittel-1-foreslåttittel-2-punkt-2-ledd-1-punkt-1-ledd-1">plan over huset med størrelsen på arealer som dyrene bruker</article></article></li><li data-li-identifier="b." data-name="b."><article class="listArticle" id="kapittel-1-foreslåttittel-2-punkt-2-ledd-1-punkt-2"><article class="legalP" id="kapittel-1-foreslåttittel-2-punkt-2-ledd-1-punkt-2-ledd-1">ventilasjon og eventuelle kjøle- eller varmesystemer, herunder hvor de er plassert i huset, ventilasjonsplan med tekniske opplysninger om luftstrømmer, lufthastighet og temperatur og andre luftkvalitetsparametre</article></article></li><li data-li-identifier="c." data-name="c."><article class="listArticle" id="kapittel-1-foreslåttittel-2-punkt-2-ledd-1-punkt-3"><article class="legalP" id="kapittel-1-foreslåttittel-2-punkt-2-ledd-1-punkt-3-ledd-1">fôrings- og vanningssystemer og plassering av disse</article></article></li><li data-li-identifier="d." data-name="d."><article class="listArticle" id="kapittel-1-foreslåttittel-2-punkt-2-ledd-1-punkt-4"><article class="legalP" id="kapittel-1-foreslåttittel-2-punkt-2-ledd-1-punkt-4-ledd-1">alarmsystemer og backup-systemer som varsler svikt i automatisk og mekanisk utstyr som er av betydning for dyrenes helse og velferd</article></article></li><li data-li-identifier="e." data-name="e."><article class="listArticle" id="kapittel-1-foreslåttittel-2-punkt-2-ledd-1-punkt-5"><article class="legalP" id="kapittel-1-foreslåttittel-2-punkt-2-ledd-1-punkt-5-ledd-1">gulvsystem og type strø som normalt blir brukt.</article></article></li></ul></article><article class="legalP" id="kapittel-1-foreslåttittel-2-punkt-2-ledd-2">Teknisk inspeksjon av ventilasjons- og alarmanlegget skal dokumenteres.</article><article class="legalP" id="kapittel-1-foreslåttittel-2-punkt-2-ledd-3">Dokumentasjonen skal holdes oppdatert og være tilgjengelig for Mattilsynet på forespørsel.</article><article class="legalP" id="kapittel-1-foreslåttittel-2-punkt-2-ledd-4">Dyreholder skal melde til Mattilsynet enhver forandring angående bygninger, utstyr eller prosedyrer som kan påvirke dyrenes helse eller velferd.</article></article></li><li data-li-identifier="3." data-name="3."><article class="listArticle" id="kapittel-1-foreslåttittel-2-punkt-3"><article class="legalP" id="kapittel-1-foreslåttittel-2-punkt-3-ledd-1">Dyreholder skal forsikre seg om at hvert hus er utstyrt med ventilasjonsanlegg, og varme- eller kjølesystem om nødvendig, som sikrer at: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttittel-2-punkt-3-ledd-1-punkt-1"><article class="legalP" id="kapittel-1-foreslåttittel-2-punkt-3-ledd-1-punkt-1-ledd-1">konsentrasjonen av ammoniakk (NH<sub>3</sub> ) ikke overstiger 20 ppm og konsentrasjonene av karbondioksid (CO<sub>2</sub> ) ikke overstiger 3000 ppm målt i høyde med kyllingenes hode</article></article></li><li data-li-identifier="b." data-name="b."><article class="listArticle" id="kapittel-1-foreslåttittel-2-punkt-3-ledd-1-punkt-2"><article class="legalP" id="kapittel-1-foreslåttittel-2-punkt-3-ledd-1-punkt-2-ledd-1">temperaturen i dyrerommet ikke overstiger ute temperaturen med mer enn 3 °C, når ute temperaturen målt i skyggen er mer enn 30 °C</article></article></li><li data-li-identifier="c." data-name="c."><article class="listArticle" id="kapittel-1-foreslåttittel-2-punkt-3-ledd-1-punkt-3"><article class="legalP" id="kapittel-1-foreslåttittel-2-punkt-3-ledd-1-punkt-3-ledd-1">gjennomsnittlig relativ fuktighet målt inne i husdyrrommet gjennom 48 timer ikke overstiger 70&#xa0;% når ute temperaturen er under 10 °C.</article></article></li></ul></article></article></li></ul><span class="futuretitle" id="kapittel-1-foreslåttittel-3">VEDLEGG 3. Dokumentasjon og oppfølging på slakteriet</span> <article class="defaultP" margin-top="true"><i>Dødelighet</i><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-3-punkt-1"><article class="legalP" id="kapittel-1-foreslåttittel-3-punkt-1-ledd-1">Ved dyretetthet over 33 kg/m<sup>2</sup> skal dyreholder sørge for at dokumentasjonen som følger flokken, inneholder opplysninger om daglig dødelighetsrate og kumulativ daglig dødelighet etter dyreholders beregning, og opplysninger om rase eller hybrid flokken består av.</article></article></li><li data-li-identifier="2." data-name="2."><article class="listArticle" id="kapittel-1-foreslåttittel-3-punkt-2"><article class="legalP" id="kapittel-1-foreslåttittel-3-punkt-2-ledd-1">Under tilsyn av Mattilsynet skal slakteriet registrere opplysningene nevnt under punkt 1 sammen med antall dyr som er døde ved ankomst slakteri med angivelse av produsent og bedriftsenhet/kyllinghus. Riktigheten av dataene og den kumulative dødelighet skal kontrolleres i forhold til antall døde dyr ved ankomst slakteri og antall dyr som blir slaktet.</article></article></li><li data-li-identifier="3." data-name="3."><article class="listArticle" id="kapittel-1-foreslåttittel-3-punkt-3"><article class="legalP" id="kapittel-1-foreslåttittel-3-punkt-3-ledd-1">Hvis dødeligheten eller funn på slakteriet tyder på dårlig dyrevelferd, skal dyreeier eller dyreholder etter melding fra Mattilsynet treffe nødvendige tiltak.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2013-01-24-64/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>