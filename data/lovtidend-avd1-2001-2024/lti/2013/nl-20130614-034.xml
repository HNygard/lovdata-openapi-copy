<!DOCTYPE html><html lang="no"><head><title>Lov om endringer i finansieringsvirksomhetsloven og verdipapirhandelloven (nye kapitalkrav mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-14-34</dd><dt class="dokid">DokumentID</dt><dd class="dokid">LTI/lov/2013-06-14-34</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1366</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1988-06-10-40</li><li>lov/2007-06-29-75</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Banker</li> <li>Bank, finans og regnskapsrett &gt; Børs- og verdipapir</li> <li>EU/EØS-rett &gt; Energi</li></ul></dd><dt class="dateOfPublication">Kunngjort</dt><dd class="dateOfPublication">2013-06-14 15:50</dd><dt class="journalNumber">Journalnummer</dt><dd class="journalNumber">2013-0509</dd><dt class="titleShort">Korttittel</dt><dd class="titleShort">Endringslov til finansvl. og vphl.</dd><dt class="title">Tittel</dt><dd class="title">Lov om endringer i finansieringsvirksomhetsloven og verdipapirhandelloven (nye kapitalkrav mv.)</dd><dt class="miscInformation">Annet om dokumentet</dt><dd class="miscInformation">Prop.96 L (2012–2013), Innst.295 L (2012–2013), Lovvedtak 77 (2012–2013). Stortingets første og andre gangs behandling hhv. 4. og 10. juni 2013. Fremmet av Finansdepartementet.</dd><dt class="refid">RefID</dt><dd class="refid">lov/2013-06-14-34</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i finansieringsvirksomhetsloven og verdipapirhandelloven (nye kapitalkrav mv.)<ul class="tocSubUl"><li>I<ul class="tocSubUl"><li>§ 1-1. Formål og virkeområde</li><li>§ 2-9 b. Vurdering av risiko og samlet kapitalbehov</li><li>§ 2-9 c. Opplysningskrav</li><li>§ 2-9 d. Tilsynsmessig oppfølging, retting og pålegg</li><li>§ 2-9 e. Krav til bevaringsbuffer, systemrisikobuffer, buffer for systemviktige institusjoner og motsyklisk kapitalbuffer</li><li>§ 2-10. Høyeste engasjement med en enkelt motpart</li><li>§ 2-17. Likviditet og stabil finansiering</li></ul></li><li>II<ul class="tocSubUl"><li>§ 9-15 a. Krav til bevaringsbuffer, systemrisikobuffer, buffer for systemviktige foretak og motsyklisk kapitalbuffer</li><li>§ 9-15 b. Likviditet og stabil finansiering</li><li>§ 9-18. Retting og pålegg</li><li>§ 9-20. Høyeste engasjement med en enkelt motpart</li><li>§ 9-21. Konsolidering</li></ul></li><li>III<ul class="tocSubUl"><li>1. Ikrafttredelse</li><li>2. Overgangsregler</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2013-06-14-34" id="dokument"><h1>Lov om endringer i finansieringsvirksomhetsloven og verdipapirhandelloven (nye kapitalkrav mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 29. juni 2007 nr. 75 om verdipapirhandel (verdipapirhandelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-14-34/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 10. juni 1988 nr. 40 om finansieringsvirksomhet og finansinstitusjoner gjøres følgende endringer:</article> <article class="defaultP" margin-top="true">§ 1-1 skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader">§ 1-1. <span class="legalArticleTitle">Formål og virkeområde</span></span><article class="legalP" id="kapittel-1-foreslåttparagraf-1-ledd-1">Formålet med loven er å bidra til finansiell stabilitet, herunder at banker og finansinstitusjoner virker på en hensiktsmessig og betryggende måte. Finansiell stabilitet innebærer at det finansielle systemet er robust nok til å motta innskudd og andre tilbakebetalingspliktige midler fra allmennheten, formidle finansiering, utføre betalinger og omfordele risiko på en tilfredsstillende måte.</article><article class="legalP" id="kapittel-1-foreslåttparagraf-1-ledd-2">Loven gjelder finansieringsvirksomhet og finansinstitusjoner når annet ikke følger av bestemmelse i eller i medhold av loven.</article></article> <article class="defaultP" margin-top="true">§ 2-9 første ledd skal lyde:</article><article class="legalP" id="kapittel-1-ledd-2">En finansinstitusjon skal til enhver tid oppfylle de krav til kapital som følger av §§ 2-9 a til 2-9 e, samt forskrift og enkeltvedtak gitt i medhold av disse bestemmelsene. §§ 2-9 a til 2-9 e gjelder ikke forsikringsselskaper, pensjonsforetak og holdingselskap i forsikringskonsern med mindre annet er fastsatt ved forskrift gitt av departementet.</article> <article class="defaultP" margin-top="true">§ 2-9 nytt fjerde ledd skal lyde:</article><article class="legalP" id="kapittel-1-ledd-3">Departementet kan i forskrift fastsette nærmere krav til finansinstitusjoner ut fra hensynet til å fremme finansiell stabilitet.</article> <article class="defaultP" margin-top="true">§ 2-9 a første ledd skal lyde:</article><article class="legalP" id="kapittel-1-ledd-4">En finansinstitusjon skal til enhver tid ha ren kjernekapital som utgjør minst fire og en halv prosent av et beregningsgrunnlag etter regler fastsatt i forskrift. En finansinstitusjons kjernekapital skal til enhver tid utgjøre minst seks prosent av det samme beregningsgrunnlaget. En finansinstitusjons ansvarlige kapital skal til enhver tid utgjøre minst åtte prosent av det samme beregningsgrunnlaget.</article> <article class="defaultP" margin-top="true">§ 2-9 a åttende ledd skal lyde:</article><article class="legalP" id="kapittel-1-ledd-5">Departementet kan i forskrift fastsette bestemmelser om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">hva som skal anses som ren kjernekapital, kjernekapital og tilleggskapital, samt sammensetningen av ansvarlig kapital,</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">beregningsgrunnlaget for kredittrisiko, markedsrisiko og operasjonell risiko mv., herunder regler som sikrer at beregningsgrunnlaget i tilstrekkelig grad reflekterer risikoen i finansinstitusjonens eiendeler,</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">bruk av interne målemetoder,</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">hvilke sikkerheter det kan tas hensyn til ved beregningen av minstekrav til kapital, og</article></article></li><li data-li-identifier="e)" data-name="e)"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">at ren kjernekapital eller kjernekapitalen i finansinstitusjoner minst skal utgjøre en bestemt prosent av verdien av foretakets eiendeler og ikke balanseførte forpliktelser, beregnet uten risikovekting, og regler for slike beregninger (uvektet kjernekapitalandel).</article></article></li></ul></article> <article class="defaultP" margin-top="true">§ 2-9 b skal lyde:</article><article class="futureLegalArticle" data-name="§2-9b" id="kapittel-1-foreslåttparagraf-2"><span class="futureLegalArticleHeader">§ 2-9 b. <span class="legalArticleTitle">Vurdering av risiko og samlet kapitalbehov</span></span><article class="legalP" id="kapittel-1-foreslåttparagraf-2-ledd-1">En finansinstitusjon skal til enhver tid ha oversikt over, og med jevne mellomrom vurdere, hvilke enkelte risikoer og samlet risiko, herunder systemrisiko, som er knyttet til virksomheten. En finansinstitusjon skal til enhver tid ha ansvarlig kapital som er forsvarlig ut fra risikoen ved og omfanget av den virksomhet institusjonen driver.</article><article class="legalP" id="kapittel-1-foreslåttparagraf-2-ledd-2">Ved vurderingen av risiko knyttet til virksomheten og samlet risikoeksponering skal det tas hensyn til kredittrisiko, likviditetsrisiko, finansieringsrisiko, markeds- og valutarisiko, operasjonell risiko, systemrisiko og annen risiko knyttet til de enkelte virksomhetsområdene. Vurderingen skal omfatte risikoeksponering som følge av at institusjonens eiendeler blir overdratt til eller stilt som sikkerhet overfor andre finansinstitusjoner.</article><article class="legalP" id="kapittel-1-foreslåttparagraf-2-ledd-3">En finansinstitusjon skal vurdere kapitalbehovet på kort og lengre sikt og hvordan dette kapitalbehovet kan tilfredsstilles. Vurderingen av kapitalbehov skal omfatte størrelsen på, og sammensetningen og fordelingen av, kapitalen sett i forhold til arten og omfanget av den risiko som til enhver tid er knyttet til virksomheten og til den risiko som vil kunne oppstå.</article><article class="legalP" id="kapittel-1-foreslåttparagraf-2-ledd-4">Banker, kredittforetak og morselskap i finanskonsern skal jevnlig beregne foretakets kjernekapital som andel av verdien av dets eiendeler og ikke balanseførte forpliktelser beregnet uten risikovekting (uvektet kjernekapitalandel).</article><article class="legalP" id="kapittel-1-foreslåttparagraf-2-ledd-5">Styret skal overvåke og styre finansinstitusjonens samlede risiko og jevnlig vurdere om finansinstitusjonens styrings- og kontrollordninger er tilpasset risikonivå og omfang av virksomheten. Institusjonen skal ha et risikoutvalg oppnevnt av styret blant de av styremedlemmene som ikke inngår i den faktiske ledelse av virksomheten som skal forberede styrebehandlingen. Departementet kan gjøre unntak fra plikten til å ha risikoutvalg.</article><article class="legalP" id="kapittel-1-foreslåttparagraf-2-ledd-6">Departementet kan i forskrift fastsette bestemmelser om overvåking, vurdering, styring og kontroll av risiko og kapitalbehov. Departementet kan fastsette høyere kapitalkrav eller virksomhetsbegrensninger for å sikre at ansvarlig kapital er i samsvar med institusjonens risikoeksponering.</article></article> <article class="defaultP" margin-top="true">§ 2-9 c skal lyde:</article><article class="futureLegalArticle" data-name="§2-9c" id="kapittel-1-foreslåttparagraf-3"><span class="futureLegalArticleHeader">§ 2-9 c. <span class="legalArticleTitle">Opplysningskrav</span></span><article class="legalP" id="kapittel-1-foreslåttparagraf-3-ledd-1">En finansinstitusjon skal offentliggjøre informasjon om virksomheten, risikoen knyttet til institusjonen og ansvarlig kapital etter bestemmelser fastsatt i forskrift. Banker, kredittforetak og morselskap i finanskonsern skal også offentliggjøre informasjon om størrelsen på kjernekapital som andel av verdien av institusjonens eiendeler og ikke balanseførte forpliktelser beregnet uten risikovekting (uvektet kjernekapitalandel). Morselskap i finanskonsern skal i tillegg offentliggjøre informasjon om uvektet kjernekapitalandel på konsolidert grunnlag.</article><article class="legalP" id="kapittel-1-foreslåttparagraf-3-ledd-2">Departementet kan i forskrift fastsette bestemmelser om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">institusjonens offentliggjøring av informasjon,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">krav til dokumentasjon, herunder bestemmelser som gjør unntak fra lov 14. april 2000 nr. 31 om behandling av personopplysninger.</article></article></li></ul></article></article> <article class="defaultP" margin-top="true">§ 2-9 d skal lyde:</article><article class="futureLegalArticle" data-name="§2-9d" id="kapittel-1-foreslåttparagraf-4"><span class="futureLegalArticleHeader">§ 2-9 d. <span class="legalArticleTitle">Tilsynsmessig oppfølging, retting og pålegg</span></span><article class="legalP" id="kapittel-1-foreslåttparagraf-4-ledd-1">Finanstilsynet skal se til at de finansinstitusjoner det har tilsyn med har hensiktsmessige og klare retningslinjer og rutiner, i samsvar med lov og bestemmelser gitt i medhold av lov, for overvåking, vurdering, styring og kontroll av risiko og kapitalbehov.</article><article class="legalP" id="kapittel-1-foreslåttparagraf-4-ledd-2">Finanstilsynet skal vurdere alle risikoer som institusjonene er og kan bli eksponert for, og den risikoen som institusjonene representerer for det finansielle systemet.</article><article class="legalP" id="kapittel-1-foreslåttparagraf-4-ledd-3">Institusjon som ikke oppfyller krav i henhold til §§ 2-9 til 2-9 e og § 2-17 eller forskrifter fastsatt i medhold av lovbestemmelsene skal straks iverksette nødvendige tiltak for å rette opp dette. Ved manglende etterlevelse av kravene kan Finanstilsynet pålegge institusjonen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-1">å endre organiseringen, styringen og kontrollen av virksomheten og de strategier, prosesser, retningslinjer og rutiner som virksomheten drives etter,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-3-punkt-2"><article class="legalP" id="kapittel-1-foreslåttparagraf-4-ledd-3-punkt-2-ledd-1">et høyere kapitalkrav enn summen av minstekrav som angitt i § 2-9 a og bufferkrav i § 2-9 e,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-3-punkt-3"><article class="legalP" id="kapittel-1-foreslåttparagraf-4-ledd-3-punkt-3-ledd-1">å endre eller begrense virksomheten,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-3-punkt-4"><article class="legalP" id="kapittel-1-foreslåttparagraf-4-ledd-3-punkt-4-ledd-1">å redusere risikoen knyttet til virksomheten, herunder produkter og systemer.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-3-punkt-5"><article class="legalP" id="kapittel-1-foreslåttparagraf-4-ledd-3-punkt-5-ledd-1">å redusere forskjellen i løpetid mellom institusjonens forpliktelser og eiendeler,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-3-punkt-6"><article class="legalP" id="kapittel-1-foreslåttparagraf-4-ledd-3-punkt-6-ledd-1">å begrense omfanget av prestasjonsbetinget godtgjørelse,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-4-ledd-3-punkt-7"><article class="legalP" id="kapittel-1-foreslåttparagraf-4-ledd-3-punkt-7-ledd-1">å benytte årets resultat til å øke kjernekapitaldekningen og ikke å utbetale utbytte og rente på kjernekapital,</article></article></li></ul></article><article class="legalP" id="kapittel-1-foreslåttparagraf-4-ledd-4">Finanstilsynet kan gi pålegg etter tredje ledd som felles pålegg for en gruppe av institusjoner som er utsatt for samme type risiko, eller medfører samme type risiko for det finansielle system.</article></article> <article class="defaultP" margin-top="true">Ny § 2-9 e skal lyde:</article><article class="futureLegalArticle" data-name="§2-9e" id="kapittel-1-foreslåttparagraf-5"><span class="futureLegalArticleHeader">§ 2-9 e. <span class="legalArticleTitle">Krav til bevaringsbuffer, systemrisikobuffer, buffer for systemviktige institusjoner og motsyklisk kapitalbuffer</span></span><article class="legalP" id="kapittel-1-foreslåttparagraf-5-ledd-1">En finansinstitusjon skal ha en bevaringsbuffer bestående av ren kjernekapital som skal utgjøre to og et halvt prosentpoeng i tillegg til minstekravet til kapital etter § 2-9 a første ledd.</article><article class="legalP" id="kapittel-1-foreslåttparagraf-5-ledd-2">En finansinstitusjon skal ha en systemrisikobuffer bestående av ren kjernekapital som skal utgjøre tre prosentpoeng i tillegg til minstekravet til kapital etter § 2-9 a første ledd og bevaringsbuffer etter foregående ledd. Departementet kan i forskrift fastsette at kravet skal være høyere eller lavere enn tre prosentpoeng.</article><article class="legalP" id="kapittel-1-foreslåttparagraf-5-ledd-3">En finansinstitusjon som er systemviktig skal ha en buffer bestående av ren kjernekapital som skal utgjøre to prosentpoeng i tillegg til minstekravet til kapital etter § 2-9 a første ledd, bevaringsbuffer og systemrisikobuffer etter de to foregående leddene. Departementet kan i forskrift fastsette kriterier for hvilke institusjoner som skal regnes som systemviktige og fastsette særlige virksomhetsregler og soliditetskrav for slike institusjoner og fastsette at kravet skal være høyere eller lavere enn to prosentpoeng.</article><article class="legalP" id="kapittel-1-foreslåttparagraf-5-ledd-4">En finansinstitusjon skal ha en motsyklisk kapitalbuffer bestående av ren kjernekapital som skal utgjøre mellom 0 og 2,5 prosentpoeng i tillegg til minstekravet til kapital etter § 2-9 a første ledd og bevaringsbuffer, systemrisikobuffer og buffer for systemviktige institusjoner etter de foregående leddene. Departementet fastsetter kravet til den motsykliske kapitalbufferen. Kravet kan i særlige tilfeller settes høyere enn to og et halvt prosentpoeng.</article><article class="legalP" id="kapittel-1-foreslåttparagraf-5-ledd-5">Hvis en finansinstitusjon ikke oppfyller de fire nevnte bufferkravene, skal institusjonen utarbeide en plan for økning av ren kjernekapitaldekning, og den kan ikke uten samtykke fra Finanstilsynet utbetale utbytte til aksjonærer og bonus til ansatte.</article><article class="legalP" id="kapittel-1-foreslåttparagraf-5-ledd-6">Departementet kan i forskrift fastsette bestemmelser om bevaringsbuffer, systemrisikobuffer, buffer for systemviktige institusjoner og motsyklisk kapitalbuffer, om beregningen av bufferkravene og om konsekvenser dersom kravene ikke er oppfylt.</article></article> <article class="defaultP" margin-top="true">§ 2-10 skal lyde:</article><article class="futureLegalArticle" data-name="§2-10" id="kapittel-1-foreslåttparagraf-6"><span class="futureLegalArticleHeader">§ 2-10. <span class="legalArticleTitle">Høyeste engasjement med en enkelt motpart</span></span><article class="legalP" id="kapittel-1-foreslåttparagraf-6-ledd-1">En finansinstitusjon kan ikke ha høyere samlet engasjement med en enkelt motpart enn det som til enhver tid er forsvarlig.</article><article class="legalP" id="kapittel-1-foreslåttparagraf-6-ledd-2">Kongen kan fastsette forskrift om høyeste samlede engasjement med en enkelt motpart, herunder om beregningsmåte for engasjement i og utenfor balansen og andre forhold vedrørende gjennomføringen av kravet. Kongen kan gi bestemmelser om anvendelsen av grense for høyeste engasjement med en enkelt motpart også på engasjementer med to eller flere motparter når bestemmende innflytelse eller økonomiske forbindelser mellom disse er slik at økonomiske problemer hos den ene kan medføre betalingsvanskeligheter for den andre.</article></article> <article class="defaultP" margin-top="true">§ 2-17 skal lyde:</article><article class="futureLegalArticle" data-name="§2-17" id="kapittel-1-foreslåttparagraf-7"><span class="futureLegalArticleHeader">§ 2-17. <span class="legalArticleTitle">Likviditet og stabil finansiering</span></span><article class="legalP" id="kapittel-1-foreslåttparagraf-7-ledd-1">En finansinstitusjon skal sørge for at den til enhver tid har tilstrekkelige likvide eiendeler til at den kan dekke sine forpliktelser ved forfall.</article><article class="legalP" id="kapittel-1-foreslåttparagraf-7-ledd-2">En finansinstitusjon skal sørge for forsvarlig likviditetsstyring etter retningslinjer fastsatt av styret. Finanstilsynet kan fastsette rapporteringskrav.</article><article class="legalP" id="kapittel-1-foreslåttparagraf-7-ledd-3">Banker, kredittforetak og finansieringsselskaper skal rapportere gjenstående løpetid for poster i balansen og ikke-balanseførte finansielle instrumenter til Finanstilsynet. Finanstilsynet kan fastsette nærmere krav til slik rapportering.</article><article class="legalP" id="kapittel-1-foreslåttparagraf-7-ledd-4">Finner Finanstilsynet at likviditetsrisikoen knyttet til virksomheten ikke er forsvarlig, kan Finanstilsynet gi finansinstitusjonen pålegg som begrenser adgangen til å gi nye lån eller kreditter eller kreve at andre tiltak blir satt i verk for å rette på forholdet.</article><article class="legalP" id="kapittel-1-foreslåttparagraf-7-ledd-5">Departementet kan i forskrift fastsette nærmere regler til gjennomføring av bestemmelsene i paragrafen her.</article><article class="legalP" id="kapittel-1-foreslåttparagraf-7-ledd-6">Departementet kan i forskrift fastsette minstekrav til finansinstitusjoners beholdning av likvide eiendeler (likviditetsreserve).</article><article class="legalP" id="kapittel-1-foreslåttparagraf-7-ledd-7">Departementet kan i forskrift fastsette minstekrav til finansinstitusjoners sammensetning av finansieringskilder for å sikre stabil finansiering av virksomheten og motvirke risiko knyttet til inndekning av fremtidig innlånsbehov (stabil finansiering).</article></article></section><section class="section" data-name="kapII" id="kapittel-2" data-lovdata-URL="LTI/lov/2013-06-14-34/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 29. juni 2007 nr. 75 om verdipapirhandel gjøres følgende endringer:</article> <article class="defaultP" margin-top="true">§ 9-11 syvende ledd skal lyde:</article><article class="numberedLegalP" data-numerator="7" id="kapittel-2-nummer-1">(7) Verdipapirforetaket skal ha retningslinjer og rutiner for beregning og utbetaling av resultatavhengig godtgjørelse. Departementet kan ved forskrift fastsette nærmere regler om godtgjørelsesordninger i verdipapirforetak som ikke er finansinstitusjon. Bestemmelsene i finansieringsvirksomhetsloven §§ 2-18 til 2-22 gjelder tilsvarende.</article> <article class="defaultP" margin-top="true">§ 9-15 første ledd skal lyde:</article><article class="numberedLegalP" data-numerator="1" id="kapittel-2-nummer-2">(1) Et verdipapirforetak skal til enhver tid ha ren kjernekapital som utgjør minst fire og en halv prosent av et beregningsgrunnlag etter regler fastsatt i forskrift. Et verdipapirforetaks kjernekapital skal til enhver tid utgjøre minst seks prosent av det samme beregningsgrunnlaget. Et verdipapirforetaks ansvarlige kapital skal til enhver tid utgjøre minst åtte prosent av det samme beregningsgrunnlaget.</article> <article class="defaultP" margin-top="true">§ 9-15 tiende ledd skal lyde:</article><article class="numberedLegalP" data-numerator="10" id="kapittel-2-nummer-3">(10) Departementet kan i forskrift fastsette bestemmelser om:<ul class="defaultList"><li data-li-identifier="1." data-name="1."><article class="listArticle" id="kapittel-2-nummer-3-punkt-1"><article class="legalP" id="kapittel-2-nummer-3-punkt-1-ledd-1">hva som skal anses som ren kjernekapital, kjernekapital og tilleggskapital, samt sammensetningen av ansvarlig kapital,</article></article></li><li data-li-identifier="2." data-name="2."><article class="listArticle" id="kapittel-2-nummer-3-punkt-2"><article class="legalP" id="kapittel-2-nummer-3-punkt-2-ledd-1">beregningsgrunnlaget for kredittrisiko, markedsrisiko og operasjonell risiko, hva som skal anses som ren kjernekapital, kjernekapital og tilleggskapital, samt sammensetningen av ansvarlig kapital,</article></article></li><li data-li-identifier="3." data-name="3."><article class="listArticle" id="kapittel-2-nummer-3-punkt-3"><article class="legalP" id="kapittel-2-nummer-3-punkt-3-ledd-1">bruk av interne målemetoder,</article></article></li><li data-li-identifier="4." data-name="4."><article class="listArticle" id="kapittel-2-nummer-3-punkt-4"><article class="legalP" id="kapittel-2-nummer-3-punkt-4-ledd-1">hvilke sikkerheter det kan tas hensyn til ved beregningen av minstekrav til kapital, og</article></article></li><li data-li-identifier="5." data-name="5."><article class="listArticle" id="kapittel-2-nummer-3-punkt-5"><article class="legalP" id="kapittel-2-nummer-3-punkt-5-ledd-1">at ren kjernekapital eller kjernekapital i verdipapirforetak minst skal utgjøre en bestemt prosent av verdien av foretakets eiendeler og ikke balanseførte forpliktelser, beregnet uten risikovekting, og regler for slike beregninger (uvektet kjernekapitalandel).</article></article></li></ul></article> <article class="defaultP" margin-top="true">Ny § 9-15 a skal lyde:</article><article class="futureLegalArticle" data-name="§9-15a" id="kapittel-2-foreslåttparagraf-1"><span class="futureLegalArticleHeader">§ 9-15 a. <span class="legalArticleTitle">Krav til bevaringsbuffer, systemrisikobuffer, buffer for systemviktige foretak og motsyklisk kapitalbuffer</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Et verdipapirforetak skal ha en bevaringsbuffer bestående av ren kjernekapital som skal utgjøre to og et halvt prosentpoeng i tillegg til minstekravet til kapital etter § 9-15 første ledd.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Et verdipapirforetak skal ha en systemrisikobuffer bestående av ren kjernekapital i tillegg til minstekravet til kapital etter § 9-15 første ledd og bevaringsbuffer etter foregående ledd. Departementet fastsetter kravet til systemrisikobufferen. Kravet kan i særlige tilfeller settes høyere eller lavere enn tre prosent.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) Et verdipapirforetak som er systemviktig, skal ha en buffer bestående av ren kjernekapital i tillegg til minstekravet til kapital etter § 9-15 første ledd, bevaringsbuffer og systemrisikobuffer etter de to foregående leddene. Departementet fastsetter kravet til slik buffer. Departementet kan i forskrift fastsette kriterier for hvilke foretak som skal regnes som systemviktige og fastsette særlige virksomhetsregler og soliditetskrav for slike foretak.</article><article class="numberedLegalP" data-numerator="4" id="kapittel-2-foreslåttparagraf-1-nummer-4">(4) Et verdipapirforetak skal ha en motsyklisk kapitalbuffer bestående av ren kjernekapital som skal utgjøre mellom 0 og 2,5 prosentpoeng i tillegg til minstekravet til kapital etter § 9-15 første ledd og bevaringsbuffer, systemrisikobuffer og buffer for systemviktige foretak etter de foregående leddene. Departementet fastsetter kravet til den motsykliske kapitalbufferen. Kravet kan i særlige tilfeller settes høyere enn to og et halvt prosentpoeng.</article><article class="numberedLegalP" data-numerator="5" id="kapittel-2-foreslåttparagraf-1-nummer-5">(5) Hvis et verdipapirforetak ikke oppfyller de fire nevnte bufferkravene, skal foretaket utarbeide en plan for økning av ren kjernekapitaldekning, og det kan ikke uten samtykke fra Finanstilsynet utbetale utbytte til aksjonærer og bonus til ansatte.</article><article class="numberedLegalP" data-numerator="6" id="kapittel-2-foreslåttparagraf-1-nummer-6">(6) Departementet kan i forskrift fastsette bestemmelser om bevaringsbuffer, systemrisikobuffer, buffer for systemviktige foretak og motsyklisk kapitalbuffer, om beregningen av bufferkravene og om konsekvenser dersom kravene ikke er oppfylt.</article><article class="numberedLegalP" data-numerator="7" id="kapittel-2-foreslåttparagraf-1-nummer-7">(7) Departementet kan i forskrift unnta verdipapirforetak fra bestemmelsene i paragrafen her.</article></article> <article class="defaultP" margin-top="true">Ny § 9-15 b skal lyde:</article><article class="futureLegalArticle" data-name="§9-15b" id="kapittel-2-foreslåttparagraf-2"><span class="futureLegalArticleHeader">§ 9-15 b. <span class="legalArticleTitle">Likviditet og stabil finansiering</span></span><article class="numberedLegalP" data-numerator="1" id="kapittel-2-foreslåttparagraf-2-nummer-1">(1) Et verdipapirforetak skal sørge for at det til enhver tid har tilstrekkelige likvider til at det kan dekke sine forpliktelser ved forfall.</article><article class="numberedLegalP" data-numerator="2" id="kapittel-2-foreslåttparagraf-2-nummer-2">(2) Et verdipapirforetak skal ha en dokumentert likviditetsstrategi og sørge for forsvarlig likviditetsstyring etter retningslinjer fastsatt av styret. Verdipapirforetakets system for styring og kontroll skal være tilpasset arten, kompleksiteten og omfanget av virksomheten og etablere metoder for å måle likviditetsrisikoen.</article><article class="numberedLegalP" data-numerator="3" id="kapittel-2-foreslåttparagraf-2-nummer-3">(3) Finner Finanstilsynet at likviditetsrisikoen knyttet til virksomheten ikke er forsvarlig, kan Finanstilsynet gi pålegg om å iverksette tiltak for å rette på forholdet.</article><article class="numberedLegalP" data-numerator="4" id="kapittel-2-foreslåttparagraf-2-nummer-4">(4) Departementet kan i forskrift fastsette nærmere regler til gjennomføring av bestemmelsene i paragrafen her.</article><article class="numberedLegalP" data-numerator="5" id="kapittel-2-foreslåttparagraf-2-nummer-5">(5) Departementet kan i forskrift fastsette minstekrav til verdipapirforetakets beholdning av likvide eiendeler (likviditetsreserve).</article><article class="numberedLegalP" data-numerator="6" id="kapittel-2-foreslåttparagraf-2-nummer-6">(6) Departementet kan i forskrift fastsette minstekrav til verdipapirforetakets sammensetning av finansieringskilder for å sikre stabil finansiering av virksomheten og motvirke risiko knyttet til inndekning av fremtidig innlånsbehov (stabil finansiering).</article><article class="numberedLegalP" data-numerator="7" id="kapittel-2-foreslåttparagraf-2-nummer-7">(7) Departementet kan i forskrift unnta verdipapirforetak fra bestemmelsene i paragrafen her.</article></article> <article class="defaultP" margin-top="true">§ 9-16 første ledd skal lyde:</article><article class="numberedLegalP" data-numerator="1" id="kapittel-2-nummer-4">(1) Et verdipapirforetak skal til enhver tid ha oversikt over, og med jevne mellomrom vurdere, hvilke enkelte risikoer og samlet risiko, herunder systemrisiko, som er knyttet til virksomheten. Et verdipapirforetak skal til enhver tid ha ansvarlig kapital som er forsvarlig ut fra risikoen ved og omfanget av den virksomhet foretaket driver.</article> <article class="defaultP" margin-top="true">§ 9-16 annet ledd skal lyde:</article><article class="numberedLegalP" data-numerator="2" id="kapittel-2-nummer-5">(2) Ved vurderingen av risiko knyttet til virksomheten og samlet risikoeksponering skal det tas hensyn til kredittrisiko, likviditetsrisiko, finansieringsrisiko, markeds- og valutarisiko, operasjonell risiko, systemrisiko, og annen risiko knyttet til de enkelte virksomhetsområdene. Vurderingen skal omfatte risikoeksponering som følge av at foretakets eiendeler blir overdratt til eller stilt som sikkerhet overfor andre foretak.</article> <article class="defaultP" margin-top="true">§ 9-16 nåværende annet ledd blir nytt tredje ledd.</article> <article class="defaultP" margin-top="true">§ 9-16 nytt fjerde ledd skal lyde:</article><article class="numberedLegalP" data-numerator="4" id="kapittel-2-nummer-6">(4) Styret skal overvåke og styre verdipapirforetakets samlede risiko og jevnlig vurdere om foretakets styrings- og kontrollordninger er tilpasset risikonivå og omfang av virksomheten. Departementet kan i forskrift fastsette bestemmelser om overvåking, vurdering, styring og kontroll av risiko og kapitalbehov. Departementet kan fastsette høyere kapitalkrav eller virksomhetsbegrensninger for å sikre at ansvarlig kapital er i samsvar med foretakets risikoeksponering.</article> <article class="defaultP" margin-top="true">§ 9-16 nåværende tredje ledd blir nytt femte ledd og skal lyde:</article><article class="numberedLegalP" data-numerator="5" id="kapittel-2-nummer-7">(5) Finanstilsynet skal se til at de verdipapirforetak det har tilsyn med har hensiktsmessige og klare retningslinjer og rutiner, i samsvar med lov og bestemmelser gitt i medhold av lov, for vurdering, styring og kontroll av risiko og kapitalbehov. Finanstilsynet skal vurdere de risikoer som verdipapirforetaket er, og kan bli, eksponert for og den risiko som verdipapirforetaket representerer for det finansielle system.</article> <article class="defaultP" margin-top="true">§ 9-16 nåværende fjerde og femte ledd blir nye sjette og syvende ledd.</article> <article class="defaultP" margin-top="true">§ 9-18 skal lyde:</article><article class="futureLegalArticle" data-name="§9-18" id="kapittel-2-foreslåttparagraf-3"><span class="futureLegalArticleHeader">§ 9-18. <span class="legalArticleTitle">Retting og pålegg</span></span><article class="numberedLegalP" data-numerator="1" id="kapittel-2-foreslåttparagraf-3-nummer-1">(1) Verdipapirforetak som ikke oppfyller krav i henhold til §§ 9-14, 9-15, 9-15 a, 9-15 b, 9-16 og 9-17 eller forskrifter fastsatt i medhold av lovbestemmelsene, skal straks iverksette nødvendige tiltak for å rette opp dette. Ved manglende etterlevelse av kravene kan Finanstilsynet pålegge foretaket:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-3-nummer-1-punkt-1"><article class="legalP" id="kapittel-2-foreslåttparagraf-3-nummer-1-punkt-1-ledd-1">å endre organiseringen, styringen og kontrollen av virksomheten og de strategier, prosesser, retningslinjer og rutiner som virksomheten drives etter,</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-3-nummer-1-punkt-2"><article class="legalP" id="kapittel-2-foreslåttparagraf-3-nummer-1-punkt-2-ledd-1">et høyere kapitalkrav enn summen av minstekrav som angitt i § 9-15 og bufferkrav i § 9-15 a,</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-3-nummer-1-punkt-3"><article class="legalP" id="kapittel-2-foreslåttparagraf-3-nummer-1-punkt-3-ledd-1">å endre eller begrense virksomheten,</article></article></li><li data-li-identifier="4." data-name="4."><article class="listArticle" id="kapittel-2-foreslåttparagraf-3-nummer-1-punkt-4"><article class="legalP" id="kapittel-2-foreslåttparagraf-3-nummer-1-punkt-4-ledd-1">å redusere risikoen knyttet til virksomheten, herunder produkter og systemer.</article></article></li><li data-li-identifier="5." data-name="5."><article class="listArticle" id="kapittel-2-foreslåttparagraf-3-nummer-1-punkt-5"><article class="legalP" id="kapittel-2-foreslåttparagraf-3-nummer-1-punkt-5-ledd-1">å redusere forskjellen i løpetid mellom foretakets forpliktelser og eiendeler,</article></article></li><li data-li-identifier="6." data-name="6."><article class="listArticle" id="kapittel-2-foreslåttparagraf-3-nummer-1-punkt-6"><article class="legalP" id="kapittel-2-foreslåttparagraf-3-nummer-1-punkt-6-ledd-1">å begrense omfanget av prestasjonsbetinget godtgjørelse,</article></article></li><li data-li-identifier="7." data-name="7."><article class="listArticle" id="kapittel-2-foreslåttparagraf-3-nummer-1-punkt-7"><article class="legalP" id="kapittel-2-foreslåttparagraf-3-nummer-1-punkt-7-ledd-1">å benytte årets resultat til å øke kjernekapitaldekningen og ikke å utbetale utbytte og rente på kjernekapital.</article></article></li></ul></article><article class="numberedLegalP" data-numerator="2" id="kapittel-2-foreslåttparagraf-3-nummer-2">(2) Finanstilsynet kan gi pålegg etter første ledd som felles pålegg for en gruppe av foretak som er utsatt for samme type risiko, eller medfører samme type risiko for det finansielle system.</article></article> <article class="defaultP" margin-top="true">§ 9-20 skal lyde:</article><article class="futureLegalArticle" data-name="§9-20" id="kapittel-2-foreslåttparagraf-4"><span class="futureLegalArticleHeader">§ 9-20. <span class="legalArticleTitle">Høyeste engasjement med en enkelt motpart</span></span><article class="numberedLegalP" data-numerator="1" id="kapittel-2-foreslåttparagraf-4-nummer-1">(1) Et verdipapirforetak kan ikke ha høyere samlet engasjement med en enkelt motpart enn det som til enhver tid er forsvarlig.</article><article class="numberedLegalP" data-numerator="2" id="kapittel-2-foreslåttparagraf-4-nummer-2">(2) Departementet kan fastsette forskrift om høyeste samlede engasjement med en enkelt motpart, herunder om beregningsmåte for engasjement i og utenfor balansen.</article><article class="numberedLegalP" data-numerator="3" id="kapittel-2-foreslåttparagraf-4-nummer-3">(3) Departementet kan gi bestemmelser om anvendelsen av grense for høyeste engasjement med en enkelt motpart også på engasjementer med to eller flere motparter, når bestemmende innflytelse eller økonomiske forbindelser mellom disse er slik at økonomiske problemer hos den ene kan medføre betalingsvanskeligheter for den andre.</article></article> <article class="defaultP" margin-top="true">§ 9-21 skal lyde:</article><article class="futureLegalArticle" data-name="§9-21" id="kapittel-2-foreslåttparagraf-5"><span class="futureLegalArticleHeader">§ 9-21. <span class="legalArticleTitle">Konsolidering</span></span><article class="numberedLegalP" data-numerator="1" id="kapittel-2-foreslåttparagraf-5-nummer-1">(1) Kravene i §§ 9-14 og 9-20 skal anvendes på konsolidert grunnlag, dersom verdipapirforetaket:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-5-nummer-1-punkt-1"><article class="legalP" id="kapittel-2-foreslåttparagraf-5-nummer-1-punkt-1-ledd-1">har et datterforetak som er verdipapirforetak eller finansinstitusjon,</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-5-nummer-1-punkt-2"><article class="legalP" id="kapittel-2-foreslåttparagraf-5-nummer-1-punkt-2-ledd-1">direkte eller indirekte har 20 prosent eller mer av stemmerettene eller kapitalen i foretak som nevnt i nr. 1, eller</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-5-nummer-1-punkt-3"><article class="legalP" id="kapittel-2-foreslåttparagraf-5-nummer-1-punkt-3-ledd-1">har morselskap, med mindre halvparten eller mer av virksomheten i konsernet er virksomhet som ikke er konsesjonspliktig og underlagt kapitalkrav som i kapittelet her eller tilsvarende kapitalkrav.</article></article></li></ul></article><article class="numberedLegalP" data-numerator="2" id="kapittel-2-foreslåttparagraf-5-nummer-2">(2) Kravene i § 9-14 skal anvendes på konsolidert grunnlag, dersom verdipapirforetaket:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-5-nummer-2-punkt-1"><article class="legalP" id="kapittel-2-foreslåttparagraf-5-nummer-2-punkt-1-ledd-1">har en kapitalinteresse i et annet foretak som nevnt i finansieringsvirksomhetsloven § 2a-2 bokstav h, eller</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-5-nummer-2-punkt-2"><article class="legalP" id="kapittel-2-foreslåttparagraf-5-nummer-2-punkt-2-ledd-1">er underlagt felles ledelse med et annet foretak som nevnt i finansieringsvirksomhetsloven § 2a-2 bokstav i. Finanstilsynet kan i forskrift eller ved enkeltvedtak gjøre unntak fra første punktum.</article></article></li></ul></article><article class="numberedLegalP" data-numerator="3" id="kapittel-2-foreslåttparagraf-5-nummer-3">(3) Ved konsolidering av datterselskaper skal konsernregnskap basert på prinsippet om fullkonsolidering legges til grunn. Ved konsolidering av annet enn datterselskaper skal prinsippet om forholdsmessig konsolidering legges til grunn.</article><article class="numberedLegalP" data-numerator="4" id="kapittel-2-foreslåttparagraf-5-nummer-4">(4) Departementet kan gi nærmere regler om konsolidering, herunder om hva som skal regnes som datterforetak eller morselskap etter første ledd.</article></article></section><section class="section" data-name="kapIII" id="kapittel-3" data-lovdata-URL="LTI/lov/2013-06-14-34/KAPITTEL_3"><h2 data-text-align="center">III</h2><section class="section" data-name="kap1" id="kapittel-3-kapittel-1" data-lovdata-URL="LTI/lov/2013-06-14-34/KAPITTEL_3-1"><h3 data-text-align="center">1. Ikrafttredelse</h3><article class="legalP" id="kapittel-3-kapittel-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section><section class="section" data-name="kap2" id="kapittel-3-kapittel-2" data-lovdata-URL="LTI/lov/2013-06-14-34/KAPITTEL_3-2"><h3 data-text-align="center">2. Overgangsregler</h3><article class="legalP" id="kapittel-3-kapittel-2-ledd-1">Fra 1. juli 2013 til 30. juni 2014 skal krav til systemrisikobuffer etter § 2-9 e annet ledd være minst to prosentpoeng.</article><article class="legalP" id="kapittel-3-kapittel-2-ledd-2">Fra 1. juli 2013 til 30. juni 2015 skal det ikke være krav til buffer for systemviktige institusjoner etter § 2-9 e tredje ledd.</article><article class="legalP" id="kapittel-3-kapittel-2-ledd-3">Fra 1. juli 2015 til 30. juni 2016 skal krav til buffer for systemviktige institusjoner etter § 2-9 e tredje ledd være minst ett prosentpoeng.</article><article class="legalP" id="kapittel-3-kapittel-2-ledd-4">Kongen kan gi ytterligere overgangsbestemmelser.</article></section></section></main></body></html>