<!DOCTYPE html><html lang="no"><head><title>Forskrift om opptak til studier ved Høgskolen i Østfold</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-01-31-162</dd><dt class="dokid">DokumentID</dt><dd class="dokid">LTI/forskrift/2013-01-31-162</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 3 s 452</dd><dt class="dateInForce">I kraft fra</dt><dd class="dateInForce">2013-01-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-03-08-382</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§4-9</li><li>forskrift/2007-01-31-173/§1-1</li><li>forskrift/2005-12-01-1392/§2</li></ul></dd><dt class="dateOfPublication">Kunngjort</dt><dd class="dateOfPublication">2013-02-15 16:00</dd><dt class="journalNumber">Journalnummer</dt><dd class="journalNumber">2013-0141</dd><dt class="titleShort">Korttittel</dt><dd class="titleShort">Forskrift om opptak til studier ved HiØ</dd><dt class="title">Tittel</dt><dd class="title">Forskrift om opptak til studier ved Høgskolen i Østfold</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Østfold 31. januar 2013 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6, § 3-7 og § 4-9, forskrift 31. januar 2007 nr. 173 om opptak til høyere utdanning § 1-1 nr. 4 og forskrift 1. desember 2005 nr. 1392 om krav til mastergrad § 2.</dd><dt class="refid">RefID</dt><dd class="refid">forskrift/2013-01-31-162</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til studier ved Høgskolen i Østfold<ul class="tocSubUl"><li>Kapittel 1. Virkeområde, definisjoner og minstekrav for opptak<ul class="tocSubUl"><li>§ 1. Virkeområde og definisjoner</li><li>§ 2. Minstekrav for opptak til grunnutdanninger</li><li>§ 3. Minstekrav for opptak til masterstudier, videreutdanninger, påbyggingsstudier og praktisk-pedagogisk utdanning</li><li>§ 4. Krav for opptak på grunnlag av realkompetanse</li><li>§ 5. Betinget opptak</li></ul></li><li>Kapittel 2. Adgangsregulering og rangeringsbestemmelser<ul class="tocSubUl"><li>§ 6. Generelt om rangering av søkere ved opptak</li><li>§ 7. Rangering av søkere ved opptak til grunnutdanninger</li><li>§ 8. Generelt om rangering av søkere ved opptak til masterstudier, videreutdanninger, påbyggingsstudier og praktisk-pedagogisk utdanning</li><li>§ 9. Rangering av søkere ved opptak til masterstudier</li><li>§ 10. Rangering av søkere ved opptak til videreutdanninger og påbyggingsstudier</li><li>§ 11. Rangering av søkere ved opptak til praktisk-pedagogisk utdanning</li><li>§ 12. Opptak utenom rangeringsreglene og kvoter for opptak</li><li>§ 13. Rangering av søkere med godkjent realkompetanse</li></ul></li><li>Kapittel 3. Fellesbestemmelser om administrative forhold i opptaket<ul class="tocSubUl"><li>§ 14. Søknadsfrister</li><li>§ 15. Søknad og dokumentasjon av kompetanse</li><li>§ 16. Politiattest</li><li>§ 17. Gjennomføring av opptak</li><li>§ 18. Reservering av studieplass til neste opptak</li><li>§ 19. Bytte av studieplass etter opptak i 1. studieår</li><li>§ 20. Overflytting til Høgskolen i Østfold, fra og med 2. studieår i grunnutdanninger</li><li>§ 21. Klage og begrunnelse</li><li>§ 22. Ikrafttredelse for forskriften</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2013-01-31-162" id="dokument"><h1>Forskrift om opptak til studier ved Høgskolen i Østfold</h1><section class="section" data-name="kap1" id="kapittel-1" data-lovdata-URL="LTI/forskrift/2013-01-31-162/KAPITTEL_1"><h2>Kapittel 1. Virkeområde, definisjoner og minstekrav for opptak</h2><article class="legalArticle" data-lovdata-URL="LTI/forskrift/2013-01-31-162/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og definisjoner</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for opptak til studier ved Høgskolen i Østfold som gir studiepoeng og som inngår i høyskolens bevilgningsfinansierte studieportefølje.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriftens bestemmelser gitt i § 2 til § 5, gjelder også for opptak til ikke-bevilgningsfinansierte studier, betalings- og oppdragsstudier med deltakerfinansiering. Bestemmelsene om rangering av søkere i § 6 til § 13 gjelder ikke til disse studiene.</article><article class="numberedLegalP" data-numerator="3" id="kapittel-1-paragraf-1-nummer-3">(3) Forskriftens bestemmelser gjelder <i>ikke</i> for opptak som er særskilt utlyst for internasjonale søkere og som i helhet undervises på annet språk enn norsk. Høgskoledirektøren vedtar egne engelskspråklige opptaksregler til disse utdanningene.</article><article class="numberedLegalP" data-numerator="4" id="kapittel-1-paragraf-1-nummer-4">(4) Med <i>grunnutdanning</i> forstås utdanning som bygger på bestått videregående skolegang eller tilsvarende realkompetanse, normalt bachelorstudium, grunnskolelærerutdanning eller årsstudium.</article><article class="numberedLegalP" data-numerator="5" id="kapittel-1-paragraf-1-nummer-5">(5) Med <i>påbyggingsstudium</i> forstås utdanning som bygger på bestått årsstudium eller tilsvarende.</article><article class="numberedLegalP" data-numerator="6" id="kapittel-1-paragraf-1-nummer-6">(6) Med <i>videreutdanning</i> forstås utdanning som bygger på bestått grunnutdanning og eventuell yrkespraksis.</article><article class="numberedLegalP" data-numerator="7" id="kapittel-1-paragraf-1-nummer-7">(7) Med <i>masterstudium</i> forstås høyere grads studium som bygger på bestått grunnutdanning på nivå med bachelorgrad og eventuell yrkespraksis.</article><article class="numberedLegalP" data-numerator="8" id="kapittel-1-paragraf-1-nummer-8">(8) Med <i>praktisk-pedagogisk utdanning</i> forstås utdanning som gir pedagogisk kompetanse som kvalifiserer søker for tilsetting som lærer i skolen i henhold til de gjeldende bestemmelsene i opplæringslova.</article></article><article class="legalArticle" data-lovdata-URL="LTI/forskrift/2013-01-31-162/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav for opptak til grunnutdanninger</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) For opptak til grunnutdanninger gjelder bestemmelsene gitt i nasjonal forskrift 31. januar 2007 nr. 173 om opptak til høyere utdanning.</article><article class="numberedLegalP" data-numerator="2" id="kapittel-1-paragraf-2-nummer-2">(2) Det gis følgende utfyllende bestemmelser:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-nummer-2-punkt-1"><article class="legalP" id="kapittel-1-paragraf-2-nummer-2-punkt-1-ledd-1">For opptak til scenekunstutdanning, jf. nasjonal forskrift om opptak til høyere utdanning § 3-4 kreves ikke generell studiekompetanse/realkompetanse for opptak. Søkere som oppfyller minstekrav for opptak gjennom opptaksprøver, jf. nasjonal forskrift om opptak til høyere utdanning § 4-9 og § 7-14, er kvalifisert for å konkurrere om opptak til studiet uavhengig av dokumentert skole- og praksisbakgrunn. Nærmere bestemmelser er gitt i rundskriv til denne forskriften.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-nummer-2-punkt-2"><article class="legalP" id="kapittel-1-paragraf-2-nummer-2-punkt-2-ledd-1">For opptak til integrert tresemestersordning i ingeniørutdanning, jf. nasjonal forskrift om opptak til høyere utdanning § 4-4, kreves generell studiekompetanse eller realkompetanse. Søknad om opptak må være sendt gjennom lokalt opptak til Høgskolen i Østfold for at søker kan behandles for opptak gjennom tresemesterordningen.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-nummer-2-punkt-3"><article class="legalP" id="kapittel-1-paragraf-2-nummer-2-punkt-3-ledd-1">For opptak til Y-veien i ingeniørutdanning (spesielt tilrettelagt ingeniørutdanning), jf. nasjonal forskrift om opptak til høyere utdanning § 3-3, kreves relevant bestått fagbrev fra Reform 94 eller Kunnskapsløftet i videregående skole. Hvilke fagbrev som kvalifiserer for opptak, vedtas i rundskrivet til denne forskriften. Søknad om opptak må være sendt gjennom lokalt opptak til Høgskolen i Østfold.</article></article></li></ul></article></article><article class="legalArticle" data-lovdata-URL="LTI/forskrift/2013-01-31-162/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Minstekrav for opptak til masterstudier, videreutdanninger, påbyggingsstudier og praktisk-pedagogisk utdanning</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) For opptak til masterstudier, videreutdanninger, påbyggingsstudier og praktisk-pedagogisk utdanning gjelder generelt følgende bestemmelser om minstekrav for opptak:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-nummer-1-punkt-1"><article class="legalP" id="kapittel-1-paragraf-3-nummer-1-punkt-1-ledd-1">For utdanning som er regulert av nasjonal rammeplan, gjelder minstekrav for opptak i henhold til denne rammeplanen eller forskrift til rammeplanen.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-nummer-1-punkt-2"><article class="legalP" id="kapittel-1-paragraf-3-nummer-1-punkt-2-ledd-1">For utdanning som har studieplan som ikke er regulert av nasjonal rammeplan, gjelder minstekrav for opptak i henhold til godkjent studieplan.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-nummer-1-punkt-3"><article class="legalP" id="kapittel-1-paragraf-3-nummer-1-punkt-3-ledd-1">Godkjent opptaksgrunnlag til masterstudier framgår av forskrift om krav til mastergrad. Styret fastsetter gjennom studieplaner nærmere krav om opptaksgrunnlag til det enkelte masterstudium. Det innføres fra opptaket 2014-15 krav om minimum gjennomsnittskarakteren C eller minimum 30 konkurransepoeng til masterstudier uten krav om yrkespraksis for opptak, jf. § 9 (1).</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-nummer-1-punkt-4"><article class="legalP" id="kapittel-1-paragraf-3-nummer-1-punkt-4-ledd-1">Søkere med utenlandsk utdanning må oppfylle krav til norsk og engelsk på samme nivå som det som kreves for generell studiekompetanse, jf. nasjonal forskrift om opptak til høyere utdanning § 2-3. Norskkravet gjelder ikke til masterstudier og videreutdanninger som i sin helhet undervises på engelsk, jf. § 1 (3).</article></article></li></ul></article><article class="numberedLegalP" data-numerator="2" id="kapittel-1-paragraf-3-nummer-2">(2) Høgskolestyret vedtar årlig et rundskriv til denne forskriften. Rundskrivet gir utfyllende bestemmelser til denne forskriften, og beskriver opptakskravene til den enkelte utdanning som skal lyses ut det nærmeste studieåret og som faller inn under disse bestemmelsene.</article></article><article class="legalArticle" data-lovdata-URL="LTI/forskrift/2013-01-31-162/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav for opptak på grunnlag av realkompetanse</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Bestemmelsene er gitt med hjemmel i nasjonal forskrift om opptak til høyere utdanning, § 3-1. Søker som er 25 år eller eldre i opptaksåret og ikke har generell studiekompetanse, kan søke opptak på realkompetanse.</article><article class="numberedLegalP" data-numerator="2" id="kapittel-1-paragraf-4-nummer-2">(2) For opptak på grunnlag av realkompetanse til grunnutdanninger, kreves ett av følgende søknadsgrunnlag:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-nummer-2-punkt-1"><article class="legalP" id="kapittel-1-paragraf-4-nummer-2-punkt-1-ledd-1">Minimum 5 år relevant praksis. Av disse må minimum 3 år være relevant yrkespraksis som skal være av heltidskarakter, men deltidsarbeid i minimum 50&#xa0;% stilling og av minimum 6 måneders varighet, kan også gi uttelling. Lavere stillingsprosent inkluderes der flere stillinger i samme yrke til sammen utgjør minimum 50&#xa0;% og 6 måneders varighet. Yrkespraksis må være relevant til den utdanningen det søkes opptak til. Ulønnet eller ideelt arbeid kan telle som likeverdig med lønnet arbeid. Maksimum 2 år av kravet kan dekkes med annen kompetanse enn yrkespraksis: Hjemmeomsorg for egne barn teller med inntil 1 år. Gjennomført førstegangstjeneste teller med inntil 1 år. Relevant og bestått videregående skolegang eller annen utdanning som bygger på kunnskaper fra fullført grunnskole, kan telle inntil 2 år av minimumskravet.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-nummer-2-punkt-2"><article class="legalP" id="kapittel-1-paragraf-4-nummer-2-punkt-2-ledd-1">Dokumentasjon på at det ikke har vært mulig, på grunn av varig sykdom, funksjonshemming eller liknende, å oppfylle enkelte av kravene som normalt blir stilt for å bli tilkjent generell studiekompetanse. Søker må ha nødvendige faglige forutsetninger for å gjennomføre det aktuelle studiet.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-nummer-2-punkt-3"><article class="legalP" id="kapittel-1-paragraf-4-nummer-2-punkt-3-ledd-1">Høgskoledirektøren kan gi utfyllende bestemmelser om faglige kunnskapskrav utover dette.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-4-nummer-2-punkt-4"><article class="legalP" id="kapittel-1-paragraf-4-nummer-2-punkt-4-ledd-1">Spesielle opptakskrav gitt i nasjonal forskrift om opptak til høyere utdanning, kapittel 4, gjelder også for søkere på realkompetanse.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-4-nummer-2-punkt-5"><article class="legalP" id="kapittel-1-paragraf-4-nummer-2-punkt-5-ledd-1">Søkere med morsmål fra land utenfor Norden må dokumentere kunnskaper i norsk tilsvarende kravene som stilles i nasjonal forskrift om opptak til høyere utdanning, § 2-3.</article></article></li></ul></article><article class="numberedLegalP" data-numerator="3" id="kapittel-1-paragraf-4-nummer-3">(3) For opptak på grunnlag av realkompetanse til videreutdanninger og masterstudier, kreves at søker dokumenterer formell kompetanse som er på samme nivå som de krav om utdanning og eventuell yrkespraksis som stilles i henhold til § 3. Det kreves for vurdering etter denne bestemmelsen, en relevant faglig fordypning på minst 80 studiepoeng.</article><article class="numberedLegalP" data-numerator="4" id="kapittel-1-paragraf-4-nummer-4">(4) Vedtak om godkjent realkompetanse er kun gyldig til det opptaket det er fattet, og er kun gyldig til utdanningen det er gitt opptak til.</article><article class="numberedLegalP" data-numerator="5" id="kapittel-1-paragraf-4-nummer-5">(5) Regler for rangering av søkere med realkompetanse er gitt i § 13.</article></article><article class="legalArticle" data-lovdata-URL="LTI/forskrift/2013-01-31-162/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Betinget opptak</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Det kan fattes vedtak om betinget opptak der søker mangler del av minstekravet for opptak etter § 2 og § 3.</article><article class="numberedLegalP" data-numerator="2" id="kapittel-1-paragraf-5-nummer-2">(2) For opptak til grunnutdanninger er det gitt bestemmelser om opptak på visse vilkår (betinget opptak) i nasjonal forskrift om opptak til høyere utdanning, kapittel 5.</article><article class="numberedLegalP" data-numerator="3" id="kapittel-1-paragraf-5-nummer-3">(3) For opptak til videreutdanninger, påbyggingsstudier, masterstudier og praktisk-pedagogisk utdanning, kan vurdering av betinget opptak gis når minst ett av følgende kriterier er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-5-nummer-3-punkt-1"><article class="legalP" id="kapittel-1-paragraf-5-nummer-3-punkt-1-ledd-1">Der forhold utenfor søkers kontroll har medvirket til at eksamen som inngår i kravet for opptak ikke er avlagt eller blitt sensurert. Det er en forutsetning at søker kan dokumentere oppmelding til eksamen.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-5-nummer-3-punkt-2"><article class="legalP" id="kapittel-1-paragraf-5-nummer-3-punkt-2-ledd-1">Der søker ikke har bestått eksamen som inngår i kravet for opptak, men der det allikevel vurderes at søker har tilstrekkelige faglige kvalifikasjoner for å kunne påbegynne studiet.</article></article></li></ul><article class="legalP" id="kapittel-1-paragraf-5-nummer-3-ledd-1">Etter disse bestemmelsene kan det godkjennes inntil ca. 10&#xa0;% avvik fra opptakskravet, dvs. inntil 15–20 studiepoeng til utdanninger som bygger på bestått bachelorutdanning på 180 studiepoeng. Ved opptak til påbyggingsstudier, kan det godkjennes inntil 15 studiepoengs avvik.</article></article><article class="numberedLegalP" data-numerator="4" id="kapittel-1-paragraf-5-nummer-4">(4) Betinget opptak kan kun gis søkere som fullfører kvalifiserende utdanning i opptaksåret, og gis under betingelse av at manglende eksamens avlegges og bestås av studenten ved første mulige anledning, senest innen ett år etter at betinget opptak er gitt. Studieplass og studierett ervervet gjennom betinget opptak bortfaller hvis kravet ikke oppfylles innen angitte frister.</article><article class="numberedLegalP" data-numerator="5" id="kapittel-1-paragraf-5-nummer-5">(5) Søkere som er innvilget betinget opptak, kan ikke få reservert studiestart til neste opptak etter bestemmelsene i § 18.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2013-01-31-162/KAPITTEL_2"><h2>Kapittel 2. Adgangsregulering og rangeringsbestemmelser</h2><article class="legalArticle" data-lovdata-URL="LTI/forskrift/2013-01-31-162/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Generelt om rangering av søkere ved opptak</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Dersom det er flere kvalifiserte søkere enn antall ledige studieplasser, kan en utdanning bli adgangsregulert. Søkere rangeres da innbyrdes etter de nærmere bestemte rangeringsregler under.</article><article class="numberedLegalP" data-numerator="2" id="kapittel-2-paragraf-1-nummer-2">(2) Kun søkere som oppfyller minstekrav for opptak, jf. § 2 og § 3, kan rangeres ved opptak. Søkere som er kvalifisert etter § 4, rangeres i henhold til bestemmelsene i § 12.</article><article class="numberedLegalP" data-numerator="3" id="kapittel-2-paragraf-1-nummer-3">(3) Søkere som har overholdt søknadsfristen for opptak, jf. § 14, skal rangeres foran søkere som søker etter fristen. Høgskolen kan allikevel behandle en søknad etter fristen der:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-3-punkt-1"><article class="legalP" id="kapittel-2-paragraf-1-nummer-3-punkt-1-ledd-1">søker på grunn av tungtveiende årsaker ikke har kunnet overholde søknadsfristen,<br />eller</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-3-punkt-2"><article class="legalP" id="kapittel-2-paragraf-1-nummer-3-punkt-2-ledd-1">søknad til studier med ledige plasser etter hovedopptaket, jf. § 17 (2). Til ledige plasser behandles kvalifiserte søkere løpende frem til opptaket avsluttes, jf. § 17 (3), og, med mindre særskilte hensyn taler for det, uten bruk av rangeringsreglene i § 7 til § 13.</article></article></li></ul></article></article><article class="legalArticle" data-lovdata-URL="LTI/forskrift/2013-01-31-162/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Rangering av søkere ved opptak til grunnutdanninger</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Ved opptak til grunnutdanninger skal søkere rangeres etter bestemmelsene gitt i forskrift om universiteter og høyskoler, kapittel 7, med følgende utfyllende bestemmelser:</article><article class="numberedLegalP" data-numerator="2" id="kapittel-2-paragraf-2-nummer-2">(2) Ved opptak til scenekunstutdanning rangeres søkerne på bakgrunn av kunstnerisk talent og utviklingspotensial utvist gjennom opptaksprøver.</article><article class="numberedLegalP" data-numerator="3" id="kapittel-2-paragraf-2-nummer-3">(3) Ved opptak til tresemesterordning i ingeniørutdanning gjelder ordinære rangeringsregler til grunnutdanninger, jf. (1).</article><article class="numberedLegalP" data-numerator="4" id="kapittel-2-paragraf-2-nummer-4">(4) Ved opptak gjennom Y-veien til ingeniørutdanningen rangeres søkerne på grunnlag av karakterene fra kvalifiserende utdanning. Ved poenglikhet gjelder rangeringsreglene gitt i nasjonal forskrift om opptak til høyere utdanning, § 7-15.</article></article><article class="legalArticle" data-lovdata-URL="LTI/forskrift/2013-01-31-162/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Generelt om rangering av søkere ved opptak til masterstudier, videreutdanninger, påbyggingsstudier og praktisk-pedagogisk utdanning</span></h3><article class="legalP" id="kapittel-2-paragraf-3-ledd-1">Ved opptak til masterstudier, videreutdanninger, påbyggingsstudier og praktisk-pedagogisk utdanning skal søkere rangeres etter nærmere bestemmelser gitt i § 9 til § 11. Der søker har flere mulige kvalifiserende grunnlag for opptak, skal grunnlaget som gir gunstigst resultat for søkeren benyttes. Unntak fra ordinær rangering, der særskilte hensyn taler for det, er gitt i § 12.</article> <article class="defaultP" margin-top="true">Følgende definisjoner gjelder for de aktuelle poenggruppene.</article> <article class="defaultP" margin-top="true"><i>Karakterpoeng:</i></article><article class="legalP" id="kapittel-2-paragraf-3-ledd-2">Karakterpoeng gis på grunnlag av vektet karaktergjennomsnitt. Dette er gjennomsnittet av alle tellende karakterer på vitnemålet vektet i forhold til antall studiepoeng/vekttall på hvert tellende emne. Tellende karakterer på emne/eksamen gis følgende delverdier: <table><tbody><tr><td data-text-align="left" data-vertical-align="top">Karakterverdi</td><td data-text-align="left" data-vertical-align="top">50</td><td data-text-align="left" data-vertical-align="top">40</td><td data-text-align="left" data-vertical-align="top">30</td><td data-text-align="left" data-vertical-align="top">20</td><td data-text-align="left" data-vertical-align="top">10</td></tr><tr><td data-text-align="left" data-vertical-align="top">Karakter</td><td data-text-align="left" data-vertical-align="top">A</td><td data-text-align="left" data-vertical-align="top">B</td><td data-text-align="left" data-vertical-align="top">C</td><td data-text-align="left" data-vertical-align="top">D</td><td data-text-align="left" data-vertical-align="top">E</td></tr></tbody></table><p class="leddfortsettelse">Karakterpoeng for gjennomsnittet av alle tellende karakterverdier avrundes til helt tall. Vurderingen «bestått/godkjent» regnes som C.</p></article><article class="legalP" id="kapittel-2-paragraf-3-ledd-3">For søkere med tall- eller bokstavkarakterer fra eldre utdanninger, benyttes følgende omregningsskala: <table><tbody><tr><td data-text-align="left" data-vertical-align="top">Karakterverdi</td><td data-text-align="left" data-vertical-align="top">50</td><td data-text-align="left" data-vertical-align="top">40</td><td data-text-align="left" data-vertical-align="top">30</td><td data-text-align="left" data-vertical-align="top">20</td><td data-text-align="left" data-vertical-align="top">10</td></tr><tr><td data-text-align="left" data-vertical-align="top">Karakter realfaglig utdanning</td><td data-text-align="left" data-vertical-align="top">1.0–1.6</td><td data-text-align="left" data-vertical-align="top">1.7–2.3</td><td data-text-align="left" data-vertical-align="top">2.4–2.8</td><td data-text-align="left" data-vertical-align="top">2.9–3.4</td><td data-text-align="left" data-vertical-align="top">3.5–4.0</td></tr><tr><td data-text-align="left" data-vertical-align="top">Karakter helse- og sosialfag, humanistiske fag, samfunnsfag, økonomi, jus, mv.</td><td data-text-align="left" data-vertical-align="top">1.0–2.2</td><td data-text-align="left" data-vertical-align="top">2.3–2.5</td><td data-text-align="left" data-vertical-align="top">2.6–2.7</td><td data-text-align="left" data-vertical-align="top">2.8–3.0</td><td data-text-align="left" data-vertical-align="top">3.1–4.0</td></tr><tr><td data-text-align="left" data-vertical-align="top">Karakter eldre skala</td><td data-text-align="left" data-vertical-align="top">S</td><td data-text-align="left" data-vertical-align="top">Mtf</td><td data-text-align="left" data-vertical-align="top">Tf</td><td data-text-align="left" data-vertical-align="top">Ng</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Ikke gitt karakter.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Bestått/ godkjent</td><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article> <article class="defaultP" margin-top="true"><i>Utdanningspoeng:</i></article><article class="legalP" id="kapittel-2-paragraf-3-ledd-4">Utdanningspoeng gis for bestått høyere utdanning utover minstekravet for opptak.</article> <article class="defaultP" margin-top="true"><i>Praksispoeng:</i></article><article class="legalP" id="kapittel-2-paragraf-3-ledd-5">Praksispoeng gis for relevant yrkespraksis utover den kvalifiserende utdanningen. Normalt teller kun praksis fra tiden etter fullført grunnutdanning. Særlig relevant praksis som er fra tiden før utdanningen kan bli vurdert medregnet hvis denne praksisen normalt krever en høyere utdanning for tilsetting.</article> <article class="defaultP" margin-top="true"><i>Tilleggspoeng:</i></article><article class="legalP" id="kapittel-2-paragraf-3-ledd-6">Tilleggspoeng gis for annen særskilt kompetanse til enkelte studier og utdanninger. Nærmere regler for tildeling av tilleggspoeng vedtas i rundskriv til denne forskriften.</article> <article class="defaultP" margin-top="true"><i>Konkurransepoeng:</i></article><article class="legalP" id="kapittel-2-paragraf-3-ledd-7">Konkurransepoeng er summen av poeng oppnådd for karakterpoeng, utdanningspoeng, praksispoeng og tilleggspoeng.</article></article><article class="legalArticle" data-lovdata-URL="LTI/forskrift/2013-01-31-162/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rangering av søkere ved opptak til masterstudier</span></h3><article class="defaultP">(1) <i>Masterstudier uten krav om yrkespraksis for opptak</i><table><tbody><tr><td data-text-align="left" data-vertical-align="top" /><td data-text-align="left" data-vertical-align="top">Karakterpoeng:</td><td data-text-align="left" data-vertical-align="top">Det gis karakterpoeng for den kvalifiserende utdanningen.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Utdanningspoeng:</td><td data-text-align="left" data-vertical-align="top">Det gis 1 utdanningspoeng pr. beståtte 30 studiepoeng utover bachelorgrad (180 studiepoeng), maksimalt 4 poeng.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Tilleggspoeng:</td><td data-text-align="left" data-vertical-align="top">Det kan gis inntil 6 tilleggspoeng for annen kompetanse til enkelte utdanninger. Utfyllende bestemmelser gis i rundskriv til denne forskriften.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Konkurransepoeng:</td><td data-text-align="left" data-vertical-align="top">Sum av karakterpoeng, utdanningspoeng og eventuelle tilleggspoeng. Ved poenglikhet mellom flere søkere, rangeres eldste søker først.</td></tr></tbody></table></article><article class="legalP" id="kapittel-2-paragraf-4-ledd-1">Ved poenglikhet mellom flere søkere, rangeres eldste søker først.</article><article class="legalP" id="kapittel-2-paragraf-4-ledd-2">Fra og med opptaket 2014-15, kreves minimum gjennomsnittskarakteren C eller minimum 30 konkurransepoeng for å være kvalifisert og få delta i rangering ved opptaket til masterstudier uten krav om yrkespraksis ved opptak.</article> <article class="defaultP" margin-top="true">(2) <i>Masterstudier med krav om yrkespraksis for opptak</i><table><tbody><tr><td data-text-align="left" data-vertical-align="top" /><td data-text-align="left" data-vertical-align="top">Karakterpoeng:</td><td data-text-align="left" data-vertical-align="top">Det gis karakterpoeng for den kvalifiserende utdanningen.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Utdanningspoeng:</td><td data-text-align="left" data-vertical-align="top">Det gis 1 utdanningspoeng pr. beståtte 30 studiepoeng utover bachelorgrad (180 studiepoeng), maksimalt 4 poeng.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Praksispoeng:</td><td data-text-align="left" data-vertical-align="top">Det gis 1 praksispoeng pr. år med relevant praksis på heltid utover minstekravet for opptak, maksimalt 10 poeng.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Tilleggspoeng:</td><td data-text-align="left" data-vertical-align="top">Det kan gis inntil 6 tilleggspoeng for annen kompetanse til enkelte utdanninger. Utfyllende bestemmelser gis i rundskriv til denne forskriften.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Konkurransepoeng:</td><td data-text-align="left" data-vertical-align="top">Sum av karakterpoeng, utdanningspoeng, praksispoeng og eventuelle tilleggspoeng.</td></tr></tbody></table></article><article class="legalP" id="kapittel-2-paragraf-4-ledd-3">Ved poenglikhet mellom flere søkere, rangeres eldste søker først.</article> <article class="defaultP" margin-top="true">(3) <i>Masterstudier i scenekunst</i></article><article class="legalP" id="kapittel-2-paragraf-4-ledd-4">Rangering av søkere skjer på grunnlag av utviste kunstneriske ferdigheter gjennom opptaksprøver. Nærmere bestemmelser for opptaksprøvene gis i rundskriv til denne forskriften.</article></article><article class="legalArticle" data-lovdata-URL="LTI/forskrift/2013-01-31-162/§10" data-name="§10" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Rangering av søkere ved opptak til videreutdanninger og påbyggingsstudier</span></h3><article class="defaultP">(1) <i>Videreutdanninger og påbyggingsstudier (fagstudier) innen lærerutdanning</i></article><article class="legalP" id="kapittel-2-paragraf-5-ledd-1">Søkere med studierett på en av høgskolens lærerutdanninger, har fortrinnsrett gjennom egne fagvalg i lærerutdanningen. Ledige studieplasser lyses ut for opptak. Ved rangering av utlyste plasser gjennom lokalt opptak, kvoteres søkerne med bakgrunn i kvalifikasjonsgrunnlaget. Rangering foretas fra og med gruppe I og deretter gruppevis synkende til studieplassene er fylt opp.<ul class="defaultList"><li><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">Gruppe I: Lærere med fast tilsetting i skolen.</article></article></li><li><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">Gruppe II: Søkere med fullført og bestått pedagogisk profesjonsutdanning, men som ikke har fast tilsetting i skolen.</article></article></li><li><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">Gruppe III: Øvrige søkere som fyller minstekravet for opptak til utdanningen.</article></article></li></ul></article><article class="legalP" id="kapittel-2-paragraf-5-ledd-2">Disse rangeringsbestemmelsene for utlyste studieplasser gjelder ikke for opptak til årsstudier som er utlyst som grunnstudier i Samordna opptak, jf. § 7.</article> <article class="defaultP" margin-top="true">(2) <i>Videreutdanninger uten krav om praksis for opptak</i><table><tbody><tr><td data-text-align="left" data-vertical-align="top" /><td data-text-align="left" data-vertical-align="top">Karakterpoeng:</td><td data-text-align="left" data-vertical-align="top">Det gis karakterpoeng for den kvalifiserende utdanningen.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Utdanningspoeng:</td><td data-text-align="left" data-vertical-align="top">Det gis 1 utdanningspoeng pr. 30 studiepoeng utover bachelorgrad (180 studiepoeng), maksimalt 4 poeng.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Tilleggspoeng:</td><td data-text-align="left" data-vertical-align="top">Det kan gis inntil 6 tilleggspoeng for annen kompetanse til enkelte utdanninger. Utfyllende bestemmelser kunngjøres i rundskriv til denne forskriften.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Konkurransepoeng:</td><td data-text-align="left" data-vertical-align="top">Sum av karakterpoeng, utdanningspoeng og eventuelle tilleggspoeng.</td></tr></tbody></table></article><article class="legalP" id="kapittel-2-paragraf-5-ledd-3">Ved poenglikhet mellom flere søkere, rangeres eldste søker først.</article> <article class="defaultP" margin-top="true"><i>(3) Videreutdanninger med krav om praksis for opptak</i><table><tbody><tr><td data-text-align="left" data-vertical-align="top" /><td data-text-align="left" data-vertical-align="top">Karakterpoeng:</td><td data-text-align="left" data-vertical-align="top">Det gis karakterpoeng for den kvalifiserende utdanningen.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Utdanningspoeng:</td><td data-text-align="left" data-vertical-align="top">Det gis 1 utdanningspoeng pr. 30 studiepoeng utover bachelorgrad (180 studiepoeng), maksimalt 4 poeng.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Praksispoeng:</td><td data-text-align="left" data-vertical-align="top">Det gis 1 praksispoeng pr. år med relevant praksis utover minstekravet for opptak, maksimalt 10 poeng.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Tilleggspoeng:</td><td data-text-align="left" data-vertical-align="top">Det kan gis inntil 6 tilleggspoeng for annen kompetanse til enkelte utdanninger. Utfyllende bestemmelser kunngjøres i rundskriv til denne forskriften.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Konkurransepoeng:</td><td data-text-align="left" data-vertical-align="top">Sum av karakterpoeng, utdanningspoeng og eventuelle tilleggspoeng.</td></tr></tbody></table></article><article class="legalP" id="kapittel-2-paragraf-5-ledd-4">Ved poenglikhet mellom flere søkere, rangeres eldste søker først.</article> <article class="defaultP" margin-top="true">(4) <i>Påbyggingsstudier utenom lærerutdanningen</i><table><tbody><tr><td data-text-align="left" data-vertical-align="top" /><td data-text-align="left" data-vertical-align="top">Karakterpoeng:</td><td data-text-align="left" data-vertical-align="top">Det gis karakterpoeng for den kvalifiserende utdanningen.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Konkurransepoeng:</td><td data-text-align="left" data-vertical-align="top">Fremgår av karakterpoeng.</td></tr></tbody></table></article></article><article class="legalArticle" data-lovdata-URL="LTI/forskrift/2013-01-31-162/§11" data-name="§11" id="kapittel-2-paragraf-6"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Rangering av søkere ved opptak til praktisk-pedagogisk utdanning</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Det gis utdanningspoeng på bakgrunn av utdanningsnivå/antall avlagte studier som er relevante undervisningsfag i skolen. Konkurransepoeng fremgår av utdanningspoeng.</article><article class="numberedLegalP" data-numerator="2" id="kapittel-2-paragraf-6-nummer-2">(2) Søkere med høyere grads utdanning (hovedfag, mastergrad eller tilsvarende) gis 50 utdanningspoeng.</article><article class="numberedLegalP" data-numerator="3" id="kapittel-2-paragraf-6-nummer-3">(3) Søkere med lavere grads utdanning gis 10 utdanningspoeng pr. beståtte studieår (60 studiepoeng) og 5 utdanningspoeng for beståtte halvårsenheter (30 studiepoeng) innenfor utdanninger som er relevante undervisningsfag i skolen. Der søker dokumenterer et oppnådd gradsvitnemål (bachelor, cand.mag. eller tilsvarende), gir dette poenguttelling på grunnlag av normert studietid for denne graden (30–40 poeng). Maksimalt antall utdanningspoeng for utdanninger innenfor lavere grad, er 45.</article><article class="numberedLegalP" data-numerator="4" id="kapittel-2-paragraf-6-nummer-4">(4) Søkere med bestått integrert 3-årig yrkesrettet bachelor-/profesjonsutdanning på lavere grads nivå, gis 30 utdanningspoeng for denne utdanningen. Det kan utover dette gis inntil 15 utdanningspoeng for beståtte studieår og halvårsenheter som er tatt i tillegg til profesjonsutdanningen, jf. (3), og/eller 10 ekstra utdanningspoeng for et relevant fagbrev fra videregående skole. Maksimalt antall utdanningspoeng for profesjonsutdanning med eventuell tilleggsutdanning, er 45 poeng.</article><article class="numberedLegalP" data-numerator="5" id="kapittel-2-paragraf-6-nummer-5">(5) Søkere med fagbrev/fagutdanning fra videregående skole og yrkesteoretisk utdanning, gis 30 utdanningspoeng for den utdanningen som samlet kvalifiserer for opptak etter § 3. Det kan utover dette gis inntil 15 utdanningspoeng for beståtte studieår og halvårsenheter som er tatt i tillegg til den kvalifiserende utdanningen, jf. (3). Maksimalt antall konkurransepoeng for fagbrev og yrkesteoretisk utdanning og eventuell tilleggsutdanning, er 45 poeng.<article class="legalP" id="kapittel-2-paragraf-6-nummer-5-ledd-1">Ved fortsatt poenglikhet, rangeres søkere med midlertidig ansettelse som lærer først. Øvrige søkere rangeres etter alder med eldste søker først.</article><article class="legalP" id="kapittel-2-paragraf-6-nummer-5-ledd-2">Kvalifisert søker etter § 3 kan vedtas utelukket fra rangering og opptak til praktisk-pedagogisk utdanning hvis høyskolen ut i fra faglige og/eller økonomiske ressurser ikke kan gi tilbud om relevant fagdidaktikk til søkeren. Vedtak om avslag på opptak på grunnlag av manglende tilbud om fagdidaktikk i utdanningen, kan ikke påklages etter § 21.</article></article></article><article class="legalArticle" data-lovdata-URL="LTI/forskrift/2013-01-31-162/§12" data-name="§12" id="kapittel-2-paragraf-7"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Opptak utenom rangeringsreglene og kvoter for opptak</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Til grunnutdanninger, er det gitt bestemmelser om opptak utenom rangeringsreglene i nasjonal forskrift om opptak til høyere utdanning § 7-12 og § 7-13.</article><article class="numberedLegalP" data-numerator="2" id="kapittel-2-paragraf-7-nummer-2">(2) Til masterstudier, videreutdanninger og praktisk-pedagogisk utdanning, kan inntil 20&#xa0;% av søkerne tildeles opptak utenom rangeringsreglene i § 8 til § 11 etter individuell vurdering. Dette kan gjelde for søkere med minst ett av følgende grunnlag:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-7-nummer-2-punkt-1"><article class="legalP" id="kapittel-2-paragraf-7-nummer-2-punkt-1-ledd-1">der søker ikke kan rangeres etter disse rangeringsreglene.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-7-nummer-2-punkt-2"><article class="legalP" id="kapittel-2-paragraf-7-nummer-2-punkt-2-ledd-1">der søker dokumenterer at sykdom, funksjonshemming eller andre spesielle forhold gir grunn til å anta at eksamensresultatene ikke gir et riktig bilde av søkerens reelle kvalifikasjoner.</article></article></li></ul><article class="legalP" id="kapittel-2-paragraf-7-nummer-2-ledd-1">Ved vurdering av opptak utenom rangeringsreglene, foretas en helhetlig vurdering om søker har likeverdige kvalifikasjoner med søkere som tas opp etter ordinær rangering.</article></article><article class="numberedLegalP" data-numerator="3" id="kapittel-2-paragraf-7-nummer-3">(3) Det kan vedtas kvoter for opptak. Utfyllende bestemmelser om kvoter for opptak av søkere med en nærmere definert bakgrunn kunngjøres i rundskriv til denne forskriften.</article><article class="numberedLegalP" data-numerator="4" id="kapittel-2-paragraf-7-nummer-4">(4) Sum av opptak foretatt utenom rangeringsreglene og gjennom kvoter, skal ikke overstige 50&#xa0;% av de utlyste studieplassene.</article></article><article class="legalArticle" data-lovdata-URL="LTI/forskrift/2013-01-31-162/§13" data-name="§13" id="kapittel-2-paragraf-8"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Rangering av søkere med godkjent realkompetanse</span></h3><article class="legalP" id="kapittel-2-paragraf-8-ledd-1">Rangering på grunnlag av realkompetanse foretas på bakgrunn av all relevant kompetanse som søker dokumenterer.</article><article class="numberedLegalP" data-numerator="1" id="kapittel-2-paragraf-8-nummer-1">(1) Til grunnutdanninger gjelder bestemmelsene i nasjonal forskrift om opptak til høyere utdanning, § 7-12 om rangering av søkere som ikke kan poengberegnes. Søkere rangeres i forhold til poengberegnede søkere ved hjelp av en individuell og skjønnsmessig vurdering, der omfanget av relevant yrkespraksis og søkernes teoretiske kunnskaper tillegges størst vekt.</article><article class="numberedLegalP" data-numerator="2" id="kapittel-2-paragraf-8-nummer-2">(2) Til masterstudium, videreutdanning eller praktisk-pedagogisk utdanning, rangeres søkere som er kvalifisert etter § 4 (3) i forhold til poengberegnede søkere ved hjelp av en individuell og skjønnsmessig vurdering, der omfanget av relevant yrkespraksis og søkernes teoretiske kunnskaper tillegges størst vekt.<article class="legalP" id="kapittel-2-paragraf-8-nummer-2-ledd-1">Nærmere bestemmelser om rangering kunngjøres i rundskriv i denne forskriften.</article></article></article></section><section class="section" data-name="kap3" id="kapittel-3" data-lovdata-URL="LTI/forskrift/2013-01-31-162/KAPITTEL_3"><h2>Kapittel 3. Fellesbestemmelser om administrative forhold i opptaket</h2><article class="legalArticle" data-lovdata-URL="LTI/forskrift/2013-01-31-162/§14" data-name="§14" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Søknadsfrister</span></h3><article class="legalP" id="kapittel-3-paragraf-1-ledd-1">Til grunnutdanninger utlyst gjennom samordna opptak vedtas søknadsfristene av Kunnskapsdepartementet. Til lokale opptak til masterstudier, videreutdanninger, praktisk-pedagogisk utdanning og særskilte opptak i ingeniørutdanningen vedtas søknadsfrister av høgskoledirektøren ved Høgskolen i Østfold.</article></article><article class="legalArticle" data-lovdata-URL="LTI/forskrift/2013-01-31-162/§15" data-name="§15" id="kapittel-3-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Søknad og dokumentasjon av kompetanse</span></h3><article class="legalP" id="kapittel-3-paragraf-2-ledd-1">Opptak søkes normalt gjennom elektronisk søknad, eventuelt på fastsatt søknadsskjema. Alle opplysninger som er nødvendige og relevante for behandling av søknaden, skal dokumenteres sammen med søknaden eller gjennom ettersending innen en angitt frist. Nærmere retningslinjer for dokumentasjon fremgår av informasjon som gis med søknadsskjema. På forespørsel er søker pliktig til å vise originaldokumenter til oppgitt tid og sted. Unnlatelse kan medføre vedtak om opphør av studieplass etter nærmere bestemmelser i forskrift om studierett og eksamen ved Høgskolen i Østfold.</article></article><article class="legalArticle" data-lovdata-URL="LTI/forskrift/2013-01-31-162/§16" data-name="§16" id="kapittel-3-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Politiattest</span></h3><article class="legalP" id="kapittel-3-paragraf-3-ledd-1">Det kreves politiattest i forbindelse med opptak til bestemte utdanninger. Nærmere bestemmelser er gitt i nasjonal forskrift om opptak til høyere utdanning, kapittel 6.</article></article><article class="legalArticle" data-lovdata-URL="LTI/forskrift/2013-01-31-162/§17" data-name="§17" id="kapittel-3-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Gjennomføring av opptak</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Opptaket gjennomføres normalt i form av et hovedopptak og eventuelle påfølgende suppleringsopptak til de studier som får ledige studieplasser etter hovedopptaket. Normalt deltar kun kvalifiserte søkere som har overholdt utlyst søknadsfrist for opptak, jf. § 6 (3), i hovedopptak og suppleringsopptak.</article><article class="numberedLegalP" data-numerator="2" id="kapittel-3-paragraf-4-nummer-2">(2) Der hovedopptak gjennomføres før 1. juli, kan tilbud om opptak til søkere som er i ferd med å fullføre utdanningen samme semester bli gitt som et midlertidig tilbud. Tilbudet forutsetter ettersending av vitnemål fra søker. Unnlater søker å sende inn vitnemål kan midlertidig tilbud om studieplass trekkes, jf. § 15.</article><article class="numberedLegalP" data-numerator="3" id="kapittel-3-paragraf-4-nummer-3">(3) Det er mulig å søke etter ordinær søknadsfrist, jf. § 14, til utdanninger som har ledige plasser uten ventelister etter hovedopptaket. Ledige plasser skal utlyses gjennom et restetorg eller tilsvarende ordning for opptak til ledige plasser, jf. § 6 (3 b).</article></article><article class="legalArticle" data-lovdata-URL="LTI/forskrift/2013-01-31-162/§18" data-name="§18" id="kapittel-3-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Reservering av studieplass til neste opptak</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) En studieplass kan søkes reservert til neste ordinære opptak til studiet. Søkere som er gitt betinget opptak etter § 5 kan ikke søke om reservert plass ved neste opptak.</article><article class="numberedLegalP" data-numerator="2" id="kapittel-3-paragraf-5-nummer-2">(2) Reservert studieplass kan innvilges hvis det har oppstått tungtveiende forhold som gjør at søkeren ikke kan benytte studieplassen. Godkjente grunner kan være sykdom, graviditet, omsorgsansvar, innkalling til førstegangstjeneste, eller lignende.</article><article class="numberedLegalP" data-numerator="3" id="kapittel-3-paragraf-5-nummer-3">(3) Innvilget utsatt studiestart medfører at søker får reservert plass på samme studium til neste ordinære opptak. Søker må søke opptak for å bekrefte studieplassen som er reservert.</article></article><article class="legalArticle" data-lovdata-URL="LTI/forskrift/2013-01-31-162/§19" data-name="§19" id="kapittel-3-paragraf-6"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Bytte av studieplass etter opptak i 1. studieår</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Det kan søkes om bytte av studieplass til eller ved Høgskolen i Østfold etter at opptak er foretatt.</article><article class="numberedLegalP" data-numerator="2" id="kapittel-3-paragraf-6-nummer-2">(2) Vilkåret for å søke bytte av studieplass, er at det har oppstått tungtveiende forhold som taler for dette etter den kunngjorte omprioriteringsfristen før opptaket.</article><article class="numberedLegalP" data-numerator="3" id="kapittel-3-paragraf-6-nummer-3">(3) Der vilkåret under (2) er oppfylt, kreves at søker har minst like mange konkurransepoeng som siste søker som er tatt opp ordinært i hovedopptak, og at det er ledig plass på studiet som det søkes byttet til.</article><article class="numberedLegalP" data-numerator="4" id="kapittel-3-paragraf-6-nummer-4">(4) Ved søknad om bytte til et studium med ledige plasser utlyst i restetorget, jf. § 17 (3), gjelder ikke vilkårene under (2) og (3) over.</article><article class="numberedLegalP" data-numerator="5" id="kapittel-3-paragraf-6-nummer-5">(5) Søknad om bytte av studieplass etter opptak, må være fremmet skriftlig til opptakskontoret senest 1 uke før kunngjort studiestart. Dette kan fravikes hvis grunnlaget for søknaden har oppstått etter denne fristen. Studieleder vurderer om det er faglig forsvarlig for søkeren å påbegynne nytt studium etter ordinær studiestart.</article></article><article class="legalArticle" data-lovdata-URL="LTI/forskrift/2013-01-31-162/§20" data-name="§20" id="kapittel-3-paragraf-7"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Overflytting til Høgskolen i Østfold, fra og med 2. studieår i grunnutdanninger</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Det kan søkes om overflytting fra et studium ved annet lærested til et tilsvarende studium ved Høgskolen i Østfold utenom samordna opptak.</article><article class="numberedLegalP" data-numerator="2" id="kapittel-3-paragraf-7-nummer-2">(2) Det kan søkes om overflytting fra og med 2. årstrinn i en bachelorutdanning, grunnskolelærerutdanning, lektorutdanning eller integrert masterstudium.</article><article class="numberedLegalP" data-numerator="3" id="kapittel-3-paragraf-7-nummer-3">(3) Søker må være registrert som aktiv student eller ha gyldig permisjon ved annet lærested på søknadstidspunktet.</article><article class="numberedLegalP" data-numerator="4" id="kapittel-3-paragraf-7-nummer-4">(4) Søker som søker overflytting må dokumentere tilfredsstillende faglig studieprogresjon og nødvendige faglige forutsetninger for å begynne på det årstrinnet det søkes om overflytting til.</article><article class="numberedLegalP" data-numerator="5" id="kapittel-3-paragraf-7-nummer-5">(5) Det må være tilstrekkelig faglig samsvar i studiemodellene ved lærestedet det søkes overflytting fra og det studiet ved Høgskolen i Østfold som det søkes overflytting til.</article><article class="numberedLegalP" data-numerator="6" id="kapittel-3-paragraf-7-nummer-6">(6) Det må være ledig plass på det studiet og årstrinnet det søkes overflytting til.</article><article class="numberedLegalP" data-numerator="7" id="kapittel-3-paragraf-7-nummer-7">(7) Det kreves normalt en konkurransepoengsum som er minimum lik med poenggrensen for opptak til studiet ved forrige opptak. Dekan kan fatte vedtak om å fravike dette kravet hvis søker har oppnådd gode resultater, normalt minimum gjennomsnittskarakteren C, hittil i studiet det søkes overflytting fra. Dekan kan også fatte vedtak om å fravike kravet hvis det foreligger særlig tungtveiende og dokumenterte grunner for søknad om overflytting.</article></article><article class="legalArticle" data-lovdata-URL="LTI/forskrift/2013-01-31-162/§21" data-name="§21" id="kapittel-3-paragraf-8"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Klage og begrunnelse</span></h3><article class="legalP" id="kapittel-3-paragraf-8-ledd-1">Klagefrist på vedtak om opptak, er 3 uker fra søker har mottatt svar, jf. forvaltningslovens § 29. Klage på vedtak skal fremmes skriftlig, og stiles til klagenemnda. Klage på opptak behandles av en klagenemnd, jf. nasjonal forskrift om opptak til høyere utdanning, kapittel 8. Søker kan be om en utfyllende begrunnelse av vedtak før klage fremmes, jf. forvaltningslovens § 24. Vedtak fattet ved opptaket til bachelorutdanninger i skuespill og scenografi, kan ikke påklages. Det kan kun påklages formelle feil ved gjennomføringen av opptaksprøvene til denne utdanningen.</article></article><article class="legalArticle" data-lovdata-URL="LTI/forskrift/2013-01-31-162/§22" data-name="§22" id="kapittel-3-paragraf-9"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse for forskriften</span></h3><article class="legalP" id="kapittel-3-paragraf-9-ledd-1">Forskriften trer i kraft fra og med 31. januar 2013. Tidligere gjeldende forskrift 8. mars 2010 nr. 382 om opptak til Høgskolen i Østfold oppheves fra samme dato.</article></article></section></main></body></html>