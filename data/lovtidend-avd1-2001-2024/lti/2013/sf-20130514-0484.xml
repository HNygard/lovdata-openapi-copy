<!DOCTYPE html><html lang="no"><head><title>Forskrift om lagringsplikt for bestemte data og om tilrettelegging av disse data (datalagringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-14-484</dd><dt class="dokid">DokumentID</dt><dd class="dokid">LTI/forskrift/2013-05-14-484</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 7 s 1243</dd><dt class="dateInForce">I kraft fra</dt><dd class="dateInForce">Samtidig med ekomloven § 2-7a</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-83/§2-7</li><li>lov/2003-07-04-83/§2-7a</li><li>lov/2003-07-04-83/§2-8</li><li>lov/2003-07-04-83/§2-9</li></ul></dd><dt class="dateOfPublication">Kunngjort</dt><dd class="dateOfPublication">2013-05-16 13:35</dd><dt class="lastupdated">Rettet</dt><dd class="lastupdated">2013-06-07 (§ 2-5 annet ledd nr. 2)</dd><dt class="journalNumber">Journalnummer</dt><dd class="journalNumber">2013-0401</dd><dt class="titleShort">Korttittel</dt><dd class="titleShort">Datalagringsforskriften</dd><dt class="title">Tittel</dt><dd class="title">Forskrift om lagringsplikt for bestemte data og om tilrettelegging av disse data (datalagringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Post- og teletilsynet den 14. mai 2013 med hjemmel i lov 4. juli 2003 nr. 83 om elektronisk kommunikasjon (ekomloven) § 2-7, § 2-7a, § 2-8 og § 2-9.</dd><dt class="refid">RefID</dt><dd class="refid">forskrift/2013-05-14-484</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lagringsplikt for bestemte data og om tilrettelegging av disse data (datalagringsforskriften)<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1-1. Saklig virkeområde</li><li>§ 1-2. Lagringspliktig</li><li>§ 1-3. Definisjoner</li></ul></li><li>Kapittel 2. Lagringspliktige data<ul class="tocSubUl"><li>§ 2-1. Lagringspliktens subjekt og omfang av lagringsplikten</li><li>§ 2-2. Fasttelefontjeneste</li><li>§ 2-3. Mobiltelefontjeneste</li><li>§ 2-4. Internettelefontjeneste</li><li>§ 2-5. Internettaksess</li><li>§ 2-6. E-posttjeneste</li><li>§ 2-7. Tidssone</li></ul></li><li>Kapittel 3. Krav til lagringen m.m.<ul class="tocSubUl"><li>§ 3-1. Dataintegritet</li><li>§ 3-2. Sporbarhet</li><li>§ 3-3. Taushetsplikt</li><li>§ 3-4. Autorisasjon</li><li>§ 3-5. Sikkerhetskopiering</li><li>§ 3-6. Sletting</li></ul></li><li>Kapittel 4. Behandling og tilrettelegging av lagringspliktige data m.m.<ul class="tocSubUl"><li>§ 4-1. Behandling av lagringspliktige data</li><li>§ 4-2. Plikt til overlevering av lagringspliktige data ved begjæring om innsyn etter personopplysningsloven</li><li>§ 4-3. Frist for lagring av lagringspliktige data</li><li>§ 4-4. Tilrettelegging</li></ul></li><li>Kapittel 5. Tilsyn, klage og sanksjoner<ul class="tocSubUl"><li>§ 5-1. Tilsyn</li><li>§ 5-2. Klage</li><li>§ 5-3. Sanksjoner</li></ul></li><li>Kapittel 6. Ikrafttredelse og overgangsbestemmelser<ul class="tocSubUl"><li>§ 6-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2013-05-14-484" id="dokument"><h1>Forskrift om lagringsplikt for bestemte data og om tilrettelegging av disse data (datalagringsforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2013-05-14-484/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2013-05-14-484/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Saklig virkeområde</span></h3><article class="legalP" id="kapittel-1-paragraf-1-ledd-1">Forskriften gjelder data som skal lagres for å avdekke, etterforske og straffeforfølge alvorlig kriminalitet.</article></article><article class="legalArticle" data-lovdata-URL="LTI/forskrift/2013-05-14-484/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Lagringspliktig</span></h3><article class="legalP" id="kapittel-1-paragraf-2-ledd-1">Tilbyder av elektronisk kommunikasjonsnett som anvendes til offentlig elektronisk kommunikasjonstjeneste og tilbyder av offentlig elektronisk kommunikasjonstjeneste er lagringspliktig.</article><article class="legalP" id="kapittel-1-paragraf-2-ledd-2">Myndigheten kan i særlige tilfeller, ved enkeltvedtak, unnta tilbyder etter første ledd helt eller delvis fra lagringsplikt. Myndigheten kan i særlige tilfeller, ved enkeltvedtak, pålegge lagringsplikt for annen virksomhet enn de som omfattes av første ledd.</article></article><article class="legalArticle" data-lovdata-URL="LTI/forskrift/2013-05-14-484/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift menes med<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>telefontjeneste:</i> elektronisk kommunikasjonstjeneste som oppretter eller mottar toveis taleforbindelser, samt tilleggstjenester og eventuelle meldings- og multimedietjenester ved hjelp av ett eller flere numre i en nasjonal eller internasjonal telefonnummerplan.</article></article></li><li data-li-identifier="2." data-name="2."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>fasttelefontjeneste:</i> telefontjeneste som originerer eller terminerer i terminal tilknyttet en fast geografisk adresse.</article></article></li><li data-li-identifier="3." data-name="3."><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>mobiltelefontjeneste:</i> telefontjeneste som originerer eller terminerer i terminal tilknyttet et landmobilt kommunikasjonsnett.</article></article></li><li data-li-identifier="4." data-name="4."><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>internettelefontjeneste:</i> telefontjeneste som originerer eller terminerer ved bruk av IP-protokoll.</article></article></li><li data-li-identifier="5." data-name="5."><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>internettaksess:</i> tilgang til Internett over kablet eller radiobasert tilkobling.</article></article></li><li data-li-identifier="6." data-name="6."><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>e-posttjeneste:</i> elektronisk meldingstjeneste som benytter adresse- og meldingsformatene spesifisert i IETF STD0010.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2013-05-14-484/KAPITTEL_2"><h2>Kapittel 2. Lagringspliktige data</h2><article class="legalArticle" data-lovdata-URL="LTI/forskrift/2013-05-14-484/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Lagringspliktens subjekt og omfang av lagringsplikten</span></h3><article class="legalP" id="kapittel-2-paragraf-1-ledd-1">Lagringspliktig er ansvarlig for å lagre de data som egne sluttbrukere genererer og som er lagringspliktige etter § 2-2 til § 2-6 med de unntakene som følger av annet og tredje ledd.</article><article class="legalP" id="kapittel-2-paragraf-1-ledd-2">Lagringspliktige for mobiltelefontjeneste eller mobil internettaksess levert gjennom landmobilt elektronisk kommunikasjonsnett skal kun lagre lagringspliktige data som nevnt i § 2-3 første ledd nr. 4 og 7 og § 2-5 første ledd nr. 1 og 3 og annet ledd nr. 3. Tilbyder av det landmobile elektroniske kommunikasjonsnettet som anvendes til tjenestene nevnt i første punktum, skal lagre alle data som nevnt i § 2-3 første ledd nr. 1 til 3, 5 til 9 og annet ledd, samt § 2-5 første ledd nr. 1, 2, 4 og 5 og annet ledd som genereres i dennes landmobile elektroniske kommunikasjonsnett.</article><article class="legalP" id="kapittel-2-paragraf-1-ledd-3">Lagringspliktige data som genereres ved gjesting i et utenlandsk landmobilt elektronisk kommunikasjonsnett, eller i et landmobilt elektronisk kommunikasjonsnett som utelukkende benytter satellittlink for gjennomføring av kommunikasjonen, skal lagres av den virksomhet som gjennom avtale muliggjør gjesting i det aktuelle landmobile kommunikasjonsnettet.</article><article class="legalP" id="kapittel-2-paragraf-1-ledd-4">Lagringsforpliktelsen gjelder kun de lagringspliktige data som er tilgjengelig for den lagringspliktige virksomhet.</article></article><article class="legalArticle" data-lovdata-URL="LTI/forskrift/2013-05-14-484/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Fasttelefontjeneste</span></h3><article class="legalP" id="kapittel-2-paragraf-2-ledd-1">Lagringspliktige data for fasttelefontjeneste er<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">anroperens telefonnummer (A-nummer),</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">telefonnummer som blir anropt (B-nummer),</article></article></li><li data-li-identifier="3." data-name="3."><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">telefonnummer som anropet viderekobles til (C-nummer),</article></article></li><li data-li-identifier="4." data-name="4."><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">sluttbrukerens og eventuelle registrerte brukeres navn og adresse for A-, B- og C-nummer på tidspunktet for den aktuelle kommunikasjonen,</article></article></li><li data-li-identifier="5." data-name="5."><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">dato og klokkeslett for start og avslutning av kommunikasjonen,</article></article></li><li data-li-identifier="6." data-name="6."><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">den telefontjeneste som benyttes.</article></article></li></ul></article><article class="legalP" id="kapittel-2-paragraf-2-ledd-2">Mislykkede anrop og tapte anrop skal lagres i den utstrekning den lagringspliktige logger, lagrer og behandler trafikkdata om slike anrop.</article></article><article class="legalArticle" data-lovdata-URL="LTI/forskrift/2013-05-14-484/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Mobiltelefontjeneste</span></h3><article class="legalP" id="kapittel-2-paragraf-3-ledd-1">Lagringspliktige data for mobiltelefontjeneste er<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">anroperens telefonnummer (A-nummer),</article></article></li><li data-li-identifier="2." data-name="2."><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">telefonnummer som blir anropt (B-nummer),</article></article></li><li data-li-identifier="3." data-name="3."><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">telefonnummer som anropet viderekobles til (C-nummer),</article></article></li><li data-li-identifier="4." data-name="4."><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">sluttbrukerens og eventuelle registrerte brukeres navn og adresse for A-, B- og C-nummer på tidspunktet for den aktuelle kommunikasjonen eller de siste seks måneder dersom tidspunktet for kommunikasjonen ikke er kjent,</article></article></li><li data-li-identifier="5." data-name="5."><article class="listArticle" id="kapittel-2-paragraf-3-ledd-1-punkt-5"><article class="legalP" id="kapittel-2-paragraf-3-ledd-1-punkt-5-ledd-1">dato og klokkeslett for start og avslutning av kommunikasjonen,</article></article></li><li data-li-identifier="6." data-name="6."><article class="listArticle" id="kapittel-2-paragraf-3-ledd-1-punkt-6"><article class="legalP" id="kapittel-2-paragraf-3-ledd-1-punkt-6-ledd-1">den telefontjeneste som benyttes,</article></article></li><li data-li-identifier="7." data-name="7."><article class="listArticle" id="kapittel-2-paragraf-3-ledd-1-punkt-7"><article class="legalP" id="kapittel-2-paragraf-3-ledd-1-punkt-7-ledd-1">anroperens og den anroptes internasjonale kjennetegn for mobilabonnementer (IMSI),</article></article></li><li data-li-identifier="8." data-name="8."><article class="listArticle" id="kapittel-2-paragraf-3-ledd-1-punkt-8"><article class="legalP" id="kapittel-2-paragraf-3-ledd-1-punkt-8-ledd-1">anroperens og den anroptes internasjonale kjennetegn for mobiltelefonutstyr (IMEI),</article></article></li><li data-li-identifier="9." data-name="9."><article class="listArticle" id="kapittel-2-paragraf-3-ledd-1-punkt-9"><article class="legalP" id="kapittel-2-paragraf-3-ledd-1-punkt-9-ledd-1">informasjon om hvilken celle sluttbruker tilkobles ved kommunikasjonens begynnelse og slutt, og opplysninger om cellens geografiske lokalisering ved kommunikasjonens begynnelse og slutt.</article></article></li></ul></article><article class="legalP" id="kapittel-2-paragraf-3-ledd-2">Mislykkede anrop og tapte anrop skal lagres i den utstrekning den lagringspliktige logger, lagrer og behandler trafikkdata om slike anrop.</article></article><article class="legalArticle" data-lovdata-URL="LTI/forskrift/2013-05-14-484/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Internettelefontjeneste</span></h3><article class="legalP" id="kapittel-2-paragraf-4-ledd-1">Lagringspliktige data for internettelefontjeneste er<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">anroperens telefonnummer (A-nummer) eller tildelt brukeridentitet og IP-adresse denne benytter ved kommunikasjonen,</article></article></li><li data-li-identifier="2." data-name="2."><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">telefonnummer som blir anropt (B-nummer) eller tildelt brukeridentitet til den som blir anropt og IP-adressen denne benytter ved kommunikasjonen,</article></article></li><li data-li-identifier="3." data-name="3."><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">telefonnummer som anropet viderekobles til (C-nummer) eller tildelt brukeridentitet til den som blir anropt og IP-adressen denne benytter ved kommunikasjonen,</article></article></li><li data-li-identifier="4." data-name="4."><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">sluttbrukerens og eventuelle registrerte brukeres navn og adresse for A-, B- og C-nummer eller tilsvarende ved tildeling av brukeridentitet på tidspunktet for den aktuelle kommunikasjonen,</article></article></li><li data-li-identifier="5." data-name="5."><article class="listArticle" id="kapittel-2-paragraf-4-ledd-1-punkt-5"><article class="legalP" id="kapittel-2-paragraf-4-ledd-1-punkt-5-ledd-1">dato og klokkeslett for start og avslutning av kommunikasjonen,</article></article></li><li data-li-identifier="6." data-name="6."><article class="listArticle" id="kapittel-2-paragraf-4-ledd-1-punkt-6"><article class="legalP" id="kapittel-2-paragraf-4-ledd-1-punkt-6-ledd-1">den telefontjeneste som benyttes.</article></article></li></ul></article><article class="legalP" id="kapittel-2-paragraf-4-ledd-2">Mislykkede anrop og tapte anrop skal lagres i den utstrekning den lagringspliktige logger, lagrer og behandler trafikkdata om slike anrop.</article></article><article class="legalArticle" data-lovdata-URL="LTI/forskrift/2013-05-14-484/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Internettaksess</span></h3><article class="legalP" id="kapittel-2-paragraf-5-ledd-1">Lagringspliktige data for internettaksess er<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">sluttbrukerens og eventuelle registrerte brukeres brukeridentitet eller tilsvarende identifikasjon,</article></article></li><li data-li-identifier="2." data-name="2."><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">tildelt IP-adresse for kommunikasjonen,</article></article></li><li data-li-identifier="3." data-name="3."><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">sluttbrukerens og eventuelle registrerte brukeres navn og adresse på tidspunktet for den aktuelle kommunikasjonen eller de siste seks måneder dersom tidspunktet for kommunikasjonen ikke er kjent,</article></article></li><li data-li-identifier="4." data-name="4."><article class="listArticle" id="kapittel-2-paragraf-5-ledd-1-punkt-4"><article class="legalP" id="kapittel-2-paragraf-5-ledd-1-punkt-4-ledd-1">dato og klokkeslett for pålogging av Internett-tjenesten,</article></article></li><li data-li-identifier="5." data-name="5."><article class="listArticle" id="kapittel-2-paragraf-5-ledd-1-punkt-5"><article class="legalP" id="kapittel-2-paragraf-5-ledd-1-punkt-5-ledd-1">dato og klokkeslett for avlogging av Internett-tjenesten,</article></article></li><li data-li-identifier="6." data-name="6."><article class="listArticle" id="kapittel-2-paragraf-5-ledd-1-punkt-6"><article class="legalP" id="kapittel-2-paragraf-5-ledd-1-punkt-6-ledd-1">a-nummer ved oppringt tilgang,</article></article></li><li data-li-identifier="7." data-name="7."><article class="listArticle" id="kapittel-2-paragraf-5-ledd-1-punkt-7"><article class="legalP" id="kapittel-2-paragraf-5-ledd-1-punkt-7-ledd-1">data som identifiserer den digitale abonnentlinjen eller annet sluttpunkt for kommunikasjonens avsender.</article></article></li></ul></article><article class="legalP" id="kapittel-2-paragraf-5-ledd-2">Dersom mobilt kommunikasjonsutstyr benyttes for internettaksess, er i tillegg følgende informasjon lagringspliktig</article><article class="legalP" id="kapittel-2-paragraf-5-ledd-3">1. hvilken celle sluttbruker tilkobles ved tidspunktet for pålogging av Internett-tjenesten,</article><article class="legalP" id="kapittel-2-paragraf-5-ledd-4">2. opplysninger om cellens geografiske lokalisering ved tidspunktet for pålogging av Internett-tjenesten,</article><article class="legalP" id="kapittel-2-paragraf-5-ledd-5">3. Internasjonalt kjennetegn for mobilabonnementer (IMSI) som det mobile kommunikasjonsutstyret benytter.</article></article><article class="legalArticle" data-lovdata-URL="LTI/forskrift/2013-05-14-484/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">E-posttjeneste</span></h3><article class="legalP" id="kapittel-2-paragraf-6-ledd-1">Lagringspliktige data for e-posttjeneste hvor meldingen er gjort tilgjengelig for mottaker er<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">avsender og mottakers e-postadresse og IP-adresse, samt brukeridentitet eller annen tilsvarende identifikasjon dersom dette er noe annet enn e-postadressen,</article></article></li><li data-li-identifier="2." data-name="2."><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">sluttbrukerens og eventuelle registrerte brukeres navn og adresse på tidspunktet for den aktuelle kommunikasjonen,</article></article></li><li data-li-identifier="3." data-name="3."><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">dato og klokkeslett for på- og avlogging av e-posttjenesten.</article></article></li></ul></article></article><article class="legalArticle" data-lovdata-URL="LTI/forskrift/2013-05-14-484/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Tidssone</span></h3><article class="legalP" id="kapittel-2-paragraf-7-ledd-1">Det skal angis hvilken tidssone lagrede klokkeslett er angitt i.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2013-05-14-484/KAPITTEL_3"><h2>Kapittel 3. Krav til lagringen m.m.</h2><article class="legalArticle" data-lovdata-URL="LTI/forskrift/2013-05-14-484/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Dataintegritet</span></h3><article class="legalP" id="kapittel-3-paragraf-1-ledd-1">Lagringspliktige skal sikre at de data som lagres ikke endres gjennom innsamlingen, klargjøringen, lagringen og tilgjengeliggjøringen.</article></article><article class="legalArticle" data-lovdata-URL="LTI/forskrift/2013-05-14-484/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Sporbarhet</span></h3><article class="legalP" id="kapittel-3-paragraf-2-ledd-1">Enhver behandling av lagringspliktige data skal dokumenteres i egen automatisk generert logg. Av loggen skal det fremgå<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">formålet med behandlingen av lagringspliktige data og angivelse av hjemmelsgrunnlag for behandlingen,</article></article></li><li data-li-identifier="2." data-name="2."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">hva som er gjort med de lagringspliktige data,</article></article></li><li data-li-identifier="3." data-name="3."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">tidspunkt for behandlingen,</article></article></li><li data-li-identifier="4." data-name="4."><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">entydig identifisering av hvem som har behandlet dataene,</article></article></li><li data-li-identifier="5." data-name="5."><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">entydig identifisering av hvem dataene er utlevert til,</article></article></li><li data-li-identifier="6." data-name="6."><article class="listArticle" id="kapittel-3-paragraf-2-ledd-1-punkt-6"><article class="legalP" id="kapittel-3-paragraf-2-ledd-1-punkt-6-ledd-1">entydig referanse til utleveringspålegg.</article></article></li></ul></article><article class="legalP" id="kapittel-3-paragraf-2-ledd-2">Tilføring eller sletting av lagringspliktige data med hjemmel i ekomloven § 2-7a første ledd eller § 2-7 annet ledd skal ikke loggføres.</article><article class="legalP" id="kapittel-3-paragraf-2-ledd-3">Loggen skal oppbevares i tre år.</article></article><article class="legalArticle" data-lovdata-URL="LTI/forskrift/2013-05-14-484/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Taushetsplikt</span></h3><article class="legalP" id="kapittel-3-paragraf-3-ledd-1">Lagringspliktige skal sikre at uvedkommende ikke får tilgang til lagringspliktige data.</article><article class="legalP" id="kapittel-3-paragraf-3-ledd-2">Den som behandler lagringspliktige data på vegne av lagringspliktig skal bevare taushet om de lagringspliktige data overfor uvedkommende. Taushetsplikten gjelder også etter fratredelse av stilling.</article><article class="legalP" id="kapittel-3-paragraf-3-ledd-3">Som uvedkommende regnes andre enn:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-3-punkt-1"><article class="legalP" id="kapittel-3-paragraf-3-ledd-3-punkt-1-ledd-1">de som er autorisert for tilgang til lagringspliktige data etter § 3-4,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-3-punkt-2"><article class="legalP" id="kapittel-3-paragraf-3-ledd-3-punkt-2-ledd-1">den registrerte,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-3-punkt-3"><article class="legalP" id="kapittel-3-paragraf-3-ledd-3-punkt-3-ledd-1">pliktsubjekter som skal bistå den registrerte med gjennomføring av innsyn eller retting etter personopplysningsloven,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-3-punkt-4"><article class="legalP" id="kapittel-3-paragraf-3-ledd-3-punkt-4-ledd-1">de som har lovbestemt tilgang til lagringspliktige data.</article></article></li></ul></article></article><article class="legalArticle" data-lovdata-URL="LTI/forskrift/2013-05-14-484/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Autorisasjon</span></h3><article class="legalP" id="kapittel-3-paragraf-4-ledd-1">Den lagringspliktige er ansvarlig for at personer som har tjenstlig behov for tilgang til lagringspliktige data som er klargjort etter § 4-2, er autorisert av den lagringspliktige virksomheten. Autorisasjonen kan bare omfatte behandling som nevnt i § 4-1.</article><article class="legalP" id="kapittel-3-paragraf-4-ledd-2">Autorisering og autorisasjonssamtale skal gjennomføres før vedkommende gis tilgang til lagringspliktige data.</article><article class="legalP" id="kapittel-3-paragraf-4-ledd-3">Autorisasjon kan bare gis til personer som er skikket til oppgaven.</article><article class="legalP" id="kapittel-3-paragraf-4-ledd-4">Den som autoriserer skal kreve at den som skal autoriseres fremviser politiattest som ikke er eldre enn tre måneder og signerer en erklæring om taushetsplikt etter § 3-3 under autorisasjonssamtalen.</article><article class="legalP" id="kapittel-3-paragraf-4-ledd-5">Lagringspliktige skal sikre at det gjennomføres oppfølgingssamtaler med de autoriserte minst en gang i året. Hvert syvende år skal den autoriserte fremlegge politiattest som ikke er eldre enn tre måneder.</article><article class="legalP" id="kapittel-3-paragraf-4-ledd-6">Når grunnlaget for en autorisasjon bortfaller, skal den som har vært autorisert, gjennom en samtale, gjøres kjent med dette og underrettes om at taushetsplikten etter § 3-3 fortsatt gjelder.</article><article class="legalP" id="kapittel-3-paragraf-4-ledd-7">Lagringspliktige skal sikre at det føres protokoll over autoriserte personer. Protokollen skal inneholde<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-4-ledd-7-punkt-1"><article class="legalP" id="kapittel-3-paragraf-4-ledd-7-punkt-1-ledd-1">navn på autorisert person,</article></article></li><li data-li-identifier="2." data-name="2."><article class="listArticle" id="kapittel-3-paragraf-4-ledd-7-punkt-2"><article class="legalP" id="kapittel-3-paragraf-4-ledd-7-punkt-2-ledd-1">navn på autoriserende person,</article></article></li><li data-li-identifier="3." data-name="3."><article class="listArticle" id="kapittel-3-paragraf-4-ledd-7-punkt-3"><article class="legalP" id="kapittel-3-paragraf-4-ledd-7-punkt-3-ledd-1">tidspunktet for autoriseringen,</article></article></li><li data-li-identifier="4." data-name="4."><article class="listArticle" id="kapittel-3-paragraf-4-ledd-7-punkt-4"><article class="legalP" id="kapittel-3-paragraf-4-ledd-7-punkt-4-ledd-1">tidspunktet for siste autorisasjonssamtale,</article></article></li><li data-li-identifier="5." data-name="5."><article class="listArticle" id="kapittel-3-paragraf-4-ledd-7-punkt-5"><article class="legalP" id="kapittel-3-paragraf-4-ledd-7-punkt-5-ledd-1">tidspunktet og årsak for bortfall av autorisasjonen.</article></article></li></ul></article><article class="legalP" id="kapittel-3-paragraf-4-ledd-8">Protokollen skal vise komplett oversikt for de siste fire år.</article></article><article class="legalArticle" data-lovdata-URL="LTI/forskrift/2013-05-14-484/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Sikkerhetskopiering</span></h3><article class="legalP" id="kapittel-3-paragraf-5-ledd-1">Lagringspliktige er ansvarlig for at det minst daglig tas sikkerhetskopier av de lagringspliktige data.</article><article class="legalP" id="kapittel-3-paragraf-5-ledd-2">Sikkerhetskopien skal sikre at lagringspliktige data ikke går tapt som følge av programvarefeil, maskinvarefeil eller brann. Sikkerhetskopien skal oppbevares logisk adskilt og i egen branncelle fysisk adskilt fra lagringsmediet som inneholder de lagringspliktige data. Sikkerhetskopiene skal oppbevares og behandles med samme sikkerhetsnivå som lagringspliktige data.</article><article class="legalP" id="kapittel-3-paragraf-5-ledd-3">Sikkerhetskopierte lagringspliktige data skal ved behov kunne tilgjengeliggjøres for utlevering innen tre dager.</article></article><article class="legalArticle" data-lovdata-URL="LTI/forskrift/2013-05-14-484/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Sletting</span></h3><article class="legalP" id="kapittel-3-paragraf-6-ledd-1">Lagringspliktige data, herunder sikkerhetskopien av dataene, skal slettes når dataene er seks måneder gamle, jf. ekomloven § 2-7. Sletting skal skje minst daglig.</article><article class="legalP" id="kapittel-3-paragraf-6-ledd-2">Ved bedømmelsen av alderen på dataene skal det tas utgangspunkt i tidspunktet for lagring jf. § 4-3 første til tredje ledd.</article><article class="legalP" id="kapittel-3-paragraf-6-ledd-3">Sletteplikten står tilbake for sikringspålegg med hjemmel i straffeprosessloven § 215a.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2013-05-14-484/KAPITTEL_4"><h2>Kapittel 4. Behandling og tilrettelegging av lagringspliktige data m.m.</h2><article class="legalArticle" data-lovdata-URL="LTI/forskrift/2013-05-14-484/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Behandling av lagringspliktige data</span></h3><article class="legalP" id="kapittel-4-paragraf-1-ledd-1">Behandling av lagringspliktige data kan bare finne sted<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">for utlevering til den registrerte, jf. personopplysningsloven § 18 annet ledd,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">for retting etter personopplysningsloven § 27,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">for tilgjengeliggjøring for politi og påtalemyndigheten eller Finanstilsynet etter samtykke, jf. personopplysningsloven § 2 nr. 7 fra den registrerte, jf. personopplysningsloven § 18 annet ledd,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">for tilgjengeliggjøring av informasjon i medhold av ekomloven § 2-9 tredje ledd og § 2-9a eller tvisteloven § 22-3 fjerde ledd jf. ekomloven § 2-9 tredje ledd,</article></article></li><li data-li-identifier="e)" data-name="e)"><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">for oppfylling av pålegg i medhold av straffeprosessloven § 210b, § 210c, § 216b annet ledd bokstav d, § 222d, politiloven § 17d eller verdipapirhandelloven § 15-3 annet ledd nr. 3,</article></article></li><li data-li-identifier="f)" data-name="f)"><article class="listArticle" id="kapittel-4-paragraf-1-ledd-1-punkt-6"><article class="legalP" id="kapittel-4-paragraf-1-ledd-1-punkt-6-ledd-1">for nødvendig teknisk vedlikehold av databasen.</article></article></li></ul></article></article><article class="legalArticle" data-lovdata-URL="LTI/forskrift/2013-05-14-484/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Plikt til overlevering av lagringspliktige data ved begjæring om innsyn etter personopplysningsloven</span></h3><article class="legalP" id="kapittel-4-paragraf-2-ledd-1">Lagringspliktige for mobiltelefontjeneste og mobil internettaksess plikter å utlevere lagringspliktige data som nevnt i § 2-1 annet ledd første punktum til virksomhet som skal gi den registrerte innsyn i de lagringspliktige data, etter personopplysningsloven § 18.</article></article><article class="legalArticle" data-lovdata-URL="LTI/forskrift/2013-05-14-484/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Frist for lagring av lagringspliktige data</span></h3><article class="legalP" id="kapittel-4-paragraf-3-ledd-1">Lagringspliktige data etter § 2-2 til § 2-4 skal lagres uten ugrunnet opphold, og ikke senere enn ett døgn etter at kommunikasjonen ble avsluttet.</article><article class="legalP" id="kapittel-4-paragraf-3-ledd-2">Lagring av lagringspliktige data etter § 2-5 skal skje uten ugrunnet opphold og ikke senere enn ett døgn etter at kommunikasjonen ble opprettet, og uten ugrunnet opphold og ikke senere enn ett døgn etter at kommunikasjonen ble avsluttet. Ved kommunikasjonens avslutning skal det kun lagres informasjon i medhold av § 2-5 første ledd nr. 1 til 3 og 5 til 7.</article><article class="legalP" id="kapittel-4-paragraf-3-ledd-3">Lagring av lagringspliktige data etter § 2-6 skal skje uten ugrunnet opphold og ikke senere enn ett døgn etter at brukeren logget seg på e-posttjenesten, og uten ugrunnet opphold og ikke senere enn ett døgn etter at brukeren logget seg av e-posttjenesten. Når brukeren logger seg av tjenesten, skal tidspunkt for pålogging ikke lagres. Lagring av data som nevnt i § 2-6 nr. 1 skal skje uten ugrunnet opphold og ikke senere enn ett døgn etter at dataene ble generert.</article><article class="legalP" id="kapittel-4-paragraf-3-ledd-4">Lagringspliktige data som innsamles fra andre enn de som er nevnt i første ledd skal lagres uten ugrunnet opphold, og ikke senere enn ett døgn etter at dataene ble mottatt.</article></article><article class="legalArticle" data-lovdata-URL="LTI/forskrift/2013-05-14-484/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Tilrettelegging</span></h3><article class="legalP" id="kapittel-4-paragraf-4-ledd-1">Lagringspliktige data skal tilgjengeliggjøres for uthenting etter § 4-1 første ledd bokstavene b til e og annet ledd uten ugrunnet opphold, og ikke senere enn to virkedager eller maksimalt tre dager etter pålegget er kommet frem til den lagringspliktige. Det kan avtales raskere responstid.</article><article class="legalP" id="kapittel-4-paragraf-4-ledd-2">Dataene skal tilrettelegges i et elektronisk lesbart format som enkelt kan behandles hos mottaker.</article><article class="legalP" id="kapittel-4-paragraf-4-ledd-3">Tilretteleggingsplikten etter første ledd omfatter ikke overføringen av lagringspliktige data til mottaker.</article><article class="legalP" id="kapittel-4-paragraf-4-ledd-4">Lagringspliktig er ansvarlig for å etablere et kontaktpunkt som politi og påtalemyndighet eller Finanstilsynet kan kontakte ved uthenting av lagringspliktige data.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2013-05-14-484/KAPITTEL_5"><h2>Kapittel 5. Tilsyn, klage og sanksjoner</h2><article class="legalArticle" data-lovdata-URL="LTI/forskrift/2013-05-14-484/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Tilsyn</span></h3><article class="legalP" id="kapittel-5-paragraf-1-ledd-1">Post- og teletilsynet fører tilsyn med de bestemmelser som er angitt i denne forskriften, jf. ekomloven § 10-1.</article></article><article class="legalArticle" data-lovdata-URL="LTI/forskrift/2013-05-14-484/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Klage</span></h3><article class="legalP" id="kapittel-5-paragraf-2-ledd-1">Klageinstans på enkeltvedtak fattet av Post- og teletilsynet i medhold av denne forskriften er Samferdselsdepartementet, jf. ekomloven § 11-6.</article></article><article class="legalArticle" data-lovdata-URL="LTI/forskrift/2013-05-14-484/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Sanksjoner</span></h3><article class="legalP" id="kapittel-5-paragraf-3-ledd-1">Brudd på bestemmelser i denne forskriften kan medføre tvangsmulkt, jf. ekomloven § 10-7, overtredelsesgebyr, jf. ekomloven § 10-13 første ledd nr. 2 eller straff jf. ekomloven § 12-4 første ledd nr. 2.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2013-05-14-484/KAPITTEL_6"><h2>Kapittel 6. Ikrafttredelse og overgangsbestemmelser</h2><article class="legalArticle" data-lovdata-URL="LTI/forskrift/2013-05-14-484/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Forskriften trer i kraft samtidig med ikrafttredelse av ekomloven § 2-7a.</article></article></section></main></body></html>