<!DOCTYPE html><html lang="no"><head><title>Forskrift om nasjonal kjernejournal (kjernejournalforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-31-563</dd><dt class="dokid">DokumentID</dt><dd class="dokid">LTI/forskrift/2013-05-31-563</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 7 s 1342</dd><dt class="dateInForce">I kraft fra</dt><dd class="dateInForce">2013-05-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-21-1610</li><li>forskrift/2007-12-07-1389</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-05-18-24/§6d</li><li>lov/2001-05-18-24/§9</li><li>lov/1999-07-02-64/§37</li><li>lov/1992-12-04-126/§12</li></ul></dd><dt class="dateOfPublication">Kunngjort</dt><dd class="dateOfPublication">2013-06-04 15:50</dd><dt class="journalNumber">Journalnummer</dt><dd class="journalNumber">2013-0478</dd><dt class="titleShort">Korttittel</dt><dd class="titleShort">Kjernejournalforskriften</dd><dt class="title">Tittel</dt><dd class="title">Forskrift om nasjonal kjernejournal (kjernejournalforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 31. mai 2013 med hjemmel i lov 18. mai 2001 nr. 24 om helseregistre og behandling av helseopplysninger (helseregisterloven) § 6d sjette ledd og § 9, lov 2. juli 1999 nr. 64 om helsepersonell m.v. (helsepersonelloven) § 37 og lov 4. desember 1992 nr. 126 om arkiv § 12. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2013-05-31-563</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nasjonal kjernejournal (kjernejournalforskriften)<ul class="tocSubUl"><li>§ 1. Formål</li><li>§ 2. Den databehandlingsansvarlige</li><li>§ 3. Hvem som kan ha en nasjonal kjernejournal</li><li>§ 4. Innholdet i en nasjonal kjernejournal</li><li>§ 5. Melding av opplysninger til kjernejournalen</li><li>§ 6. Rett til innsyn, varsel, retting, sletting og sperring</li><li>§ 7. Unntak fra kravet om samtykke</li><li>§ 8. Tilbaketrekking av samtykke</li><li>§ 9. Tilgangsstyring</li><li>§ 10. Lagring av helseopplysninger</li><li>§ 11. Forbud mot utlevering av opplysninger fra den nasjonale kjernejournalen</li><li>§ 12. Opplæring</li><li>§ 13. Ikrafttredelse</li><li>§ 14. Endringer i andre forskrifter<ul class="tocSubUl"><li>§ 3-6. Utlevering av opplysninger til den nasjonale kjernejournalen</li><li>§ 3-6b. Utlevering av opplysninger til den nasjonale kjernejournalen</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2013-05-31-563" id="dokument"><h1>Forskrift om nasjonal kjernejournal (kjernejournalforskriften)</h1><article class="legalArticle" data-lovdata-URL="LTI/forskrift/2013-05-31-563/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften etablerer en nasjonal kjernejournal som sammenstiller vesentlige helseopplysninger om den registrerte og gjør opplysningene tilgjengelige for helsepersonell som trenger dem for å yte forsvarlig helsehjelp.</article><article class="legalP" id="paragraf-1-ledd-2">Formålet med den nasjonale kjernejournalen er å øke pasientsikkerheten ved å bidra til rask og sikker tilgang til strukturert informasjon om pasienten.</article></article><article class="legalArticle" data-lovdata-URL="LTI/forskrift/2013-05-31-563/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Den databehandlingsansvarlige</span></h2><article class="legalP" id="paragraf-2-ledd-1">Helsedirektoratet er databehandlingsansvarlig for den nasjonale kjernejournalen, jf. helseregisterloven § 2 nr. 8.</article></article><article class="legalArticle" data-lovdata-URL="LTI/forskrift/2013-05-31-563/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som kan ha en nasjonal kjernejournal</span></h2><article class="legalP" id="paragraf-3-ledd-1">En nasjonal kjernejournal kan opprettes for alle personer som omfattes av pasient- og brukerettighetsloven § 1-2 og som har fødselsnummer eller D-nummer.</article><article class="legalP" id="paragraf-3-ledd-2">Den registrerte har rett til å reservere seg mot behandling av helseopplysninger i registeret, jf. helseregisterloven § 6d fjerde ledd.</article></article><article class="legalArticle" data-lovdata-URL="LTI/forskrift/2013-05-31-563/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innholdet i en nasjonal kjernejournal</span></h2><article class="legalP" id="paragraf-4-ledd-1">Uten samtykke kan en nasjonal kjernejournal inneholde:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">navn og fødselsnummer eller D-nummer</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">kontaktinformasjon til den registrerte</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">kontaktinformasjon til <ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-3-ledd-1-punkt-1"><article class="legalP" id="paragraf-4-ledd-1-punkt-3-ledd-1-punkt-1-ledd-1">pårørende</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-3-ledd-1-punkt-2"><article class="legalP" id="paragraf-4-ledd-1-punkt-3-ledd-1-punkt-2-ledd-1">fastlege eller annen lege</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3-ledd-1-punkt-3"><article class="legalP" id="paragraf-4-ledd-1-punkt-3-ledd-1-punkt-3-ledd-1">aktuelle kommunale helse- og omsorgstjenester</article></article></li></ul></article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">en oversikt over legemidler og annet rekvirert på resept <ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-4-ledd-1-punkt-1"><article class="legalP" id="paragraf-4-ledd-1-punkt-4-ledd-1-punkt-1-ledd-1">fra Reseptformidleren som er rekvirert og/eller utlevert</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-4-ledd-1-punkt-2"><article class="legalP" id="paragraf-4-ledd-1-punkt-4-ledd-1-punkt-2-ledd-1">ordinert internt i sykehjem</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-4-ledd-1-punkt-3"><article class="legalP" id="paragraf-4-ledd-1-punkt-4-ledd-1-punkt-3-ledd-1">fra fastlege eller annet behandlende helsepersonell</article></article></li></ul></article></article></li><li data-li-identifier="5." data-name="5."><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">kritisk informasjon om <ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-5-ledd-1-punkt-1"><article class="legalP" id="paragraf-4-ledd-1-punkt-5-ledd-1-punkt-1-ledd-1">alvorlige allergiske reaksjoner og andre overfølsomhetsreaksjoner</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-5-ledd-1-punkt-2"><article class="legalP" id="paragraf-4-ledd-1-punkt-5-ledd-1-punkt-2-ledd-1">implantater</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-5-ledd-1-punkt-3"><article class="legalP" id="paragraf-4-ledd-1-punkt-5-ledd-1-punkt-3-ledd-1">helsehjelp som kan være kontraindisert</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-5-ledd-1-punkt-4"><article class="legalP" id="paragraf-4-ledd-1-punkt-5-ledd-1-punkt-4-ledd-1">andre kritiske opplysninger, blant annet dersom vanlig behandlingsrutine ikke skal følges, komplikasjoner etter tidligere helsehjelp, medisinsk tilstand som krever særlig oppmerksomhet, pågående behandling og meldepliktige infeksjonssykdommer der sykdommen vil kunne påvirke valg av helsehjelp</article></article></li></ul></article></article></li><li data-li-identifier="6." data-name="6."><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">pasientens kontakt med helsetjenesten ved <ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-6-ledd-1-punkt-1"><article class="legalP" id="paragraf-4-ledd-1-punkt-6-ledd-1-punkt-1-ledd-1">tid og sted for kontakt med spesialisthelsetjenesten</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-6-ledd-1-punkt-2"><article class="legalP" id="paragraf-4-ledd-1-punkt-6-ledd-1-punkt-2-ledd-1">tid og sted for kontakt med kommunal helse- og omsorgstjeneste</article></article></li></ul></article></article></li><li data-li-identifier="7." data-name="7."><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">referanse til ytterligere informasjon, herunder epikriser, prøvesvar, billedundersøkelser og henvisninger</article></article></li><li data-li-identifier="8." data-name="8."><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">pasientens friteksfelt</article></article></li><li data-li-identifier="9." data-name="9."><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1">administrativ informasjon om <ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-9-ledd-1-punkt-1"><article class="legalP" id="paragraf-4-ledd-1-punkt-9-ledd-1-punkt-1-ledd-1">eventuell reservasjon mot at det opprettes en kjernejournal</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-9-ledd-1-punkt-2"><article class="legalP" id="paragraf-4-ledd-1-punkt-9-ledd-1-punkt-2-ledd-1">samtykke til tilgang til journalopplysninger, jf. helseregisterloven § 6d</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-9-ledd-1-punkt-3"><article class="legalP" id="paragraf-4-ledd-1-punkt-9-ledd-1-punkt-3-ledd-1">sperring av journalopplysninger</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-9-ledd-1-punkt-4"><article class="legalP" id="paragraf-4-ledd-1-punkt-9-ledd-1-punkt-4-ledd-1">krav om retting og sletting som er under behandling i primærkilden</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-9-ledd-1-punkt-5"><article class="legalP" id="paragraf-4-ledd-1-punkt-9-ledd-1-punkt-5-ledd-1">logg over hvem som har hatt tilgang til opplysninger om pasienten.</article></article></li></ul></article></article></li></ul></article><article class="legalP" id="paragraf-4-ledd-2">Samtykker den registrerte kan kjernejournalen inneholde:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">førstevalg behandling</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">avtalte behandlings- og omsorgstiltak</article></article></li><li data-li-identifier="c)" data-name="c)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">reservasjon mot behandling, jf. pasient- og brukerrettighetsloven § 4-9.</article></article></li></ul></article><article class="legalP" id="paragraf-4-ledd-3">Har den registrerte reservert seg mot at det opprettes en kjernejournal, skal bare opplysninger som nevnt i § 4 første ledd nr. 1 og nr. 9 bokstav a registreres.</article></article><article class="legalArticle" data-lovdata-URL="LTI/forskrift/2013-05-31-563/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Melding av opplysninger til kjernejournalen</span></h2><article class="legalP" id="paragraf-5-ledd-1">Helsepersonell som yter helsehjelp kan uten hinder av taushetsplikten melde opplysninger etter § 4 første ledd nr. 3 bokstav b, nr. 4 bokstav c, nr. 5, nr. 7 og nr. 9 til den nasjonale kjernejournalen. Virksomheten helsepersonellet er tilsatt i, har ansvar for at det er rutiner som sikrer at dette kan ivaretas.</article><article class="legalP" id="paragraf-5-ledd-2">Kommunen kan uten hinder av taushetsplikten melde opplysninger som nevnt i § 4 første ledd nr. 3 bokstav c, nr. 4 bokstav b, nr. 6 bokstav b.</article><article class="legalP" id="paragraf-5-ledd-3">Opplysningene skal meldes i det formatet og etter de rutinene som er fastsatt av den databehandlingsansvarlige.</article><article class="legalP" id="paragraf-5-ledd-4">Den databehandlingsansvarlige har ansvar for at bare opplysninger som nevnt i § 4 registreres og behandles i kjernejournalen. Opplysninger som ikke oppfyller kravene etter første og annet ledd skal avvises, og avsenderen skal varsles, jf. helseregisterloven § 9.</article></article><article class="legalArticle" data-lovdata-URL="LTI/forskrift/2013-05-31-563/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rett til innsyn, varsel, retting, sletting og sperring</span></h2><article class="legalP" id="paragraf-6-ledd-1">Den registrerte har rett til innsyn i egne opplysninger i den nasjonale kjernejournalen, og i opplysninger om hvem som har gjort oppslag i kjernejournalen. Pasient- og brukerrettighetsloven § 5-1, jf. § 3-3 og § 3-4 gjelder tilsvarende.</article><article class="legalP" id="paragraf-6-ledd-2">Den registrerte skal informeres om oppslag i nasjonal kjernejournal. Pasient- og brukerrettighetsloven § 3-3 og § 3-4 gjelder tilsvarende.</article><article class="legalP" id="paragraf-6-ledd-3">Krav om retting eller sletting av opplysninger skal fremsettes overfor primærkilden for opplysningene, med mindre feilen oppstod ved registreringen i den nasjonale kjernejournalen. Den registrerte kan kreve at tilgangen til opplysningene i den nasjonale kjernejournalen blir sperret, jf. helsepersonelloven § 45, første ledd første punktum og pasient- og brukerrettighetsloven § 5-3.</article></article><article class="legalArticle" data-lovdata-URL="LTI/forskrift/2013-05-31-563/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra kravet om samtykke</span></h2><article class="legalP" id="paragraf-7-ledd-1">Kravet om samtykke gjelder ikke i akuttsituasjoner der det er alvorlig fare for pasientens liv, når det ikke er tid til å innhente pasientens samtykke eller dersom pasienten på grunn av sin fysiske eller psykiske tilstand ikke er i stand til å samtykke. Det skal registreres i kjernejournalen hvorfor samtykke ikke er innhentet.</article><article class="legalP" id="paragraf-7-ledd-2">Når det er nødvendig for å yte forsvarlig helsehjelp til pasienten, kan fastlegen, helsepersonell med legemiddelansvar i sykehjem og i hjemmesykepleien, lege og sykepleier i spesialisthelsetjenesten og den akuttmedisinske kjeden gis tilgang til helseopplysninger i den nasjonale kjernejournalen uten pasientens samtykke etter helseregisterloven § 6d.</article></article><article class="legalArticle" data-lovdata-URL="LTI/forskrift/2013-05-31-563/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbaketrekking av samtykke</span></h2><article class="legalP" id="paragraf-8-ledd-1">Trekker den registrerte tilbake sitt samtykke om tilgang etter helseregisterloven § 6d, har ikke helsepersonellet lenger den tilgangen som samtykket omfattet.</article><article class="legalP" id="paragraf-8-ledd-2">Trekker den registrerte tilbake sitt samtykke om registrering av opplysninger etter § 4 annet ledd, skal opplysningene slettes.</article></article><article class="legalArticle" data-lovdata-URL="LTI/forskrift/2013-05-31-563/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilgangsstyring</span></h2><article class="legalP" id="paragraf-9-ledd-1">Tilgang til den nasjonale kjernejournalen skal skje gjennom autorisasjons- og autentiseringsløsningen i egen virksomhet. Hver virksomhet skal etablere nødvendige organisatoriske og tekniske tiltak for tildeling, administrasjon og kontroll av autorisasjoner for tilgang til helseopplysninger i nasjonal kjernejournal. En autorisasjon skal knyttes til en entydig identifisert person i en bestemt rolle og være tidsbegrenset.</article><article class="legalP" id="paragraf-9-ledd-2">Den som gis elektronisk tilgang til helseopplysninger i nasjonal kjernejournal skal autentiseres på et høyt sikkerhetsnivå.</article><article class="legalP" id="paragraf-9-ledd-3">Den databehandlingsansvarlige for den nasjonale kjernejournalen kan sette vilkår for tilgang, oppbevare oversikt over utstedte autorisasjoner og føre kontroll med at tilgang skjer i samsvar med reglene for tilgangsstyring.</article></article><article class="legalArticle" data-lovdata-URL="LTI/forskrift/2013-05-31-563/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Lagring av helseopplysninger</span></h2><article class="legalP" id="paragraf-10-ledd-1">Opplysninger i den nasjonale kjernejournalen skal slettes når de ikke lenger er nødvendige for formålet med behandlingen av dem, jf. helseregisterloven § 27.</article><article class="legalP" id="paragraf-10-ledd-2">Opplysningene etter § 4 første ledd nr. 4 og nr. 6 bokstav b skal slettes etter tre år.</article><article class="legalP" id="paragraf-10-ledd-3">Referanse etter § 4 første ledd nr. 7 til:<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-3-punkt-1"><article class="legalP" id="paragraf-10-ledd-3-punkt-1-ledd-1">laboratoriesvar skal slettes etter ett år,</article></article></li><li data-li-identifier="b)" data-name="b)"><article class="listArticle" id="paragraf-10-ledd-3-punkt-2"><article class="legalP" id="paragraf-10-ledd-3-punkt-2-ledd-1">prøvesvar fra billedundersøkelser skal slettes etter 5 år,</article></article></li><li data-li-identifier="c)" data-name="c)"><article class="listArticle" id="paragraf-10-ledd-3-punkt-3"><article class="legalP" id="paragraf-10-ledd-3-punkt-3-ledd-1">henvisning skal slettes etter ett år.</article></article></li></ul></article><article class="legalP" id="paragraf-10-ledd-4">Opplysninger etter § 4 første ledd nr. 8 og andre ledd bokstav c skal lagres inntil de endres eller slettes av pasienten selv.</article><article class="legalP" id="paragraf-10-ledd-5">Opplysninger etter § 4 andre ledd bokstav a og b skal lagres inntil de endres eller slettes av pasienten selv, fastlegen eller annet behandlende helsepersonell.</article><article class="legalP" id="paragraf-10-ledd-6">Opplysninger etter § 4 første ledd nr. 9 bokstav e skal slettes 10 år etter at pasienten har reservert seg.</article></article><article class="legalArticle" data-lovdata-URL="LTI/forskrift/2013-05-31-563/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Forbud mot utlevering av opplysninger fra den nasjonale kjernejournalen</span></h2><article class="legalP" id="paragraf-11-ledd-1">Opplysninger om den registrerte kan ikke utleveres fra den nasjonale kjernejournalen til arbeidsgivere, forsikringsselskap eller påtalemyndigheten selv om den registrerte samtykker.</article></article><article class="legalArticle" data-lovdata-URL="LTI/forskrift/2013-05-31-563/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Opplæring</span></h2><article class="legalP" id="paragraf-12-ledd-1">Den databehandlingsansvarlige skal sørge for at alle som gis autorisasjon for tilgang til helseopplysninger i nasjonal kjernejournal, får nødvendig opplæring og informasjon om bruken av autorisasjonen, begrensningene og mulighetene. Opplæringen skal som hovedregel gis før autorisasjonen utstedes, men i spesielle tilfelle kan den gis så snart som mulig etterpå.</article></article><article class="legalArticle" data-lovdata-URL="LTI/forskrift/2013-05-31-563/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft straks.</article></article><article class="legalArticle" data-lovdata-URL="LTI/forskrift/2013-05-31-563/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Endringer i andre forskrifter</span></h2><article class="legalP" id="paragraf-14-ledd-1">Samtidig gjøres følgende endringer i andre forskrifter:</article> <article class="defaultP" margin-top="true">1.</article><article class="legalP" id="paragraf-14-ledd-2">I forskrift 21. desember 2007 nr. 1610 om behandling av helseopplysninger i nasjonal database for elektroniske resepter gjøres følgende endringer:</article> <article class="defaultP" margin-top="true">§ 1-2 første ledd nytt andre punktum skal lyde:</article><article class="legalP" id="paragraf-14-ledd-3">Dette omfatter også videreformidling av informasjon til den nasjonale kjernejournalen.</article> <article class="defaultP" margin-top="true">Gjeldende andre punktum blir nytt tredje punktum.</article> <article class="defaultP" margin-top="true">Ny § 3-6 skal lyde:</article><article class="futureLegalArticle" data-name="§3-6" id="paragraf-14-foreslåttparagraf-1"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Utlevering av opplysninger til den nasjonale kjernejournalen</span></span><article class="legalP" id="paragraf-14-foreslåttparagraf-1-ledd-1">Reseptopplysninger skal utleveres fra Reseptformidleren til den nasjonale kjernejournalen.</article></article> <article class="defaultP" margin-top="true">2.</article><article class="legalP" id="paragraf-14-ledd-4">I forskrift 7. desember 2007 nr. 1389 om innsamling og behandling av helseopplysninger i Norsk pasientregister gjøres følgende endringer:</article> <article class="defaultP" margin-top="true">§ 1-2 bokstav b) skal lyde:</article><article class="legalP" id="paragraf-14-ledd-5">b) danne grunnlag for etablering og kvalitetssikring av sykdoms- og kvalitetsregistre og videreformidling av kontaktopplysninger til den nasjonale kjernejournalen.</article> <article class="defaultP" margin-top="true">Ny § 3-6b skal lyde:</article><article class="futureLegalArticle" data-name="§3-6b" id="paragraf-14-foreslåttparagraf-2"><span class="futureLegalArticleHeader"><span class="legalArticleValue">§ 3-6b</span>. <span class="legalArticleTitle">Utlevering av opplysninger til den nasjonale kjernejournalen</span></span><article class="legalP" id="paragraf-14-foreslåttparagraf-2-ledd-1">Norsk pasientregister kan utlevere personidentifiserbare opplysninger til den nasjonale kjernejournalen, jf. forskrift 31. mai 2013 nr. 563 om nasjonal kjernejournal § 4 nr. 6 bokstav a.</article></article> <article class="defaultP" margin-top="true">§ 3-8 nytt fjerde ledd skal lyde:</article><article class="legalP" id="paragraf-14-ledd-6">Norsk pasientregister skal løpende utlevere opplysninger i henhold § 3-6b til den nasjonale kjernejournalen.</article></article></main></body></html>