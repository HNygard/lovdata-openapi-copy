<!DOCTYPE html><html lang="no"><head><title>Lov om endringar i kommunelova m.m. (eigenkontroll mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-02-08-7</dd><dt class="dokid">DokumentID</dt><dd class="dokid">LTI/lov/2013-02-08-7</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 3 s 357</dd><dt class="dateInForce">I kraft fra</dt><dd class="dateInForce">Kongen fastset, 2014-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1992-09-25-107</li><li>lov/1999-01-29-6</li><li>lov/2001-06-15-70</li><li>lov/2009-03-06-11</li></ul></dd><dt class="dateOfPublication">Kunngjort</dt><dd class="dateOfPublication">2013-02-08 14:45</dd><dt class="journalNumber">Journalnummer</dt><dd class="journalNumber">2012-1105</dd><dt class="titleShort">Korttittel</dt><dd class="titleShort">Endringslov til kommunelova m.m.</dd><dt class="title">Tittel</dt><dd class="title">Lov om endringar i kommunelova m.m. (eigenkontroll mv.)</dd><dt class="miscInformation">Annet om dokumentet</dt><dd class="miscInformation">Prop.119 L (2011–2012), Innst.128 L (2012–2013), Lovvedtak 33 (2012–2013). Stortingets første og andre gongs behandling hv. 11. og 17. desember 2012. Fremja av Kommunal- og regionaldepartementet.</dd><dt class="refid">RefID</dt><dd class="refid">lov/2013-02-08-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i kommunelova m.m. (eigenkontroll mv.)<ul class="tocSubUl"><li>I<ul class="tocSubUl"><li>§ 80. Innsyn og undersøkelser i selskaper</li></ul></li><li>II<ul class="tocSubUl"><li>§ 22. Lån, garantier og finansiell risiko</li><li>§ 27. Selskapets regnskap</li></ul></li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2013-02-08-7" id="dokument"><h1>Lov om endringar i kommunelova m.m. (eigenkontroll mv.)</h1><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 25. september 1992 nr. 107 om kommuner og fylkeskommuner (kommuneloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 29. januar 1999 nr. 6 om interkommunale selskaper.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 15. juni 2001 nr. 70 om fastsetjing og endring av kommune- og fylkesgrenser (inndelingslova).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 6. mars 2009 nr. 11 om tiltak mot hvitvasking og terrorfinansiering mv. (hvitvaskingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-02-08-7/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 25. september 1992 nr. 107 om kommuner og fylkeskommuner skal desse endringane gjerast:</article> <article class="defaultP" margin-top="true">§ 17 nr. 2 tredje punktum skal lyde:</article><article class="legalP" id="kapittel-1-ledd-2">Når det er avgjort at valg som nevnt i første og annet punktum er gyldige, foretas valg av formannskap eller fylkesutvalg, ordfører eller fylkesordfører, varaordførere og kontrollutvalg for den nye valgperioden.</article> <article class="defaultP" margin-top="true">§ 17 nr. 3 første punktum skal lyde:</article><article class="legalP" id="kapittel-1-ledd-3">Kommunestyre og fylkesting, formannskap, fylkesutvalg og kontrollutvalg trer i funksjon fra det konstituerende møte.</article> <article class="defaultP" margin-top="true">§ 29 nr. 4 skal lyde:</article><article class="legalP" id="kapittel-1-ledd-4">Bestemmelsene gjelder ikke for kommunale eller fylkeskommunale foretak, jf. kapittel 11. Bestemmelsene i §§ 30 nr. 4, 31 og 31 a og 36 til 38 a kommer likevel til anvendelse.</article> <article class="defaultP" margin-top="true">§ 48 nr. 5 andre punktum skal lyde:</article><article class="legalP" id="kapittel-1-ledd-5">Det skal også redegjøres for tiltak som er iverksatt og tiltak som planlegges iverksatt for å sikre betryggende kontroll og en høy etisk standard i virksomheten.</article> <article class="defaultP" margin-top="true">§ 50 nr. 1 skal lyde:</article><article class="legalP" id="kapittel-1-ledd-6">Kommuner og fylkeskommuner kan ta opp lån for å finansiere investeringer i bygninger, anlegg og varige driftsmidler til eget bruk. Det kan ikke tas opp lån etter første punktum for den delen av anskaffelseskost som tilsvarer rett til kompensasjon for merverdiavgift etter lov 12. desember 2003 nr. 108 om kompensasjon av merverdiavgift for kommuner, fylkeskommuner mv. Det kan kun tas opp lån til tiltak som er ført opp i årsbudsjettet.</article> <article class="defaultP" margin-top="true">§ 50 nr. 7 bokstav b blir oppheva. Noverande bokstav c blir bokstav b.</article> <article class="defaultP" margin-top="true">§ 65 nr. 3 andre punktum skal lyde:</article><article class="legalP" id="kapittel-1-ledd-7">Et flertall av de ansatte ved foretaket kan kreve at inntil en femtedel av styrets medlemmer med varamedlemmer velges av og blant de ansatte.</article> <article class="defaultP" margin-top="true">§ 68 nr. 5 blir oppheva. Noverande nr. 6 til nr. 9 blir nr. 5 til nr. 8.</article> <article class="defaultP" margin-top="true">§ 71 nr. 2 skal lyde:</article><article class="legalP" id="kapittel-1-ledd-8">Daglig leder skal sørge for at foretaket drives i samsvar med lover, forskrifter og overordnede instrukser, og at det er gjenstand for betryggende kontroll.</article> <article class="defaultP" margin-top="true">§ 77 nr. 2 skal lyde:</article><article class="legalP" id="kapittel-1-ledd-9">Utelukket fra valg er ordfører, fylkesordfører, varaordfører, medlem og varamedlem av formannskap og fylkesutvalg, medlem og varamedlem av kommunal eller fylkeskommunal nemnd med beslutningsmyndighet, medlem av kommuneråd eller fylkesråd, medlem og varamedlem av kommunestyrekomité og fylkestingskomité etter § 10 a og ansatte i kommunen eller fylkeskommunen.</article> <article class="defaultP" margin-top="true">§ 77 nr. 8 blir oppheva. Noverande nr. 9 til nr. 11 blir nr. 8 til nr. 10.</article> <article class="defaultP" margin-top="true">Overskrifta til § 80 skal lyde:</article><article class="futureLegalArticle" data-name="§80" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 80</span>. <span class="legalArticleTitle">Innsyn og undersøkelser i selskaper</span></span></article> <article class="defaultP" margin-top="true">§ 80 første ledd skal lyde:</article><article class="legalP" id="kapittel-1-ledd-10">I interkommunale selskaper etter lov 29. januar 1999 nr. 6, i interkommunale styrer etter § 27 og i aksjeselskaper der en kommune eller fylkeskommune alene eller sammen med andre kommuner, fylkeskommuner eller interkommunale selskaper direkte eller indirekte eier alle aksjer, har kommunens eller fylkeskommunens kontrollutvalg og revisor rett til å kreve de opplysninger som finnes påkrevd for deres kontroll, så vel fra selskapets daglige leder som fra styret og den valgte revisor for selskapet. I den utstrekning det finnes nødvendig, kan kontrollutvalget og kommunens revisor selv foreta undersøkelser i selskapet.</article></section><section class="section" data-name="kapII" id="kapittel-2" data-lovdata-URL="LTI/lov/2013-02-08-7/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 29. januar 1999 nr. 6 om interkommunale selskaper skal desse endringane gjerast:</article> <article class="defaultP" margin-top="true">§ 18 tredje ledd blir oppheva. Noverande fjerde ledd blir tredje ledd.</article> <article class="defaultP" margin-top="true">§ 20 første ledd siste punktum skal lyde:</article><article class="legalP" id="kapittel-2-ledd-2">I økonomiplanen skal det inngå en oversikt over selskapets samlede gjeldsbyrde og utgifter til renter og avdrag i planperioden.</article> <article class="defaultP" margin-top="true">§ 20 siste ledd blir oppheva.</article> <article class="defaultP" margin-top="true">§ 21 første ledd andre punktum blir oppheva.</article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Lån, garantier og finansiell risiko</span></span><article class="legalP" id="kapittel-2-foreslåttparagraf-1-ledd-1">Selskapet kan bare ta opp lån dersom dette er fastsatt i selskapsavtalen. Dersom selskapet skal kunne ta opp lån, skal avtalen inneholde et tak for selskapets samlede låneopptak.</article><article class="legalP" id="kapittel-2-foreslåttparagraf-1-ledd-2">Selskapet kan ta opp lån for å finansiere investeringer i bygninger, anlegg og varige driftsmidler til eget bruk, og for å konvertere eldre lånegjeld. Det kan ikke tas opp lån etter første punktum for den delen av anskaffelseskost som tilsvarer rett til kompensasjon for merverdiavgift etter lov 12. desember 2003 nr. 108 om kompensasjon av merverdiavgift for kommuner, fylkeskommuner mv. Selskapet kan ta opp likviditetslån eller inngå avtale om likviditetstrekkrettighet.</article><article class="legalP" id="kapittel-2-foreslåttparagraf-1-ledd-3">Dersom en av deltakerne er underlagt reglene i kommuneloven § 60, skal selskapets vedtak om opptak av lån eller vedtak om langsiktig avtale om leie av bygninger, anlegg og varige driftsmidler som kan påføre selskapet utgifter utover de fire neste budsjettår, godkjennes av departementet.</article><article class="legalP" id="kapittel-2-foreslåttparagraf-1-ledd-4">Selskapets samlede lånegjeld etter andre ledd første punktum skal avdras med like årlige avdrag. Gjenstående løpetid for selskapets samlede gjeldsbyrde kan ikke overstige den veide levetiden for selskapets anleggsmidler ved siste årsskifte.</article><article class="legalP" id="kapittel-2-foreslåttparagraf-1-ledd-5">Selskapets likviditetslån eller benyttet trekkrettighet etter andre ledd tredje punktum skal være gjort opp senest når årsregnskapet fastsettes. Foreligger det regnskapsunderskudd som etter økonomiplanen skal dekkes over flere år, kan løpetiden for likviditetslånet forlenges tilsvarende inndekningsperioden.</article><article class="legalP" id="kapittel-2-foreslåttparagraf-1-ledd-6">Selskapet kan ikke stille garanti eller pantsette sine eiendeler til sikkerhet for andres økonomiske forpliktelser.</article><article class="legalP" id="kapittel-2-foreslåttparagraf-1-ledd-7">Selskapet skal forvalte sine midler slik at tilfredsstillende avkastning kan oppnås, uten at det innebærer vesentlig finansiell risiko, og under hensyn til at selskapet skal ha midler til å dekke sine betalingsforpliktelser ved forfall.</article><article class="legalP" id="kapittel-2-foreslåttparagraf-1-ledd-8">Avtale i strid med bestemmelsene i første, tredje og sjette ledd er ugyldig.</article></article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Selskapets regnskap</span></span><article class="legalP" id="kapittel-2-foreslåttparagraf-2-ledd-1">Selskapet har regnskapsplikt etter regnskapsloven. Det kan i selskapsavtalen bestemmes at selskapet i stedet skal avgi regnskap etter kommunale regnskapsprinsipper. Selskapet har bokføringsplikt etter bokføringsloven.</article><article class="legalP" id="kapittel-2-foreslåttparagraf-2-ledd-2">Regnskapet og årsberetningen fastsettes av representantskapet. Styret fremlegger forslag til årsregnskap og årsberetning.</article><article class="legalP" id="kapittel-2-foreslåttparagraf-2-ledd-3">Departementet kan i forskrift gi nærmere regler om årsregnskapet for interkommunale selskaper.</article></article></section><section class="section" data-name="kapIII" id="kapittel-3" data-lovdata-URL="LTI/lov/2013-02-08-7/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 15. juni 2001 nr. 70 om fastsetjing og endring av kommune- og fylkesgrenser skal § 26 første ledd andre og tredje punktum lyde:</article><article class="legalP" id="kapittel-3-ledd-2">Nemnda bør spegle av innbyggjartalet i dei enkelte kommunane eller fylkeskommunane. Det skal likevel vere minimum tre medlemmer i nemnda frå kvar kommune eller fylkeskommune.</article></section><section class="section" data-name="kapIV" id="kapittel-4" data-lovdata-URL="LTI/lov/2013-02-08-7/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 6. mars 2009 nr. 11 om tiltak mot hvitvasking og terrorfinansiering mv. skal § 4 andre ledd nr. 1 lyde:<ul class="defaultList"><li data-li-identifier="1." data-name="1."><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">statsautoriserte og registrerte revisorer, samt revisor som er ansvarlig for revisjon av regnskapet for kommune eller fylkeskommune, samt for kommunalt og fylkeskommunalt foretak, i samsvar med nærmere bestemmelser fastsatt av departementet, jf. lov om kommuner og fylkeskommuner § 78 nr. 8,</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/lov/2013-02-08-7/KAPITTEL_5"><h2 data-text-align="center">V</h2><ul class="defaultList"><li data-li-identifier="1." data-name="1."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Lova gjeld frå den tida Kongen fastset. Kongen kan setje i kraft dei enkelte føresegnene til ulik tid.</article></article></li><li data-li-identifier="2." data-name="2."><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Endringa i lov 25. september 1992 nr. 107 om kommuner og fylkeskommuner § 50 nr. 1 andre punktum tek til å gjelde 1. januar 2014.</article></article></li><li data-li-identifier="3." data-name="3."><article class="listArticle" id="kapittel-5-punkt-3"><article class="legalP" id="kapittel-5-punkt-3-ledd-1">Endringa i lov 29. januar 1999 nr. 6 om interkommunale selskaper § 22 andre ledd andre punktum tek til å gjelde 1. januar 2014.</article></article></li></ul></section></main></body></html>