<!DOCTYPE html><html lang="no"><head><title>Forskrift om opptak ved Lovisenberg diakonale høgskole AS (LDH)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-18-798</dd><dt class="dokid">DokumentID</dt><dd class="dokid">LTI/forskrift/2013-06-18-798</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 10 s 1736</dd><dt class="dateInForce">I kraft fra</dt><dd class="dateInForce">2013-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-12-677</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392/§3</li><li>forskrift/2005-12-01-1392/§5</li><li>forskrift/2007-01-31-173</li></ul></dd><dt class="dateOfPublication">Kunngjort</dt><dd class="dateOfPublication">2013-07-01 15:15</dd><dt class="journalNumber">Journalnummer</dt><dd class="journalNumber">2013-0698</dd><dt class="titleShort">Korttittel</dt><dd class="titleShort">Forskrift om opptak ved LDH</dd><dt class="title">Tittel</dt><dd class="title">Forskrift om opptak ved Lovisenberg diakonale høgskole AS (LDH)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Lovisenberg diakonale høgskole 18. juni 2013 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7, forskrift 1. desember 2005 nr. 1392 om krav til mastergrad § 3 og § 5 og forskrift 31. januar 2007 nr. 173 om opptak til høyere utdanning.</dd><dt class="refid">RefID</dt><dd class="refid">forskrift/2013-06-18-798</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak ved Lovisenberg diakonale høgskole AS (LDH)<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Virkeområde</li></ul></li><li>Kapittel 2. Opptaksbestemmelser<ul class="tocSubUl"><li>§ 2. Opptaksrammer</li><li>§ 3. Søknadsfrister</li><li>§ 4. Dokumentasjon</li><li>§ 5. Krav til norskkunnskaper</li><li>§ 6. Opptak til bachelorstudiet i sykepleie</li><li>§ 7. Opptak til masterstudier</li><li>§ 8. Opptak til videreutdanninger</li><li>§ 9. Opptak til årsstudier</li><li>§ 10. Generelle bestemmelser ved lokalt opptak</li><li>§ 11. Klage</li><li>§ 12. Politiattest</li><li>§ 13. Reservering av studieplass</li></ul></li><li>Kapittel 3. Utfyllende bestemmelser og ikrafttredelse<ul class="tocSubUl"><li>§ 14. Utfyllende bestemmelser</li><li>§ 15. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2013-06-18-798" id="dokument"><h1>Forskrift om opptak ved Lovisenberg diakonale høgskole AS (LDH)</h1><section class="section" data-name="kap1" id="kapittel-1" data-lovdata-URL="LTI/forskrift/2013-06-18-798/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2013-06-18-798/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><ul class="defaultList"><li data-li-identifier="1.1" data-name="1.1"><article class="listArticle" id="kapittel-1-paragraf-1-punkt-1"><article class="legalP" id="kapittel-1-paragraf-1-punkt-1-ledd-1">Forskriften gjelder opptak til studier ved Lovisenberg diakonale høgskole.</article></article></li><li data-li-identifier="1.2" data-name="1.2"><article class="listArticle" id="kapittel-1-paragraf-1-punkt-2"><article class="legalP" id="kapittel-1-paragraf-1-punkt-2-ledd-1">Forskriften gir regler om opptak til studier og organisering av studier.</article></article></li><li data-li-identifier="1.3" data-name="1.3"><article class="listArticle" id="kapittel-1-paragraf-1-punkt-3"><article class="legalP" id="kapittel-1-paragraf-1-punkt-3-ledd-1">Dersom bestemmelsene i denne forskrift ikke er i samsvar med gjeldende nasjonal rammeplan for en utdanning eller lov om universiteter og høyskoler, er det den nasjonale rammeplanenes bestemmelser og loven som gjelder.</article></article></li></ul></article></section><section class="section" data-name="kap2" id="kapittel-2" data-lovdata-URL="LTI/forskrift/2013-06-18-798/KAPITTEL_2"><h2>Kapittel 2. Opptaksbestemmelser</h2><article class="legalArticle" data-lovdata-URL="LTI/forskrift/2013-06-18-798/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Opptaksrammer</span></h3><ul class="defaultList"><li data-li-identifier="2.1" data-name="2.1"><article class="listArticle" id="kapittel-2-paragraf-1-punkt-1"><article class="legalP" id="kapittel-2-paragraf-1-punkt-1-ledd-1">Høgskolestyret ved LDH fastsetter opptaksrammene for det enkelte studieprogram.</article></article></li><li data-li-identifier="2.2." data-name="2.2."><article class="listArticle" id="kapittel-2-paragraf-1-punkt-2"><article class="legalP" id="kapittel-2-paragraf-1-punkt-2-ledd-1">For opptak til alle studier ved Lovisenberg diakonale høgskole som omfattes av denne forskrift kreves generell studiekompetanse eller tilsvarende, fastsatt i de til enhver tid gjeldende lover og forskrifter.</article></article></li><li data-li-identifier="2.3" data-name="2.3"><article class="listArticle" id="kapittel-2-paragraf-1-punkt-3"><article class="legalP" id="kapittel-2-paragraf-1-punkt-3-ledd-1">Høgskolestyret eller det organ styret oppnevner, foretar opptak av studenter til studier med lokalt opptak, samt alle studenter som søker på grunnlag av realkompetanse. Dette er LDHs opptaksorgan.</article></article></li></ul></article><article class="legalArticle" data-lovdata-URL="LTI/forskrift/2013-06-18-798/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Søknadsfrister</span></h3><ul class="defaultList"><li data-li-identifier="3.1" data-name="3.1"><article class="listArticle" id="kapittel-2-paragraf-2-punkt-1"><article class="legalP" id="kapittel-2-paragraf-2-punkt-1-ledd-1">For studier der opptaket er organisert gjennom Samordna Opptak, gjelder de fastsatte nasjonale søknadsfristene.</article></article></li><li data-li-identifier="3.2" data-name="3.2"><article class="listArticle" id="kapittel-2-paragraf-2-punkt-2"><article class="legalP" id="kapittel-2-paragraf-2-punkt-2-ledd-1">For øvrige studier blir søknadsfrister kunngjort samtidig med utlysning av studieprogrammet.</article></article></li><li data-li-identifier="3.3" data-name="3.3"><article class="listArticle" id="kapittel-2-paragraf-2-punkt-3"><article class="legalP" id="kapittel-2-paragraf-2-punkt-3-ledd-1">Søknadsfrist fastsettes av høgskolen og kunngjøres minst 1 måned før fristens utløp. Krav til spesiell utdanningsbakgrunn, krav til praksis og/eller ev. karakterkrav, skal fremgå av studieplanen for det enkelte studium.</article></article></li></ul></article><article class="legalArticle" data-lovdata-URL="LTI/forskrift/2013-06-18-798/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Dokumentasjon</span></h3><ul class="defaultList"><li data-li-identifier="4.1" data-name="4.1"><article class="listArticle" id="kapittel-2-paragraf-3-punkt-1"><article class="legalP" id="kapittel-2-paragraf-3-punkt-1-ledd-1">For at søknaden skal behandles, må all utdanning, praksis og andre forhold som skal gi grunnlag for opptak, dokumenteres med kopier av originale dokumenter. Godkjente dokumenter det ikke er mulig å vedlegge innen søknadsfristen, skal ettersendes snarest mulig etter at de er søkeren i hende.</article></article></li><li data-li-identifier="4.2" data-name="4.2"><article class="listArticle" id="kapittel-2-paragraf-3-punkt-2"><article class="legalP" id="kapittel-2-paragraf-3-punkt-2-ledd-1">Studenter må ved forespørsel fra høgskolen framvise originaldokumenter som er grunnlaget for opptak til studier eller for utstedelse av vitnemål/karakterutskrift fra LDH. Studenter som ikke framviser de forespurte originaldokumentene for kontroll, kan miste studieretten. Vitnemål/karakterutskrift vil kunne bli holdt tilbake til de forespurte originaldokumentene er framvist og kontrollert.</article></article></li><li data-li-identifier="4.3" data-name="4.3"><article class="listArticle" id="kapittel-2-paragraf-3-punkt-3"><article class="legalP" id="kapittel-2-paragraf-3-punkt-3-ledd-1">Søkere som ønsker å bli vurdert på grunnlag av realkompetanse, må be om dette i søknaden og legge ved begrunnelse og dokumentasjon.</article></article></li></ul></article><article class="legalArticle" data-lovdata-URL="LTI/forskrift/2013-06-18-798/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til norskkunnskaper</span></h3><ul class="defaultList"><li data-li-identifier="5.1" data-name="5.1"><article class="listArticle" id="kapittel-2-paragraf-4-punkt-1"><article class="legalP" id="kapittel-2-paragraf-4-punkt-1-ledd-1">Søkere med utenlandsk utdanning og/eller morsmål fra land utenom Norden, må dokumentere at de fyller krav til norskkunnskaper beskrevet i forskrift om opptak til høyere utdanning § 2-2.</article></article></li><li data-li-identifier="5.2" data-name="5.2"><article class="listArticle" id="kapittel-2-paragraf-4-punkt-2"><article class="legalP" id="kapittel-2-paragraf-4-punkt-2-ledd-1">Søkere med utenlandsk utdanning konkurrerer om studieplasser på lik linje med de som har norsk utdanning, forutsatt at utdanningen er sammenlignbar og kan poengberegnes på samme måte som den norske.</article></article></li></ul></article><article class="legalArticle" data-lovdata-URL="LTI/forskrift/2013-06-18-798/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptak til bachelorstudiet i sykepleie</span></h3><article class="legalP" id="kapittel-2-paragraf-5-ledd-1">Bachelorutdanningen i sykepleie ved LDH har opptak via Samordna Opptak. Studenter som søker opptak på grunnlag av realkompetanse blir behandlet av LDHs opptaksorgan.</article><article class="legalP" id="kapittel-2-paragraf-5-ledd-2">For å bli opptatt ved bachelorstudiet kreves:<ul class="defaultList"><li data-li-identifier="6.1" data-name="6.1"><article class="listArticle" id="kapittel-2-paragraf-5-ledd-2-punkt-1"><article class="legalP" id="kapittel-2-paragraf-5-ledd-2-punkt-1-ledd-1">Generell studiekompetanse jf. forskrift om opptak til høyere utdanning kapittel 2.</article></article></li><li data-li-identifier="6.2" data-name="6.2"><article class="listArticle" id="kapittel-2-paragraf-5-ledd-2-punkt-2"><article class="legalP" id="kapittel-2-paragraf-5-ledd-2-punkt-2-ledd-1">Alternativt realkompetanse. Følgende kriterier legges til grunn for opptak på grunnlag av realkompetanse: <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-ledd-2-punkt-2-ledd-1-punkt-1"><article class="legalP" id="kapittel-2-paragraf-5-ledd-2-punkt-2-ledd-1-punkt-1-ledd-1">Søkeren er 25 år eller eldre i opptaksåret.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-ledd-2-punkt-2-ledd-1-punkt-2"><article class="legalP" id="kapittel-2-paragraf-5-ledd-2-punkt-2-ledd-1-punkt-2-ledd-1">Søkeren har ikke generell studiekompetanse.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-5-ledd-2-punkt-2-ledd-1-punkt-3"><article class="legalP" id="kapittel-2-paragraf-5-ledd-2-punkt-2-ledd-1-punkt-3-ledd-1">Søkeren må dokumentere relevant fulltids yrkespraksis. Relevant yrkespraksis kan erstattes av relevant ulønnet arbeid, utdanning, organisasjonsarbeid eller annet omsorgsansvar. Relevant praksis betyr at søkeren skal ha praksis/utdanning fra arbeid med pasienter, elever eller klienter innen helse-, omsorgs-, sosial- eller undervisningssektoren eller tilsvarende. Omsorg for egne barn kan telle med.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-5-ledd-2-punkt-2-ledd-1-punkt-4"><article class="legalP" id="kapittel-2-paragraf-5-ledd-2-punkt-2-ledd-1-punkt-4-ledd-1">Ved vurdering av yrkespraksis legges de samme prinsipper til grunn som brukes i Samordna Opptak.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-5-ledd-2-punkt-2-ledd-1-punkt-5"><article class="legalP" id="kapittel-2-paragraf-5-ledd-2-punkt-2-ledd-1-punkt-5-ledd-1">Søkeren må dokumentere tilstrekkelige ferdigheter i norsk og matematikk til å kunne gjennomføre studiet.</article></article></li><li data-li-identifier="f)" data-name="f)"><article class="listArticle" id="kapittel-2-paragraf-5-ledd-2-punkt-2-ledd-1-punkt-6"><article class="legalP" id="kapittel-2-paragraf-5-ledd-2-punkt-2-ledd-1-punkt-6-ledd-1">Søkeren må på en tilfredsstillende måte gjøre rede for motivasjon for å søke studiet, egen oppfatning av hva man mener studiet vil kreve av en og hvorfor søkeren mener han/hun kan gjennomføre studiet.</article></article></li><li data-li-identifier="g)" data-name="g)"><article class="listArticle" id="kapittel-2-paragraf-5-ledd-2-punkt-2-ledd-1-punkt-7"><article class="legalP" id="kapittel-2-paragraf-5-ledd-2-punkt-2-ledd-1-punkt-7-ledd-1">I henhold til § 7-12 og § 7-13 i forskrift om opptak til høyere utdanning rangeres søkerne i forhold til poengberegnede søkere ved hjelp av en skjønnsmessig vurdering. For å få tilbud om studieplass kreves likeverdige ferdigheter og kunnskaper med søkere som får tilbud om opptak etter rangering på grunnlag av poengberegning. I denne rangeringen legges det vekt på en helhetsvurdering av søkerens samlede kompetanse.</article></article></li></ul></article><article class="legalP" id="kapittel-2-paragraf-5-ledd-2-punkt-2-ledd-2">Selv om søkeren er kvalifisert etter bestemmelsene om realkompetanse gir ikke dette automatisk rett til studieplass.</article></article></li></ul></article></article><article class="legalArticle" data-lovdata-URL="LTI/forskrift/2013-06-18-798/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opptak til masterstudier</span></h3><article class="legalP" id="kapittel-2-paragraf-6-ledd-1">Det er lokalt opptak til masterstudier. Søkere til enkeltemner i et masterstudium må tilfredsstille opptakskravene til masterstudier.<ul class="defaultList"><li data-li-identifier="7.1" data-name="7.1"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">Generelt opptaksgrunnlag for masterstudier fremgår av § 3 og § 5 i forskrift 1. desember 2005 nr. 1392 om krav til mastergrad.</article></article></li><li data-li-identifier="7.2" data-name="7.2"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">Eventuelle krav om praksis eller karakterkrav for opptak skal fremgå av fag- eller studieplan for det enkelte studium.</article></article></li><li data-li-identifier="7.3" data-name="7.3"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">Søkere til masterstudier som bygger på definerte yrkesutdanninger, må ha norsk autorisasjon innenfor yrket.</article></article></li><li data-li-identifier="7.4" data-name="7.4"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">Det gis anledning til å søke om opptak på grunnlag av realkompetanse. LDH avgjør selv hva som gir realkompetanse til studiene. For å være kvalifisert for opptak til masterstudier, må kravet til realkompetanse være på nivå som 3-årig bachelorutdanning eller tilsvarende.</article></article></li><li data-li-identifier="7.5" data-name="7.5"><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">Ved opptak til felles mastergrad (joint degree) med andre høgskoler/universitet, gjelder opptakskravene ved den institusjonen som foretar opptaket.</article></article></li><li data-li-identifier="7.6" data-name="7.6"><article class="listArticle" id="kapittel-2-paragraf-6-ledd-1-punkt-6"><article class="legalP" id="kapittel-2-paragraf-6-ledd-1-punkt-6-ledd-1">Ved flere kvalifiserte søkere enn antall studieplasser, rangeres søkerne etter konkurransepoeng. Konkurransepoeng beregnes på bakgrunn av karakterer fra bachelorutdanning, tilleggsutdanning, relevant praksis utover minstekravet og ev. andre forhold. Utregning av konkurransepoeng gjøres på følgende måte: <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-1-punkt-6-ledd-1-punkt-1"><article class="legalP" id="kapittel-2-paragraf-6-ledd-1-punkt-6-ledd-1-punkt-1-ledd-1">Det regnes ut gjennomsnittkarakter for bachelorutdanning/tilsvarende utdanning som inngår i opptaksgrunnlaget for det aktuelle masterprogrammet.</article><article class="legalP" id="kapittel-2-paragraf-6-ledd-1-punkt-6-ledd-1-punkt-1-ledd-2">Omregningsskala: <table><thead><tr><th data-text-align="center" data-vertical-align="top"><i>Bokstavkarakter</i></th><th data-text-align="center" data-vertical-align="top"><i>Tallkarakter</i></th><th data-text-align="center" data-vertical-align="top"><i>Poeng</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">1,0–2,1</td><td data-text-align="center" data-vertical-align="top">5</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">2,2–2,5</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">2,6–2,7</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">2,8–3,0</td><td data-text-align="center" data-vertical-align="top">2</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">3,1–4,0</td><td data-text-align="center" data-vertical-align="top">1</td></tr></tbody></table></article><article class="legalP" id="kapittel-2-paragraf-6-ledd-1-punkt-6-ledd-1-punkt-1-ledd-3">For søkere med vurderingsuttrykk «Bestått» gis 4 poeng.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-1-punkt-6-ledd-1-punkt-2"><article class="legalP" id="kapittel-2-paragraf-6-ledd-1-punkt-6-ledd-1-punkt-2-ledd-1">Det gis 0,5 tilleggspoeng pr. halvår for relevant praksis etter avsluttet utdanning som utgjør søkerens opptaksgrunnlag, maksimalt 2 poeng. Det gis ikke tilleggspoeng, for ev. praksis som inngår i opptaksgrunnlaget.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-1-punkt-6-ledd-1-punkt-3"><article class="legalP" id="kapittel-2-paragraf-6-ledd-1-punkt-6-ledd-1-punkt-3-ledd-1">Det gis 0,5 tilleggspoeng pr. 30 studiepoeng for relevant utdanning ut over opptaksgrunnlaget, maksimalt 2 poeng.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-ledd-1-punkt-6-ledd-1-punkt-4"><article class="legalP" id="kapittel-2-paragraf-6-ledd-1-punkt-6-ledd-1-punkt-4-ledd-1">Øvrige tilleggspoeng fastsettes av styret for hver enkelt utdanning. Slike tillegg skal framgå av fag- eller studieplan.</article></article></li></ul></article></article></li><li data-li-identifier="7.7" data-name="7.7"><article class="listArticle" id="kapittel-2-paragraf-6-ledd-1-punkt-7"><article class="legalP" id="kapittel-2-paragraf-6-ledd-1-punkt-7-ledd-1">Søkere som er funnet kompetente etter realkompetansevurdering, rangeres skjønnsmessig i forhold til øvrige søkere etter en helhetsvurdering av søkerens samlede kompetanse.</article></article></li></ul></article></article><article class="legalArticle" data-lovdata-URL="LTI/forskrift/2013-06-18-798/§8" data-name="§8" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opptak til videreutdanninger</span></h3><article class="legalP" id="kapittel-2-paragraf-7-ledd-1">Det er lokalt opptak til videreutdanninger.<ul class="defaultList"><li data-li-identifier="8.1." data-name="8.1."><article class="listArticle" id="kapittel-2-paragraf-7-ledd-1-punkt-1"><article class="legalP" id="kapittel-2-paragraf-7-ledd-1-punkt-1-ledd-1">For å bli tatt opp ved en videreutdanning må søkeren ha gjennomført 3-årig utdanning tilsvarende bachelorgrad.</article></article></li><li data-li-identifier="8.2" data-name="8.2"><article class="listArticle" id="kapittel-2-paragraf-7-ledd-1-punkt-2"><article class="legalP" id="kapittel-2-paragraf-7-ledd-1-punkt-2-ledd-1">Det gis anledning til å søke om opptak på grunnlag av realkompetanse. Med realkompetanse forstås kompetanse tilsvarende nivå som 3-årig bachelorutdanning eller tilsvarende grad. Krav til realkompetanse skal fremgå av fag-/studieplan.</article></article></li><li data-li-identifier="8.3" data-name="8.3"><article class="listArticle" id="kapittel-2-paragraf-7-ledd-1-punkt-3"><article class="legalP" id="kapittel-2-paragraf-7-ledd-1-punkt-3-ledd-1">I tillegg kreves <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-7-ledd-1-punkt-3-ledd-1-punkt-1"><article class="legalP" id="kapittel-2-paragraf-7-ledd-1-punkt-3-ledd-1-punkt-1-ledd-1">norsk autorisasjon innen aktuelle yrker</article></article></li><li data-li-identifier="b)" data-name="b)"><article class="listArticle" id="kapittel-2-paragraf-7-ledd-1-punkt-3-ledd-1-punkt-2"><article class="legalP" id="kapittel-2-paragraf-7-ledd-1-punkt-3-ledd-1-punkt-2-ledd-1">ved søknad til videreutdanning i palliativ omsorg, aldersdemens og aldring og eldreomsorg, kreves minst 1 års relevant praksis</article></article></li><li data-li-identifier="c)" data-name="c)"><article class="listArticle" id="kapittel-2-paragraf-7-ledd-1-punkt-3-ledd-1-punkt-3"><article class="legalP" id="kapittel-2-paragraf-7-ledd-1-punkt-3-ledd-1-punkt-3-ledd-1">ved søknad til videreutdanning i operasjons-, nyfødt- eller ortopedisk sykepleie kreves minst 2 års relevant praksis.</article></article></li></ul></article></article></li><li data-li-identifier="8.4" data-name="8.4"><article class="listArticle" id="kapittel-2-paragraf-7-ledd-1-punkt-4"><article class="legalP" id="kapittel-2-paragraf-7-ledd-1-punkt-4-ledd-1">Ved flere kvalifiserte søkere enn antall studieplasser, rangeres søkerne etter konkurransepoeng. Konkurransepoeng beregnes på bakgrunn av karakterer fra bachelorutdanning, tilleggsutdanning, relevant praksis utover minstekravet og ev. andre forhold. Utregning av konkurransepoeng gjøres på følgende måte: <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-7-ledd-1-punkt-4-ledd-1-punkt-1"><article class="legalP" id="kapittel-2-paragraf-7-ledd-1-punkt-4-ledd-1-punkt-1-ledd-1">Det regnes ut gjennomsnittskarakter for bachelorutdanning/tilsvarende utdanning, som inngår i opptaksgrunnlaget for den aktuelle videreutdanning.</article><article class="legalP" id="kapittel-2-paragraf-7-ledd-1-punkt-4-ledd-1-punkt-1-ledd-2">Omregningsskala: <table><thead><tr><th data-text-align="center" data-vertical-align="top"><i>Bokstavkarakter</i></th><th data-text-align="center" data-vertical-align="top"><i>Tallkarakter</i></th><th data-text-align="center" data-vertical-align="top"><i>Poeng</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">1,0–2,1</td><td data-text-align="center" data-vertical-align="top">5</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">2,2–2,5</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">2,6–2,7</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">2,8–3,0</td><td data-text-align="center" data-vertical-align="top">2</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">3,1–4,0</td><td data-text-align="center" data-vertical-align="top">1</td></tr></tbody></table></article><article class="legalP" id="kapittel-2-paragraf-7-ledd-1-punkt-4-ledd-1-punkt-1-ledd-3">For søkere med vurderingsuttrykk «Bestått» gis 4 poeng.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-7-ledd-1-punkt-4-ledd-1-punkt-2"><article class="legalP" id="kapittel-2-paragraf-7-ledd-1-punkt-4-ledd-1-punkt-2-ledd-1">Det gis 0,5 tilleggspoeng pr. halvår for relevant praksis etter avsluttet utdanning som utgjør søkerens opptaksgrunnlag, maksimalt 2 poeng. Det gis ikke tilleggspoeng, for ev. praksis som inngår i opptaksgrunnlaget.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-7-ledd-1-punkt-4-ledd-1-punkt-3"><article class="legalP" id="kapittel-2-paragraf-7-ledd-1-punkt-4-ledd-1-punkt-3-ledd-1">Det gis 0,5 tilleggspoeng pr. 30 studiepoeng for relevant utdanning ut over opptaksgrunnlaget, maksimalt 2 poeng.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-7-ledd-1-punkt-4-ledd-1-punkt-4"><article class="legalP" id="kapittel-2-paragraf-7-ledd-1-punkt-4-ledd-1-punkt-4-ledd-1">Øvrige tilleggspoeng fastsettes av styret for hver enkelt utdanning. Slike tillegg skal framgå av fag- eller studieplan.</article></article></li></ul></article></article></li><li data-li-identifier="8.5" data-name="8.5"><article class="listArticle" id="kapittel-2-paragraf-7-ledd-1-punkt-5"><article class="legalP" id="kapittel-2-paragraf-7-ledd-1-punkt-5-ledd-1">Søkere som ønsker spesiell vurdering, må be om dette i søknaden og legge ved begrunnelse og dokumentasjon. Se forskrift om opptak til høyere utdanning, § 7-12 og § 7-13.</article></article></li></ul></article></article><article class="legalArticle" data-lovdata-URL="LTI/forskrift/2013-06-18-798/§9" data-name="§9" id="kapittel-2-paragraf-8"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Opptak til årsstudier</span></h3><article class="legalP" id="kapittel-2-paragraf-8-ledd-1">Det er lokalt opptak til årsstudier.</article><article class="legalP" id="kapittel-2-paragraf-8-ledd-2">For å bli tatt opp til årsstudium i psykologi kreves:<ul class="defaultList"><li data-li-identifier="9.1" data-name="9.1"><article class="listArticle" id="kapittel-2-paragraf-8-ledd-2-punkt-1"><article class="legalP" id="kapittel-2-paragraf-8-ledd-2-punkt-1-ledd-1">Generell studiekompetanse jf. forskrift om opptak til høyere utdanning, kapittel 2.</article></article></li><li data-li-identifier="9.2" data-name="9.2"><article class="listArticle" id="kapittel-2-paragraf-8-ledd-2-punkt-2"><article class="legalP" id="kapittel-2-paragraf-8-ledd-2-punkt-2-ledd-1">Alternativt realkompetanse. Følgende legges til grunn for opptak på grunnlag av realkompetanse: <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-8-ledd-2-punkt-2-ledd-1-punkt-1"><article class="legalP" id="kapittel-2-paragraf-8-ledd-2-punkt-2-ledd-1-punkt-1-ledd-1">Helst 5 år arbeids- og/eller utdanningserfaring</article></article></li><li data-li-identifier="b)" data-name="b)"><article class="listArticle" id="kapittel-2-paragraf-8-ledd-2-punkt-2-ledd-1-punkt-2"><article class="legalP" id="kapittel-2-paragraf-8-ledd-2-punkt-2-ledd-1-punkt-2-ledd-1">Bestått engelsk, norsk og naturfag fra videregående skole.</article></article></li></ul></article></article></li><li data-li-identifier="9.3" data-name="9.3"><article class="listArticle" id="kapittel-2-paragraf-8-ledd-2-punkt-3"><article class="legalP" id="kapittel-2-paragraf-8-ledd-2-punkt-3-ledd-1">I henhold til § 7-12 og § 7-13 i forskrift om opptak til høyere utdanning rangeres søkerne i forhold til poengberegnede søkere ved hjelp av en skjønnsmessig vurdering. For å få tilbud om studieplass kreves likeverdige ferdigheter og kunnskaper med søkere som får tilbud om opptak etter rangering på grunnlag av poengberegning. I denne rangeringen legges det vekt på en helhetsvurdering av søkerens samlede kompetanse.</article></article></li><li data-li-identifier="9.4" data-name="9.4"><article class="listArticle" id="kapittel-2-paragraf-8-ledd-2-punkt-4"><article class="legalP" id="kapittel-2-paragraf-8-ledd-2-punkt-4-ledd-1">Selv om søkeren er kvalifisert etter bestemmelsene om realkompetanse gir ikke dette automatisk rett til studieplass.</article></article></li></ul></article></article><article class="legalArticle" data-lovdata-URL="LTI/forskrift/2013-06-18-798/§10" data-name="§10" id="kapittel-2-paragraf-9"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Generelle bestemmelser ved lokalt opptak</span></h3><ul class="defaultList"><li data-li-identifier="10.1" data-name="10.1"><article class="listArticle" id="kapittel-2-paragraf-9-punkt-1"><article class="legalP" id="kapittel-2-paragraf-9-punkt-1-ledd-1">Etter behandling av søknadene vil kandidatene rangeres i tre grupper: <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-9-punkt-1-ledd-1-punkt-1"><article class="legalP" id="kapittel-2-paragraf-9-punkt-1-ledd-1-punkt-1-ledd-1">kandidater til opptak</article></article></li><li data-li-identifier="b)" data-name="b)"><article class="listArticle" id="kapittel-2-paragraf-9-punkt-1-ledd-1-punkt-2"><article class="legalP" id="kapittel-2-paragraf-9-punkt-1-ledd-1-punkt-2-ledd-1">reservekandidater</article></article></li><li data-li-identifier="c)" data-name="c)"><article class="listArticle" id="kapittel-2-paragraf-9-punkt-1-ledd-1-punkt-3"><article class="legalP" id="kapittel-2-paragraf-9-punkt-1-ledd-1-punkt-3-ledd-1">søkere ikke aktuelle for opptak.</article></article></li></ul></article></article></li><li data-li-identifier="10.2" data-name="10.2"><article class="listArticle" id="kapittel-2-paragraf-9-punkt-2"><article class="legalP" id="kapittel-2-paragraf-9-punkt-2-ledd-1">En søker opptatt ved LDH, anses først å ha mottatt studieplass når skriftlig tilbake- melding er LDH i hende innen oppgitt frist.</article></article></li></ul></article><article class="legalArticle" data-lovdata-URL="LTI/forskrift/2013-06-18-798/§11" data-name="§11" id="kapittel-2-paragraf-10"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h3><ul class="defaultList"><li data-li-identifier="11.1" data-name="11.1"><article class="listArticle" id="kapittel-2-paragraf-10-punkt-1"><article class="legalP" id="kapittel-2-paragraf-10-punkt-1-ledd-1">Klage på opptak ved Samordna Opptak stiles til nasjonal klagenemd.</article></article></li><li data-li-identifier="11.2" data-name="11.2"><article class="listArticle" id="kapittel-2-paragraf-10-punkt-2"><article class="legalP" id="kapittel-2-paragraf-10-punkt-2-ledd-1">Klage på lokalt opptak må være LDH i hende innen 3 uker etter at søker har mottatt svar på søknad om opptak/skriftlig begrunnelse fra LDH. Klage stiles til opptaksansvarlig og behandles i LDHs klagenemnd.</article></article></li></ul></article><article class="legalArticle" data-lovdata-URL="LTI/forskrift/2013-06-18-798/§12" data-name="§12" id="kapittel-2-paragraf-11"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Politiattest</span></h3><article class="legalP" id="kapittel-2-paragraf-11-ledd-1">Alle studenter som er tatt opp til studier som inkluderer praksisstudier, må levere politiattest ved studiestart. Attesten kan ikke være eldre enn 3 måneder. Se forskrift om opptak til høyere utdanning. Studenter som ikke har levert politiattest kan ikke starte i praksisstudier. Dersom politiattesten utløper i løpet av studietiden, er studenten selv ansvarlig for å skaffe seg ny.</article></article><article class="legalArticle" data-lovdata-URL="LTI/forskrift/2013-06-18-798/§13" data-name="§13" id="kapittel-2-paragraf-12"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Reservering av studieplass</span></h3><article class="legalP" id="kapittel-2-paragraf-12-ledd-1">Søker som er tatt opp som student ved LDH kan etter skriftlig, begrunnet søknad få reservert studieplassen til påfølgende studieår. Årsak til utsettelse kan være graviditet, verneplikt/siviltjeneste eller annen vektig grunn. Den som får innvilget søknad om utsatt studiestart får reservert studieplassen til neste gang studiet har ordinær studiestart.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2013-06-18-798/KAPITTEL_3"><h2>Kapittel 3. Utfyllende bestemmelser og ikrafttredelse</h2><article class="legalArticle" data-lovdata-URL="LTI/forskrift/2013-06-18-798/§14" data-name="§14" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Utfyllende bestemmelser</span></h3><article class="legalP" id="kapittel-3-paragraf-1-ledd-1">Høgskolestyret kan gi utfyllende regler innenfor rammen av denne forskrift.</article></article><article class="legalArticle" data-lovdata-URL="LTI/forskrift/2013-06-18-798/§15" data-name="§15" id="kapittel-3-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Forskriften trer i kraft fra 1. august 2013 og avløser forskrift 12. juni 2012 nr. 677 om opptak ved Lovisenberg diakonale høgskole AS (LDH).</article></article></section></main></body></html>