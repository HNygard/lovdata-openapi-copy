<!DOCTYPE html><html lang="no"><head><title>Forskrift om endring i forskrift om opplæring i norsk og samfunnskunnskap for nyankomne innvandrere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-07-11-912</dd><dt class="dokid">DokumentID</dt><dd class="dokid">LTI/forskrift/2013-07-11-912</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 11 s 1917</dd><dt class="dateInForce">I kraft fra</dt><dd class="dateInForce">2013-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-04-20-341</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-80/§20</li><li>lov/2003-07-04-80/§17</li></ul></dd><dt class="dateOfPublication">Kunngjort</dt><dd class="dateOfPublication">2013-07-19 12:30</dd><dt class="journalNumber">Journalnummer</dt><dd class="journalNumber">2013-0814</dd><dt class="titleShort">Korttittel</dt><dd class="titleShort">Endr. i forskrift om opplæring mv. for innvandrere</dd><dt class="title">Tittel</dt><dd class="title">Forskrift om endring i forskrift om opplæring i norsk og samfunnskunnskap for nyankomne innvandrere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne-, likestillings- og inkluderingsdepartementet 11. juli 2013 med hjemmel i lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven) § 20 og § 17 femte ledd femte punktum.</dd><dt class="refid">RefID</dt><dd class="refid">forskrift/2013-07-11-912</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opplæring i norsk og samfunnskunnskap for nyankomne innvandrere<ul class="tocSubUl"><li>I<ul class="tocSubUl"><li>§ 17. Definisjoner</li><li>§ 18. Generelle regler</li><li>§ 19. Utvikling av prøver</li><li>§ 20. Fritak fra plikt til å avlegge avsluttende prøve</li><li>§ 21. Informasjon om prøver og avvikling av disse</li><li>§ 22. Oppmelding og kontinuasjon</li><li>§ 23. Gjennomføring av prøver</li><li>§ 24. Hjelpemidler</li><li>§ 25. Tilrettelegging</li><li>§ 26. Vurdering</li><li>§ 27. Klage</li><li>§ 28. Bortvisning og annullering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-07-11-912" id="dokument"><h1>Forskrift om endring i forskrift om opplæring i norsk og samfunnskunnskap for nyankomne innvandrere</h1><section class="section" data-name="kapI" id="kapittel-1" data-lovdata-URL="LTI/forskrift/2013-07-11-912/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. april 2005 nr. 341 om opplæring i norsk og samfunnskunnskap for nyankomne innvandrere gjøres følgende endringer:</article> <article class="defaultP" margin-top="true">§ 3 Fritak fra plikt til opplæring på grunn av tilstrekkelige kunnskaper i norsk eller samisk skal lyde:</article><article class="legalP" id="kapittel-1-ledd-2">Personer som omfattes av introduksjonsloven § 17 første til tredje ledd, skal etter søknad fritas fra plikt til opplæring i norsk og samfunnskunnskap dersom tilstrekkelige kunnskaper i norsk eller samisk dokumenteres, jf. introduksjonsloven § 17 fjerde ledd første punktum. Kommunen kan i vedtak om fritak fra plikt beslutte at fritaket også innebærer et bortfall av rett til opplæring. Personer som har tilstrekkelige kunnskaper i samisk, fritas fra plikt, men beholder sin rett til opplæring i 300 timer norsk og samfunnskunnskap, jf. introduksjonsloven § 17 fjerde ledd annet punktum.</article><article class="legalP" id="kapittel-1-ledd-3">Med dokumentasjon på tilstrekkelige kunnskaper i norsk eller samisk menes her:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">bestått norskprøve eller avsluttende prøve i norsk med ferdigheter på minimum nivå A2 på skriftlig og muntlig prøve eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">gjennomført opplæring i norsk eller samisk i henhold til læreplaner for faget i grunnskolen eller videregående opplæring, og hvor det er satt karakter i faget, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">gjennomført studier i norsk eller samisk på universitets- eller høgskolenivå i Norge eller i utlandet tilsvarende 30 studiepoeng, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">at deltaker fyller inntakskrav for norsk eller samisk for universitet eller høgskole.</article></article></li></ul></article> <article class="defaultP" margin-top="true">Nytt Kapittel 7. Om avsluttende prøver i norsk og samfunnskunnskap skal lyde:</article><span class="futuretitle" id="kapittel-1-foreslåttittel-1">Kapittel 7. Om avsluttende prøver i norsk og samfunnskunnskap</span><article class="futureLegalArticle" data-name="§17" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">Med avsluttende prøve i norsk menes i denne forskriften en prøve som prøver deltakerens ferdigheter i lytte, lese, skrive, snakke og samtale slik de er beskrevet i forskrift 19. april 2012 nr. 358 om læreplan i norsk og samfunnskunnskap for voksne innvandrere. Prøve i norsk består av en skriftlig og en muntlig del som prøver de fem ferdighetene som beskrives i læreplanen. Skriftlig prøve består av ferdighetene lese, lytte og skriftlig produksjon. Muntlig prøve består av ferdighetene snakke og samtale.</article><article class="legalP" id="kapittel-1-foreslåttparagraf-1-ledd-2">Med avsluttende prøve i samfunnskunnskap menes i denne forskriften en prøve som prøver deltakerens grunnleggende kunnskaper om det norske samfunnet i forhold til målene for samfunnskunnskap slik de er beskrevet i læreplanen.</article></article><article class="futureLegalArticle" data-name="§18" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Generelle regler</span></span><article class="legalP" id="kapittel-1-foreslåttparagraf-2-ledd-1">Deltakere som er omfattet av rett og plikt til å delta i opplæring i norsk og samfunnskunnskap etter introduksjonsloven § 17 første ledd, har plikt til å gå opp til avsluttende prøver i norsk og i samfunnskunnskap, jf. introduksjonsloven § 19 annet ledd.</article><article class="legalP" id="kapittel-1-foreslåttparagraf-2-ledd-2">Deltakere som har rett, men ikke plikt til å delta i opplæring i norsk og samfunnskunnskap etter introduksjonsloven § 17 andre ledd, kan gå opp til avsluttende prøve.</article><article class="legalP" id="kapittel-1-foreslåttparagraf-2-ledd-3">Deltakere som har plikt til opplæring etter introduksjonsloven § 17 tredje ledd, kan gå opp til avsluttende prøve som privatister.</article><article class="legalP" id="kapittel-1-foreslåttparagraf-2-ledd-4">Personer som på grunn av sin oppholdstillatelse og/eller tidspunktet for innvilgelse av oppholdstillatelse ikke er omfattet av introduksjonsloven § 17, har ikke plikt til å gå opp til prøve, men kan selv velge å melde seg opp som privatister.</article><article class="legalP" id="kapittel-1-foreslåttparagraf-2-ledd-5">Plikt til å gå opp til avsluttende prøve gjelder uavhengig av deltakelse i opplæring i norsk og samfunnskunnskap i regi av kommunen, eller hos en privat tilbyder.</article></article><article class="futureLegalArticle" data-name="§19" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Utvikling av prøver</span></span><article class="legalP" id="kapittel-1-foreslåttparagraf-3-ledd-1">Vox, nasjonalt fagorgan for kompetansepolitikk har ansvar for å utvikle og vedlikeholde prøver i norsk og prøve i samfunnskunnskap. Vox kan sette hele eller deler av oppdraget ut til en privat tilbyder eller til et særskilt kompetansemiljø.</article><article class="legalP" id="kapittel-1-foreslåttparagraf-3-ledd-2">Endringer i prøvene skal varsles i god tid, senest tre måneder før tidspunktet for avvikling av neste prøve. Vox har ansvar for varslingen.</article><article class="legalP" id="kapittel-1-foreslåttparagraf-3-ledd-3">Alt prøvemateriell skal foreligge på begge målformer. Prøve i samfunnskunnskap skal i tillegg foreligge på et språk kandidaten forstår i den grad det er praktisk mulig.</article><article class="legalP" id="kapittel-1-foreslåttparagraf-3-ledd-4">Eksempel- og forberedelsesmateriell skal gjøres tilgjengelig i god tid før avvikling av prøver, senest tre måneder før tidspunktet for avvikling av neste prøve.</article></article><article class="futureLegalArticle" data-name="§20" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Fritak fra plikt til å avlegge avsluttende prøve</span></span><article class="legalP" id="kapittel-1-foreslåttparagraf-4-ledd-1">Den som er fritatt fra plikten til å delta i opplæring i norsk og samfunnskunnskap på grunn av tilstrekkelige kunnskaper i norsk eller samisk, eller av helsemessige eller andre tungtveiende grunner, jf. § 3 og § 4 i denne forskriften, er også fritatt fra plikten til å avlegge avsluttende prøver i norsk og samfunnskunnskap.</article><article class="legalP" id="kapittel-1-foreslåttparagraf-4-ledd-2">Personer som har deltatt i eller gjennomført opplæring i norsk og samfunnskunnskap, kan etter søknad fritas fra plikt til å avlegge avsluttende prøver i norsk og/eller samfunnskunnskap dersom særlige helsemessige eller andre tungtveiende årsaker tilsier det.</article><article class="legalP" id="kapittel-1-foreslåttparagraf-4-ledd-3">Kommunen fatter vedtak om fritak fra plikt til å avlegge avsluttende prøve. Avgjørelsen er et enkeltvedtak som kan påklages til Fylkesmannen.</article></article><article class="futureLegalArticle" data-name="§21" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Informasjon om prøver og avvikling av disse</span></span><article class="legalP" id="kapittel-1-foreslåttparagraf-5-ledd-1">Vox skal sørge for relevant informasjon om prøve i norsk og prøve i samfunnskunnskap, herunder om avviklingen av disse. Informasjonen skal publiseres på nett i god tid før avvikling av prøver, senest to måneder før avvikling av neste prøve.</article><article class="legalP" id="kapittel-1-foreslåttparagraf-5-ledd-2">I informasjonen om prøvene og avviklingen skal følgende opplysninger inngå:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">tidspunkt for avvikling av prøver i norsk</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">avvikling av prøve i samfunnskunnskap</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">hvordan en søker fritak fra plikt til å gå opp til avsluttende prøver</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">hvordan en melder seg opp til prøver</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-2-punkt-5"><article class="legalP" id="kapittel-1-foreslåttparagraf-5-ledd-2-punkt-5-ledd-1">påmeldingsfrist</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-2-punkt-6"><article class="legalP" id="kapittel-1-foreslåttparagraf-5-ledd-2-punkt-6-ledd-1">prøveavgift</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-5-ledd-2-punkt-7"><article class="legalP" id="kapittel-1-foreslåttparagraf-5-ledd-2-punkt-7-ledd-1">avmelding</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-5-ledd-2-punkt-8"><article class="legalP" id="kapittel-1-foreslåttparagraf-5-ledd-2-punkt-8-ledd-1">innholdet i prøvene</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-5-ledd-2-punkt-9"><article class="legalP" id="kapittel-1-foreslåttparagraf-5-ledd-2-punkt-9-ledd-1">hva prøvene skal måle</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-5-ledd-2-punkt-10"><article class="legalP" id="kapittel-1-foreslåttparagraf-5-ledd-2-punkt-10-ledd-1">tidsramme for hver av delprøvene i norsk og prøve i samfunnskunnskap</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-5-ledd-2-punkt-11"><article class="legalP" id="kapittel-1-foreslåttparagraf-5-ledd-2-punkt-11-ledd-1">eventuell tilrettelegging</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-5-ledd-2-punkt-12"><article class="legalP" id="kapittel-1-foreslåttparagraf-5-ledd-2-punkt-12-ledd-1">vurdering</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-5-ledd-2-punkt-13"><article class="legalP" id="kapittel-1-foreslåttparagraf-5-ledd-2-punkt-13-ledd-1">klagerett</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-5-ledd-2-punkt-14"><article class="legalP" id="kapittel-1-foreslåttparagraf-5-ledd-2-punkt-14-ledd-1">hvordan en kan få tilgang til eksempelmateriale.</article></article></li></ul></article></article><article class="futureLegalArticle" data-name="§22" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Oppmelding og kontinuasjon</span></span><article class="legalP" id="kapittel-1-foreslåttparagraf-6-ledd-1">Oppmelding til avsluttende prøve i norsk avgjøres i samråd med lærer. For deltakere i introduksjonsprogrammet avgjøres oppmeldingen i samråd med lærer og programrådgiver. Ved uenighet er det deltaker som beslutter når og eventuelt til hvilken prøve eller delprøve hun eller han vil melde seg opp til. Oppmelding gjøres til Vox eller den Vox har gitt oppdraget med å avvikle prøvene.</article><article class="legalP" id="kapittel-1-foreslåttparagraf-6-ledd-2">Prøver i norsk og samfunnskunnskap skal avlegges uten ugrunnet opphold etter avsluttet opplæring og som hovedregel senest innen seks måneder.</article><article class="legalP" id="kapittel-1-foreslåttparagraf-6-ledd-3">Første gang prøven avlegges kan deltaker melde seg opp til både skriftlig og muntlig prøve. Deltaker kan også melde seg opp til skriftlig og muntlig prøve hver for seg, men hele den skriftlige prøven må avlegges samtidig. Kandidater med rett og plikt til å delta i opplæring i norsk og samfunnskunnskap etter introduksjonsloven § 17 første ledd, kan gå opp til avsluttende prøve gratis én gang. Det samme gjelder deltakere med rett etter introduksjonsloven § 17 annet ledd.</article><article class="legalP" id="kapittel-1-foreslåttparagraf-6-ledd-4">Kandidater som ikke har rett og plikt til å delta i opplæring i norsk og samfunnskunnskap etter introduksjonsloven § 17 første ledd kan gå opp til avsluttende prøve, men må betale en prøveavgift.</article><article class="legalP" id="kapittel-1-foreslåttparagraf-6-ledd-5">Kandidater som har deltatt i opplæring hos en kommune, meldes opp til prøve av den kommunen hvor de sist har deltatt i opplæring. Dette gjelder også der hvor kandidaten har fått opplæring i en annen kommune enn bosettingskommunen. Kandidater som har deltatt i opplæring hos en godkjent privat tilbyder har selv ansvar for å melde seg opp til avsluttende prøve.</article><article class="legalP" id="kapittel-1-foreslåttparagraf-6-ledd-6">Oppmelding til avsluttende prøver er bindende. Kandidater plikter å melde fra på forhånd dersom de ikke kan møte til avsluttende prøve (avmelding). Ved dokumentert gyldig fravær, kan kandidaten meldes opp til prøve på nytt uten å betale prøveavgift. Med gyldig fravær menes sykdom eller skade hos vedkommende selv, barn som vedkommende har ansvar for eller ektefelle/samboer, som hindrer vedkommende fra å gå opp til en prøve, og som er dokumentert med sykemelding. Ved ugyldig fravær kan kandidaten melde seg opp på nytt, men må betale prøveavgift.</article><article class="legalP" id="kapittel-1-foreslåttparagraf-6-ledd-7">De som ønsker å gå opp til ny prøve i norsk, delprøve i norsk eller prøve i samfunnskunnskap kan melde seg opp til ny prøve (kontinuasjon), men må betale en prøveavgift.</article></article><article class="futureLegalArticle" data-name="§23" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Gjennomføring av prøver</span></span><article class="legalP" id="kapittel-1-foreslåttparagraf-7-ledd-1">Vox skal sørge for avvikling av prøver i norsk. Vox kan sette hele eller deler av oppdraget ut til en privat tilbyder eller til et særskilt kompetansemiljø.</article><article class="legalP" id="kapittel-1-foreslåttparagraf-7-ledd-2">Prøver i norsk skal avvikles minimum to ganger i året. Prøver i norsk avvikles som hovedregel i kommunen.</article><article class="legalP" id="kapittel-1-foreslåttparagraf-7-ledd-3">Vox skal tilrettelegge for avvikling av prøver i samfunnskunnskap. Vox kan sette hele eller deler av oppdraget ut til en privat tilbyder eller til et særskilt kompetansemiljø.</article><article class="legalP" id="kapittel-1-foreslåttparagraf-7-ledd-4">Prøver i samfunnskunnskap avlegges som hovedregel digitalt i kommunen. Tidspunktet avgjøres lokalt. I særskilte tilfeller kan prøve i samfunnskunnskap avlegges muntlig. Kandidaten bør da få avlegge muntlig prøve med en eksaminator og en ekstern sensor som snakker et språk kandidaten behersker godt. Hvis dette ikke er praktisk mulig skal kommunen sørge for kvalifisert tolk.</article></article><article class="futureLegalArticle" data-name="§24" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Hjelpemidler</span></span><article class="legalP" id="kapittel-1-foreslåttparagraf-8-ledd-1">Ved avsluttende prøver i norsk og samfunnskunnskap er det ikke tillatt med noen hjelpemidler.</article></article><article class="futureLegalArticle" data-name="§25" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Tilrettelegging</span></span><article class="legalP" id="kapittel-1-foreslåttparagraf-9-ledd-1">Kandidater med behov for tilrettelegging og/eller utvidet tid for gjennomføring av prøve, kan søke kommunen om å få forholdene lagt til rette. Søknad om særskilt tilrettelegging skal være vedlagt dokumentasjon eller uttalelse fra lege, psykolog, pp-tjeneste eller logoped.</article><article class="legalP" id="kapittel-1-foreslåttparagraf-9-ledd-2">Kommunen avgjør søknad om særskilt tilrettelegging av prøve. Avgjørelsen er et enkeltvedtak som kan påklages til Fylkesmannen.</article><article class="legalP" id="kapittel-1-foreslåttparagraf-9-ledd-3">Kommunen skal foreta rimelig individuell tilrettelegging.</article></article><article class="futureLegalArticle" data-name="§26" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Vurdering</span></span><article class="legalP" id="kapittel-1-foreslåttparagraf-10-ledd-1">Vox skal sørge for minimum tre faglig kvalifiserte sensorer til skriftlig prøve. To eksterne sensorer benyttes til vurdering av hver delprøve, en tredje sensor benyttes ved uenighet mellom de to sensorene. Ved muntlig prøve benyttes en ekstern sensor og en eksaminator. Prøve i samfunnskunnskap er digital og vurderes digitalt, og det vil kun bli brukt sensor dersom prøven avlegges muntlig, jf. § 23 fjerde ledd.</article><article class="legalP" id="kapittel-1-foreslåttparagraf-10-ledd-2">Det gis en vurdering av hver av delprøvene i norsk skriftlig (ferdighetene lese, lytte og skrive) og en samlet vurdering i muntlig (ferdighetene snakke og samtale). Som vurderingsskala på delprøvene i norsk benyttes de fire språknivåene som beskrives i læreplanen; A1, A2, B1 og B2 slik de er beskrevet i Det felles europeiske rammeverket for språk. Vurderingen «under A1» kan også benyttes dersom vedkommende er under nivå A1 i noen av ferdighetene som beskrives i læreplanen.</article><article class="legalP" id="kapittel-1-foreslåttparagraf-10-ledd-3">Til prøve i samfunnskunnskap benyttes vurderingen «bestått» eller «ikke bestått».</article><article class="legalP" id="kapittel-1-foreslåttparagraf-10-ledd-4">Etter gjennomførte prøver skal alle motta et prøvebevis hvor vurderingen i hver av de tre ferdighetene lese, lytte og skrive og en samlet vurdering av ferdighetene snakke og samtale skal framgå, samt om prøve i samfunnskunnskap er bestått eller ikke bestått. Av prøvebeviset skal det framgå en omtale av hvilke språklige handlinger vedkommende behersker i hver av ferdighetene. Prøvebeviset utvikles av Vox og utstedes av det enkelte lærested/den enkelte kommune.</article></article><article class="futureLegalArticle" data-name="§27" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-11-ledd-1">Kandidaten har adgang til å klage på resultatet på delprøve i ferdigheten skriving. Det kan også klages på formelle feil ved gjennomføring av avsluttende prøve eller delprøve. For muntlig prøve eller prøve i samfunnskunnskap kan det kun klages på formelle feil ved gjennomføringen som kan ha noe å si for resultatet.</article><article class="legalP" id="kapittel-1-foreslåttparagraf-11-ledd-2">En klage må framsettes skriftlig, og den må være begrunnet. Klagefrist på formelle feil ved gjennomføringen er tre uker etter avviklingen av prøven. Klagefrist på resultatet på delprøve i ferdigheten skriving er tre uker etter at kandidaten ble kjent med resultatet.</article><article class="legalP" id="kapittel-1-foreslåttparagraf-11-ledd-3">Behandling av klage på resultat på delprøve i ferdigheten skriving kan føre til at vurderingen blir stående eller at den blir endret til gunst eller ugunst for klageren. Avgjørelsen skal begrunnes skriftlig. Avgjørelsen er endelig og kan ikke påklages.</article><article class="legalP" id="kapittel-1-foreslåttparagraf-11-ledd-4">Dersom klager får medhold i klage på formelle feil ved gjennomføringen av avsluttende prøve eller delprøve, skal vurderingen annulleres, og klageren har rett til å gå opp til nye prøve eller delprøve gratis.</article><article class="legalP" id="kapittel-1-foreslåttparagraf-11-ledd-5">Vox har ansvar for å organisere klagebehandlingen ved på forhånd utvalgte sensorer. To sensorer benyttes til vurdering av en klage, en tredje sensor benyttes ved uenighet mellom de to sensorene.</article></article><article class="futureLegalArticle" data-name="§28" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Bortvisning og annullering</span></span><article class="legalP" id="kapittel-1-foreslåttparagraf-12-ledd-1">Kandidater som forstyrrer gjennomføring av prøve eller delprøve kan bortvises fra prøvelokalet etter først å ha fått en advarsel. Kandidater som har med seg ulovlige hjelpemidler til prøvelokalet kan bortvises umiddelbart. Kandidaten skal gis adgang til å uttale seg muntlig før det fattes vedtak om bortvisning. Beslutningen om bortvisning skal etterfølges av en skriftlig begrunnelse. Bortvisning avgjøres av leder for lærestedet og er et enkeltvedtak som kan påklages til Fylkesmannen.</article><article class="legalP" id="kapittel-1-foreslåttparagraf-12-ledd-2">Dersom kandidaten får medhold i klage på bortvisningsvedtaket, har han eller hun rett til å gå opp til ny gratis prøve.</article><article class="legalP" id="kapittel-1-foreslåttparagraf-12-ledd-3">Kandidater som blir bortvist fra prøvelokalet på grunnlag av fusk eller forsøk på fusk, kan gå opp til ny prøve som privatist tidligst etter ett år, og må betale en prøveavgift.</article><article class="legalP" id="kapittel-1-foreslåttparagraf-12-ledd-4">Prøve eller delprøve kan annulleres av Vox dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-4-punkt-1"><article class="legalP" id="kapittel-1-foreslåttparagraf-12-ledd-4-punkt-1-ledd-1">det er gjort formelle feil ved avviklingen</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-4-punkt-2"><article class="legalP" id="kapittel-1-foreslåttparagraf-12-ledd-4-punkt-2-ledd-1">prøven av en annen årsak ikke er avviklet i samsvar med denne forskriften.</article></article></li></ul></article><article class="legalP" id="kapittel-1-foreslåttparagraf-12-ledd-5">Kommunen skal gis adgang til å uttale seg før det fattes vedtak om annullering. Beslutning om annullering tas av Vox, og beslutningen er et enkeltvedtak dersom den gjelder rettigheter eller plikter til en eller flere bestemte personer. Enkeltvedtak kan påklages til Fylkesmannen.</article><article class="legalP" id="kapittel-1-foreslåttparagraf-12-ledd-6">Kandidater som har fått prøven annullert på grunnlag av formelle feil eller brudd på denne forskriften, har rett til å gå opp til ny gratis prøve.</article></article> <article class="defaultP" margin-top="true">Nåværende kapittel 7 blir nytt kapittel 8 og nåværende § 17 og § 18 blir nye § 29 og § 30.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-07-11-912/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. september 2013.</article></section></main></body></html>