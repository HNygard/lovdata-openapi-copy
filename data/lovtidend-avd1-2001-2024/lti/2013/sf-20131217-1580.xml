<!DOCTYPE html><html lang="no"><head><title>Forskrift om endring i forskrift om trafikkopplæring og førerprøve m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-17-1580</dd><dt class="dokid">DokumentID</dt><dd class="dokid">LTI/forskrift/2013-12-17-1580</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 18 s 3116</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-10-01-1339</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§26</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2013-12-23 14:45</dd><dt class="lastupdated">Rettet</dt><dd class="lastupdated">2013-01-07 (EØS-henvisningsfeltet)</dd><dt class="journalNumber">Journalnummer</dt><dd class="journalNumber">2013-1397</dd><dt class="titleShort">Korttittel</dt><dd class="titleShort">Endr. i trafikkopplæringsforskriften</dd><dt class="title">Tittel</dt><dd class="title">Forskrift om endring i forskrift om trafikkopplæring og førerprøve m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 17. desember 2013 med hjemmel i lov 18. juni 1965 nr. 4 om vegtrafikk (vegtrafikkloven) § 24 og § 26, jf. delegeringsvedtak 29. september 2003 nr. 1196. <br /><strong>EØS-henvisninger:</strong> EØS-avtalen vedlegg XIII nr. 24f (direktiv 2012/36/EU og direktiv 2013/47/EU).</dd><dt class="refid">RefID</dt><dd class="refid">forskrift/2013-12-17-1580</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om trafikkopplæring og førerprøve m.m.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-17-1580" id="dokument"><h1>Forskrift om endring i forskrift om trafikkopplæring og førerprøve m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-17-1580/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. oktober 2004 nr. 1339 om trafikkopplæring og førerprøve m.m. gjøres følgende endringer:</article> <article class="defaultP" margin-top="true">§ 2-1 tredje ledd ny bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">personer som er under utredning for mulig dispensasjon fra helsekravene i førerkortforskriftens vedlegg 1. Unntaket er begrenset til nødvendig kjøring i forbindelse med utredningen.</article></article></li></ul></article> <article class="defaultP" margin-top="true">§ 4-2 første ledd skal lyde:</article><article class="legalP" id="kapittel-1-ledd-2">Ved øvingskjøring må det benyttes kjøretøy som er godkjent som lærevogn, med mindre annet fremgår av denne forskriften. Lærevognen skal tilhøre den aktuelle førerkortklassen. Lærevognen skal godkjennes av regionvegkontoret før bruk. Godkjenningen føres i lærevognens vognkort som godkjent med eller uten tilleggsutstyr.</article> <article class="defaultP" margin-top="true">§ 4-3 andre ledd skal lyde:</article><article class="legalP" id="kapittel-1-ledd-3">Lærevogner i klassene A1, A2 og A skal ha følgende tilleggsutstyr når læreren følger med på kjøretøyet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">dobbel sett betjeningsinnretning for brems og kopling,</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">ett ekstra speil som gir læreren tilstrekkelig utsyn bakover,</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">ett ekstra speil som gir læreren tilstrekkelig kontroll med eleven og</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">håndtak på hver side som er tilgjengelig for lærer.</article></article></li></ul></article> <article class="defaultP" margin-top="true">§ 4-8 første ledd skal lyde.</article><article class="legalP" id="kapittel-1-ledd-4">Kjøretøy som er spesialinnrettet for funksjonshemmede er unntatt fra kravene i § 4-2 til og med § 4-7. Slikt kjøretøy kan benyttes som lærevogn hvis det er utstyrt slik regionvegkontoret finner det nødvendig for at øvingskjøringen skal være sikker. Kjøretøy benyttet til øvingskjøring etter denne bestemmelsen kan også benyttes som kjøretøy til førerprøven, jf. § 29-8 fjerde ledd.</article> <article class="defaultP" margin-top="true">§ 6-4 andre ledd skal lyde:</article><article class="legalP" id="kapittel-1-ledd-5">For å kunne undervise på trafikalt grunnkurs kreves godkjenning som trafikklærer, eller at læreren har pedagogisk utdanning som tilsvarer kravene til lærere i det offentlige skoleverk, spesialutdanning godkjent av Vegdirektoratet og førerett i klasse B. Samme krav gjelder når trafikalt grunnkurs gjennomføres som en integrert del av valgfag trafikk.</article> <article class="defaultP" margin-top="true">§ 6-5 andre ledd skal lyde:</article><article class="legalP" id="kapittel-1-ledd-6">For å kunne undervise i sikkerhetskurs på veg ved utvidelse fra klasse A2 til A må vedkommende trafikklærer delta på et to dagers kurs godkjent av Vegdirektoratet.</article> <article class="defaultP" margin-top="true">§ 6-7 første ledd skal lyde:</article><article class="legalP" id="kapittel-1-ledd-7">Undervisningspersonell i klasse S skal være godkjent trafikklærer eller ha pedagogisk utdanning som tilsvarer kravene i det offentlige skoleverk. I tillegg må de ha spesialutdanning fra Universitetet i Tromsø – Norges arktiske universitet, eller tilsvarende utdanning som er godkjent av Vegdirektoratet. Lærere som før 1. juli 2006 har undervist i klasse S i minst to år, trenger ikke bestå spesialutdanningens eksamen.</article> <article class="defaultP" margin-top="true">§ 8-1 andre ledd skal lyde:</article><article class="legalP" id="kapittel-1-ledd-8">Personen må ha fylt 15 år før grunnkurset kan påbegynnes.</article> <article class="defaultP" margin-top="true">Ny § 8-5 skal lyde:</article> <article class="defaultP" margin-top="true"><i>Trafikalt grunnkurs i offentlig skoleverk</i></article><article class="legalP" id="kapittel-1-ledd-9">Trafikalt grunnkurs i det offentlige skoleverket kan gjennomføres etter vilkårene i § 8-1 til § 8-4. Kurset kan også gjennomføres av elever på tiende klassetrinn selv om eleven ikke har fylt 15 år.</article><article class="legalP" id="kapittel-1-ledd-10">Trafikalt grunnkurs kan også gjennomføres som en integrert del av valgfag trafikk forutsatt at:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">eleven går i niende eller høyere klassetrinn,</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">eleven har vært til stede i minst 80 prosent av valgfagets 57 timer herunder hele førstehjelpsopplæringen,</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">undervisningen ikke gjennomføres med flere enn 18 elever.</article></article></li></ul></article><article class="legalP" id="kapittel-1-ledd-11">Kjøring i mørket inngår ikke som en del av valgfag trafikk og må gjennomføres som beskrevet i § 8-1.</article> <article class="defaultP" margin-top="true">§ 9-7 første ledd skal lyde:</article><article class="legalP" id="kapittel-1-ledd-12">Kurset er på 4 undervisningstimer, hvorav minst 3 timer skal gjennomføres som sammenhengende praktisk øving på avsperret område. Eleven kan kjøre på egen motorsykkel i dette kurset. Kurset kan gjennomføres med inntil 3 elever per lærer.</article> <article class="defaultP" margin-top="true">§ 9-9 tredje ledd skal lyde:</article><article class="legalP" id="kapittel-1-ledd-13">Eleven skal deretter ha 4 timer sammenhengende praktisk kjøring. Kjørerutene skal konstrueres slik at eleven får erfaring med vekslende vegtyper, vegstandarder og miljø. Eleven kan kjøre på egen motorsykkel i dette kurset. I slike tilfeller skal læreren selv kjøre motorsykkel.</article> <article class="defaultP" margin-top="true">§ 9-12 fjerde ledd skal lyde:</article><article class="legalP" id="kapittel-1-ledd-14">Elever fylt tjuefire år med mindre enn to års førerett i klasse A2, kan erverve førerett i klasse A ved å gjennomføre minst 7 timers obligatorisk kurs og praktisk prøve. Dette kurset kan også gjennomføres av kandidater fylt tjuetre år med mindre enn ett års førerett i klasse A2.</article> <article class="defaultP" margin-top="true">§ 10-6 skal lyde:</article><article class="legalP" id="kapittel-1-ledd-15">Unntak for elever som har gjennomført opplæring i klasse A, A2 eller A1.</article><article class="legalP" id="kapittel-1-ledd-16">Elev som har gjennomført all obligatorisk opplæring i klasse A, A2 eller A1, men som ikke har ervervet førerett, kan avlegge førerprøven i klasse AM 146 etter å ha gjennomført obligatorisk opplæring på trinn 4 for AM 146, jf. § 10-5.</article> <article class="defaultP" margin-top="true">§ 12-6 første ledd skal lyde:</article><article class="legalP" id="kapittel-1-ledd-17">Kurset er på 3 undervisningstimer. Hver elev skal ha minst 2 timer praktisk øving. Resterende tid disponeres til forventninger og mål, planlegging, oppsummering og refleksjon i klasserom. Praktisk øving kan gjennomføres med inntil 2 elever i bilen. Øvrig undervisning kan gjennomføres med inntil 16 elever.</article> <article class="defaultP" margin-top="true">§ 27-1 andre ledd skal lyde:</article><article class="legalP" id="kapittel-1-ledd-18">Personer som tidligere har gjennomført kurs i sikring av last er fritatt fra kurset. Personer som har, eller har hatt, førerett i klassene C1 eller C som egen førerkortklasse på førerkortet, er fritatt fra kurset, med mindre kurset inngår som en del av utvidelsen fra klasse B til B kode 96.</article> <article class="defaultP" margin-top="true">§ 29-10 første ledd skal lyde:</article><article class="legalP" id="kapittel-1-ledd-19">Den som søker om fornyelse av en førerett i klassene C1, C1E, C, CE, D1, D1E, D og DE mer enn ett år etter at retten er utløpt, skal bestå en praktisk prøve. Ved fornyelse av førerett for flere klasser, avlegges prøve i den mest omfattende klassen. Som mest omfattende klasse regnes det samme som i forskrift 19. januar 2004 nr. 298 om førerkort m.m. § 6-1 andre ledd.</article> <article class="defaultP" margin-top="true">§ 30-1 første ledd til fjerde ledd skal lyde:</article><article class="legalP" id="kapittel-1-ledd-20">Førerprøven for motorsykkel består av en teoretisk og en praktisk prøve. Den teoretiske prøven for motorsykkel er lik, bestått teoretisk prøve gjelder for klassene A1, A2 og A. Ved utvidelse fra klasse A1 til A, A1 til A2 og A2 til A avlegges kun praktisk prøve.</article><article class="legalP" id="kapittel-1-ledd-21">Den praktiske prøven til klasse A1 skal avlegges på lett motorsykkel uten sidevogn. Motorsykkelen skal ha slagvolum på minst 120 cm<sup>3</sup> , en effekt på høyst 11 kW, et forhold mellom effekt og egenvekt på høyst 0,1 kW/kg og konstruktiv hastighet på minst 90 km/t. Motorsykkel med elektrisk motor skal ha et forhold mellom effekt og egenvekt på minst 0,08 kW/kg.</article><article class="legalP" id="kapittel-1-ledd-22">Den praktiske prøven til klasse A2 avlegges på motorsykkel uten sidevogn. Motorsykkelen skal ha slagvolum på minst 395 cm<sup>3</sup> , en effekt på minst 20 kW og høyst 35 kW, et forhold mellom effekt og egenvekt på høyst 0,2 kW/kg og en konstruktiv hastighet på minst 100 km/t. Motorsykkel med elektrisk motor skal ha et forhold mellom effekt og egenvekt på minst 0,15 kW/kg.</article><article class="legalP" id="kapittel-1-ledd-23">Den praktiske prøven til klasse A avlegges på motorsykkel uten sidevogn. Motorsykkelen skal ha et slagvolum på minst 595 cm<sup>3</sup> , en egenvekt på mer enn 180 kg, en effekt på minst 50 kW og en konstruktiv hastighet på minst 100 km/t. Motorsykkel med elektrisk motor skal ha et forhold mellom effekt og egenvekt på minst 0,25 kW/kg.</article> <article class="defaultP" margin-top="true">§ 30-6 første og andre ledd skal lyde:</article><article class="legalP" id="kapittel-1-ledd-24">Kandidater som skal avlegge førerprøve for klasse C må ha bestått førerprøven for klasse B. Førerprøven for klasse C består av en teoretisk og en praktisk prøve. Bestått teoretisk prøve klasse C gjelder også for klasse C1.</article><article class="legalP" id="kapittel-1-ledd-25">Den praktiske prøven skal avlegges med lastebil med konstruktiv hastighet på minst 80 km/t som har tillatt totalvekt på minst 19&#xa0;000 kg, lengde på minst 8 meter, bredde på minst 2,4 meter og en akselavstand på minst 4 meter. Kjøretøyet skal ha ABS-bremser, girkasse som gir anledning til å velge gir manuelt, ha påbygg som minst er like høyt og bredt som førerhuset eller mindre forutsatt at det ikke er mulig å få utsyn bakover fra førerplassen uten å måtte bruke sidespeilene, og fartsskriver som fastsatt i forskrift 2. juli 2007 nr. 877 om kjøre- og hviletid i EØS § 1.</article> <article class="defaultP" margin-top="true">§ 30-10 første ledd skal lyde:</article><article class="legalP" id="kapittel-1-ledd-26">Kandidater som skal avlegge førerprøve for klasse D må ha bestått førerprøven for klasse B. Førerprøven for klasse D består av en teoretisk og en praktisk prøve. Bestått teoretisk prøve klasse D gjelder også for klasse D1.</article> <article class="defaultP" margin-top="true">§ 31-3 første, tredje, og fjerde ledd oppheves.</article> <article class="defaultP" margin-top="true">Gjeldende andre, femte, sjette og syvende ledd blir henholdsvis første til fjerde ledd.</article> <article class="defaultP" margin-top="true">§ 31-3 første ledd skal lyde:</article><article class="legalP" id="kapittel-1-ledd-27">Tilhenger som ikke tilfredsstiller de tekniske spesifikasjoner som kreves i klasse BE, men som var i bruk til førerprøven eller som lærevogn i klasse BE 1. januar 2013, kan benyttes fram til 1. januar 2016. Den skal være lastet med flere kolli som til sammen veier minst 300 kg og er sikret med alminnelig sikringsutstyr. Aktuell totalvekt skal være minst 1200 kg. Tilhenger som har tillatt totalvekt på 1200 kg eller mindre, må ha aktuell totalvekt på minst 800 kg.</article> <article class="defaultP" margin-top="true">§ 31-3 femte ledd skal lyde:</article><article class="legalP" id="kapittel-1-ledd-28">Den praktiske prøven til klasse A avlegges på motorsykkel uten sidevogn. Motorsykkelen skal ha et slagvolum på minst 595 cm<sup>3</sup> , en effekt på minst 40 kW og en konstruktiv hastighet på minst 100 km/t. Denne overgangsregelen gjelder fram til 31. desember 2018.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-17-1580/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2014.</article></section></main></body></html>