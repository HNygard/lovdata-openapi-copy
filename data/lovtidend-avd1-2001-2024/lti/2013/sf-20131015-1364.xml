<!DOCTYPE html><html lang="no"><head><title>Forskrift til filosofisk doktorgrad ved Samisk høgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-10-15-1364</dd><dt class="dokid">DokumentID</dt><dd class="dokid">LTI/forskrift/2013-10-15-1364</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 16 s 2645</dd><dt class="dateInForce">I kraft fra</dt><dd class="dateInForce">2013-10-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15</li></ul></dd><dt class="dateOfPublication">Kunngjort</dt><dd class="dateOfPublication">2013-12-03 16:20</dd><dt class="journalNumber">Journalnummer</dt><dd class="journalNumber">2013-1103</dd><dt class="titleShort">Korttittel</dt><dd class="titleShort">Forskrift til filosofisk doktorgrad Samisk høgskole</dd><dt class="title">Tittel</dt><dd class="title">Forskrift til filosofisk doktorgrad ved Samisk høgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Samisk høgskole 15. oktober 2013 med hjemmel i lov 1. april 2005 nr. 15 om universiteter og høyskoler (universitets- og høyskoleloven) kapittel 3.</dd><dt class="refid">RefID</dt><dd class="refid">forskrift/2013-10-15-1364</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til filosofisk doktorgrad ved Samisk høgskole<ul class="tocSubUl"><li>Første del: Innledende bestemmelser<ul class="tocSubUl"><li>§ 1. Virkeområde</li><li>§ 2. Doktorgradsutdanningens omfang, innhold og målsetning</li><li>§ 3. Ansvaret for doktorgradsutdanningen</li><li>§ 4. Kvalitetssikring og rapportering</li></ul></li><li>Andre del: Opptak<ul class="tocSubUl"><li>§ 5. Opptak</li><li>§ 5-1. Vilkår for opptak</li><li>§ 5-2. Infrastruktur</li><li>§ 5-3. Opptaksvedtak</li><li>§ 5-4. Avtaleperiode</li><li>§ 5-5. Avslutning før avtalt tid</li><li>§ 6. Doktorgradsavtalen</li></ul></li><li>Tredje del: Gjennomføring<ul class="tocSubUl"><li>§ 7. Veiledning</li><li>§ 7-1. Oppnevning av veileder(e)</li><li>§ 7-2. Veiledningens innhold</li><li>§ 8. Opplæringsdel</li><li>§ 8-1. Formål, innhold og omfang</li><li>§ 8-2. Kandidatens rettigheter ved permisjon</li><li>§ 9. Tilknytning til forskningsmiljøet</li><li>§ 10. Rapportering</li><li>§ 11. Doktorgradsavhandlingen</li><li>§ 11-1. Krav til avhandlingen</li><li>§ 11-2. Arbeider som ikke godtas</li><li>§ 12. Meldeplikt om arbeidsresultater som har potensial for næringsmessig utnyttelse</li></ul></li><li>Fjerde del: Fullføring<ul class="tocSubUl"><li>§ 13. Bedømmelse</li><li>§ 13-1. Grunnlag for bedømmelse</li><li>§ 13-2. Vurderingsperiodens varighet</li><li>§ 14. Innlevering av avhandlingen</li><li>§ 14-1. Søknad om bedømming</li><li>§ 14-2. Behandling av søknaden</li><li>§ 15. Oppnevning av bedømmelseskomité</li><li>§ 16. Komiteens arbeid</li><li>§ 16-1. Innhenting av supplerende opplysninger</li><li>§ 16-2. Omarbeiding av innlevert avhandling</li><li>§ 16-3. Komiteens innstilling</li><li>§ 17. Komiteens innstilling og vurdering av innstillingen</li><li>§ 18. Ny innlevering</li><li>§ 19. Offentliggjøring av avhandlingen</li><li>§ 19-1. Krav til den trykte avhandlingen</li><li>§ 19-2. Offentliggjøring</li><li>§ 20. Doktorgradsprøve</li><li>§ 20-1. Prøveforelesning</li><li>§ 20-2. Offentlig forsvar av avhandlingen (disputas)</li><li>§ 21. Godkjenning av doktorgradsprøve</li><li>§ 22. Kreering og vitnemål</li><li>§ 23. Vedlegg til vitnemål (Diploma Supplement)</li></ul></li><li>Femte del: Klage, ikrafttredelse og overgangsbestemmelser<ul class="tocSubUl"><li>§ 24. Klage</li><li>§ 24-1. Klage vedrørende opptak og søknadsvurdering</li><li>§ 24-2. Klage vedrørende godkjenning i opplæringsdelen</li><li>§ 24-3. Klage over avslag på søknad om bedømmelse, ikke godkjent avhandling, prøveforelesning eller forsvar</li><li>§ 25. Fellesgrader og cotutelle-avtaler</li><li>§ 25-1. Fellesgrader og cotutelle-avtaler</li><li>§ 25-2. Fellesgrader</li><li>§ 25-3. Krav ved fellesgrader og cotutelle</li><li>§ 26. Ikrafttredelse</li></ul></li><li>Nordsamisk versjon</li></ul></li></ul></dd></dl></header><main class="documentBody" data-lovdata-URL="LTI/forskrift/2013-10-15-1364" id="dokument"><h1>Forskrift til filosofisk doktorgrad ved Samisk høgskole</h1><section class="section" data-name="del1" id="kapittel-1" data-lovdata-URL="LTI/forskrift/2013-10-15-1364/KAPITTEL_1"><h2>Første del: Innledende bestemmelser</h2><article class="legalArticle" data-lovdata-URL="LTI/forskrift/2013-10-15-1364/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder doktorgradsutdanningen som fører frem til filosofisk doktorgrad ved Samisk høgskole (SH). Forskriften gir regler om opptak, gjennomføring og avslutning av doktorgraden.</article></article><article class="legalArticle" data-lovdata-URL="LTI/forskrift/2013-10-15-1364/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Doktorgradsutdanningens omfang, innhold og målsetning</span></h3><article class="legalP" id="kapittel-1-paragraf-2-ledd-1">Doktorgradsutdanningen skal kvalifisere for forskningsvirksomhet av høy standard og for annet arbeid i samfunnet hvor det stilles store krav til vitenskapelig krav. Doktorgradsutdanning ved Samisk høgskole tar spesielt hensyn til det samiske samfunnet og samiske behov samt utfordringer man har som minoritet og urfolk.</article><article class="legalP" id="kapittel-1-paragraf-2-ledd-2">Doktorgradsutdanningen er normert til tre (3) års fulltidsstudier. Doktorgradsutdanningens viktigste komponent er et selvstendig forskningsarbeid som gjennomføres under aktiv veiledning.</article><article class="legalP" id="kapittel-1-paragraf-2-ledd-3">Doktorgraden tildeles på grunnlag av:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-1"><article class="legalP" id="kapittel-1-paragraf-2-ledd-3-punkt-1-ledd-1">godkjent vitenskapelig avhandling</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-2"><article class="legalP" id="kapittel-1-paragraf-2-ledd-3-punkt-2-ledd-1">godkjent gjennomføring av kursdelen, eventuelt annen godkjent faglig skolering eller</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-3"><article class="legalP" id="kapittel-1-paragraf-2-ledd-3-punkt-3-ledd-1">kompetanse</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-4"><article class="legalP" id="kapittel-1-paragraf-2-ledd-3-punkt-4-ledd-1">godkjent prøveforelesning over oppgitt emne</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-5"><article class="legalP" id="kapittel-1-paragraf-2-ledd-3-punkt-5-ledd-1">godkjent offentlig forsvar av avhandlingen (disputas).</article></article></li></ul></article></article><article class="legalArticle" data-lovdata-URL="LTI/forskrift/2013-10-15-1364/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvaret for doktorgradsutdanningen</span></h3><article class="legalP" id="kapittel-1-paragraf-3-ledd-1">Høgskolestyret har øverste ansvar for doktorgradsutdanningen, og fastsetter også generelle retningslinjer for organisering. Forsknings- og studiestyret (forkortet til DOS – <i>Dutkan- ja oahppostivra</i>), eller tilsvarende organ, kan fastsette nærmere retningslinjer for det enkelte studiet med bakgrunn i forslag fra fagavdelingene.</article><article class="legalP" id="kapittel-1-paragraf-3-ledd-2">DOS, eller tilsvarende, utnevner programstyre til hver godkjente doktorgradsprogram med minst tre medlemmer, etter forslag fra fagavdelingene. Medlemmer i programstyret skal være forskere med gjennomført doktorgrad og doktorgradsstudenter.</article><article class="legalP" id="kapittel-1-paragraf-3-ledd-3">Programstyret har ansvaret for opptak og aktiviteter i hverdagen som er knyttet til gjennomføringen av doktorgradsutdanningen med den fullmakten som gis som følge av denne forskriften, av retningslinjer eller ordinær arbeidsfullmakt.</article></article><article class="legalArticle" data-lovdata-URL="LTI/forskrift/2013-10-15-1364/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvalitetssikring og rapportering</span></h3><article class="legalP" id="kapittel-1-paragraf-4-ledd-1">Samisk høgskole har et kvalitetssikringssystem, som omfatter også doktorgradsutdanningen. Systemet inneholder tiltak som fanger opp manglende utvikling og veiledning i doktorgradsprogrammet, samt praksis for oppfølging av mangler. Systemet innebærer en årlig og særskilt doktorgradsstudent- og veilederrapportering, og er utformet på en måte som hindrer dobbelrapportering.</article></article></section><section class="section" data-name="del2" id="kapittel-2" data-lovdata-URL="LTI/forskrift/2013-10-15-1364/KAPITTEL_2"><h2>Andre del: Opptak</h2><article class="legalArticle" data-lovdata-URL="LTI/forskrift/2013-10-15-1364/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak</span></h3></article><article class="legalArticle" data-lovdata-URL="LTI/forskrift/2013-10-15-1364/§5-1" data-name="§5-1" id="kapittel-2-paragraf-2"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vilkår for opptak</span></h3><article class="legalP" id="kapittel-2-paragraf-2-ledd-1">For opptak til doktorgradsutdanningen må søkeren normalt ha en femårig masterutdanning eller annen tilsvarende skolering som institusjonen har godkjent som opptaksgrunnlag til det doktorgradsprogrammet som søkeren er tatt opp i. Snittkarakter i masterutdanningen bør vanligvis være minimum B.</article><article class="legalP" id="kapittel-2-paragraf-2-ledd-2">Søknaden bør inneholde følgende deler:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">Dokumentasjon for den utdanning som skal ligge til grunn for opptaket.</article><article class="legalP" id="kapittel-2-paragraf-2-ledd-2-punkt-1-ledd-2">Doktorgradens prosjektbeskrivelse skal inneholde: <ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-1-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-2-punkt-1-ledd-1">faglig redegjørelse for prosjektet</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-1-ledd-2-punkt-2"><article class="legalP" id="kapittel-2-paragraf-2-ledd-2-punkt-1-ledd-2-punkt-2-ledd-1">fremdrift</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-1-ledd-2-punkt-3"><article class="legalP" id="kapittel-2-paragraf-2-ledd-2-punkt-1-ledd-2-punkt-3-ledd-1">finansiering</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-1-ledd-2-punkt-4"><article class="legalP" id="kapittel-2-paragraf-2-ledd-2-punkt-1-ledd-2-punkt-4-ledd-1">dokumentasjon av spesielle behov for faglige og materielle ressurser</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-1-ledd-2-punkt-5"><article class="legalP" id="kapittel-2-paragraf-2-ledd-2-punkt-1-ledd-2-punkt-5-ledd-1">eventuelle planer for opphold ved utenlandske institusjon</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-1-ledd-2-punkt-6"><article class="legalP" id="kapittel-2-paragraf-2-ledd-2-punkt-1-ledd-2-punkt-6-ledd-1">faglig formidlingsplan</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-1-ledd-2-punkt-7"><article class="legalP" id="kapittel-2-paragraf-2-ledd-2-punkt-1-ledd-2-punkt-7-ledd-1">opplysninger om eventuelle immaterialrettslige restriksjoner for å beskytte andres rettigheter</article></article></li></ul></article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">Plan for opplæringsdelen</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">Forslag på minst én veileder, samt angivelse av tilknytning til aktivt forskningsmiljø</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">Redegjørelse for eventuelle rettslige og etiske problemstillinger som prosjektet reiser og hvordan disse kan avklares.</article></article></li></ul></article><article class="legalP" id="kapittel-2-paragraf-2-ledd-3">Kandidat og hovedveileder bør raskest mulig og senest innen tre (3) måneder etter opptak sammen gå igjennom prosjektbeskrivelsen og vurdere eventuelle behov for justeringer. Prosjektbeskrivelse bør gjøre rede for tema, problemstillinger samt valg av teori og metode.</article><article class="legalP" id="kapittel-2-paragraf-2-ledd-4">Rektor oppretter søknadsskjema og DOS, eller tilsvarende, kan fremsette særskilt dokumentasjonskrav.</article><article class="legalP" id="kapittel-2-paragraf-2-ledd-5">SH kan fastsette krav om residensplikt.</article><article class="legalP" id="kapittel-2-paragraf-2-ledd-6">Det skal normalt søkes om opptak til doktorgradsutdanning innen tre (3) måneder etter oppstart av det forskningsprosjektet som skal lede frem til doktorgraden. Dersom det gjenstår mindre enn ett (1) års fulltidsarbeid med forskningsprosjektet ved søknadstidspunkt, skal søkeren avvises (jf. § 5.3).</article></article><article class="legalArticle" data-lovdata-URL="LTI/forskrift/2013-10-15-1364/§5-2" data-name="§5-2" id="kapittel-2-paragraf-3"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Infrastruktur</span></h3><article class="legalP" id="kapittel-2-paragraf-3-ledd-1">Doktorgradsstudenten skal ha til disposisjon nødvendig infrastruktur for gjennomføring av forskningsprosjektet. Avgjørelsen av hva som anses som nødvendig infrastruktur for gjennomføring, tas av dekan. For doktorgradsstudenter med ekstern finansiering og//eller arbeidsplass inngås det en egen avtale mellom SH og ekstern part i forbindelse med det enkelte forskningsprosjekt. Slik avtale skal som hovedregel foreligge på det tidspunkt opptaksvedtaket for den aktuelle kandidaten fattes, eller umiddelbart etterpå.</article></article><article class="legalArticle" data-lovdata-URL="LTI/forskrift/2013-10-15-1364/§5-3" data-name="§5-3" id="kapittel-2-paragraf-4"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Opptaksvedtak</span></h3><article class="legalP" id="kapittel-2-paragraf-4-ledd-1">Vedtak om opptak baseres på en samlet vurdering av søknaden. DOS, eller tilsvarende, får fullmakt til å fastsette kriterier for rangering mellom kvalifiserte søkere når antallet søkere overstiger opptakskapasiteten.</article><article class="legalP" id="kapittel-2-paragraf-4-ledd-2">I vedtaket skal minst én veileder oppnevnes, ansvaret for håndtering av andre behov som er skissert i søknaden plasseres og avtaleperioden fastsettes med startdato, som skal være lik startdato for finansiering. Eventuell forlengelse av avtaleperioden må relateres til rettighet som arbeidstaker eller avklares spesielt i forhold til kandidatens finansieringsgrunnlag.</article><article class="legalP" id="kapittel-2-paragraf-4-ledd-3">Opptak kan nektes om:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-4-ledd-3-punkt-1"><article class="legalP" id="kapittel-2-paragraf-4-ledd-3-punkt-1-ledd-1">avtaler med ekstern tredjepart er til hinder for offentliggjøring og offentlig forsvar av avhandlingen</article></article></li><li data-li-identifier="-" data-name="-"><article class="listArticle" id="kapittel-2-paragraf-4-ledd-3-punkt-2"><article class="legalP" id="kapittel-2-paragraf-4-ledd-3-punkt-2-ledd-1">de immaterialrettslige avtaler som er inngått er så urimelige at institusjonen ikke bør medvirke i prosjektet</article></article></li><li data-li-identifier="-" data-name="-"><article class="listArticle" id="kapittel-2-paragraf-4-ledd-3-punkt-3"><article class="legalP" id="kapittel-2-paragraf-4-ledd-3-punkt-3-ledd-1">søkeren ikke vil kunne oppfylle kravet om at minimum ett år av prosjektet skal gjennomføres etter at vedkommende er tatt opp til doktorgradsutdanningen, jf. § 5.1.</article></article></li></ul></article></article><article class="legalArticle" data-lovdata-URL="LTI/forskrift/2013-10-15-1364/§5-4" data-name="§5-4" id="kapittel-2-paragraf-5"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Avtaleperiode</span></h3><article class="legalP" id="kapittel-2-paragraf-5-ledd-1">Doktorgradsutdanningen er normert til tre (3) års fulltidsstudier. SH kan treffe bestemmelser om forlengelse for gjennomføring med bakgrunn i lovfestede permisjoner og pliktarbeid.</article><article class="legalP" id="kapittel-2-paragraf-5-ledd-2">Ved lovhjemlede avbrudd forlenges avtaleperioden tilsvarende. SH kan forlenge avtaleperioden etter begrunnet søknad. Ved innvilget forlengelse kan SH sette ytterligere betingelser.</article><article class="legalP" id="kapittel-2-paragraf-5-ledd-3">Etter opptaksperiodens utløp opphører partenes rettigheter og plikter i henhold til doktorgradsavtalen, slik at doktorgradskandidaten kan miste sin rett til veiledning, kursdeltakelse og tilgang til institusjonens infrastruktur. Kandidaten kan likevel søke om å få levere inn avhandlingen til bedømmelse for doktorgraden.</article></article><article class="legalArticle" data-lovdata-URL="LTI/forskrift/2013-10-15-1364/§5-5" data-name="§5-5" id="kapittel-2-paragraf-6"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Avslutning før avtalt tid</span></h3> <article class="defaultP" margin-top="true"><i>Frivillig avslutning:</i></article><article class="legalP" id="kapittel-2-paragraf-6-ledd-1">Kandidaten og fagavdelingen kan avtale at doktorgradsutdanningen avsluttes før avtalt tid. Ved slik avslutning av doktorgradsutdanningen skal det fastsettes skriftlig hvordan spørsmål knyttet til eventuelle tilsettingsforhold, finansiering, rettigheter til resultater mv. skal ordnes.</article><article class="legalP" id="kapittel-2-paragraf-6-ledd-2">Ved frivillig avslutning som skyldes kandidatens ønske om å skifte prosjekt eller overgang til annet program, skal kandidaten søke nytt opptak på grunnlag av det nye prosjektet.</article> <article class="defaultP" margin-top="true"><i>Tvungen avslutning:</i></article><article class="legalP" id="kapittel-2-paragraf-6-ledd-3">DOS kan vedta tvungen avslutning av doktorgradsutdanningen før avtalt tid. Slik avslutning kan besluttes hvis ett eller flere av følgende forhold foreligger:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-6-ledd-3-punkt-1"><article class="legalP" id="kapittel-2-paragraf-6-ledd-3-punkt-1-ledd-1">Vesentlig forsinkelse i gjennomføringen av opplæringsdelen, grunnet forhold som kandidaten selv rår over.</article></article></li><li data-li-identifier="-" data-name="-"><article class="listArticle" id="kapittel-2-paragraf-6-ledd-3-punkt-2"><article class="legalP" id="kapittel-2-paragraf-6-ledd-3-punkt-2-ledd-1">Gjentatte eller vesentlige brudd fra kandidatens side på informasjons-, oppfølgings- eller rapporteringsplikt, herunder unnlatt innsendelse av framdriftsrapport, jf. § 9.</article></article></li><li data-li-identifier="-" data-name="-"><article class="listArticle" id="kapittel-2-paragraf-6-ledd-3-punkt-3"><article class="legalP" id="kapittel-2-paragraf-6-ledd-3-punkt-3-ledd-1">Forsinkelse i fremdriften av forskningsprosjektet som er av en slik art at det skaper begrunnet tvil om kandidaten vil kunne fullføre prosjektet innenfor avtalt tid. For å danne grunnlag for tvungen avslutning må forsinkelsen skyldes forhold som kandidaten selv rår over.</article></article></li><li data-li-identifier="-" data-name="-"><article class="listArticle" id="kapittel-2-paragraf-6-ledd-3-punkt-4"><article class="legalP" id="kapittel-2-paragraf-6-ledd-3-punkt-4-ledd-1">Brudd på de forskningsetiske retningslinjer som gjelder for fagområdet, herunder fusk som rammes av reglene i lov om universiteter og høyskoler, § 4.7.</article></article></li><li data-li-identifier="-" data-name="-"><article class="listArticle" id="kapittel-2-paragraf-6-ledd-3-punkt-5"><article class="legalP" id="kapittel-2-paragraf-6-ledd-3-punkt-5-ledd-1">Opptreden fra en kandidat bryter med den tillit som må foreligge mellom universitet og kandidat under gjennomføringen, herunder straffbare forhold knyttet til gjennomføringen av doktorgradsutdanningen.</article></article></li></ul></article><article class="legalP" id="kapittel-2-paragraf-6-ledd-4">Vedtak om tvungen avslutning fattes av DOS, eller tilsvarende organ.</article><article class="legalP" id="kapittel-2-paragraf-6-ledd-5">Doktorgradskandidater kan sies opp fra sin stilling når det er saklig grunn i virksomhetens eller tjenestemannens forhold, jf. lov om statens tjenestemenn m.m. § 9 og § 10, eller avskjediges i henhold til § 15.</article></article><article class="legalArticle" data-lovdata-URL="LTI/forskrift/2013-10-15-1364/§6" data-name="§6" id="kapittel-2-paragraf-7"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Doktorgradsavtalen</span></h3><article class="legalP" id="kapittel-2-paragraf-7-ledd-1">Opptak til doktorgradsprogrammet formaliseres ved at skriftlig avtale underskrives av doktorgradskandidat, veileder(e) og den institusjon som kandidaten er tatt opp ved. Avtalen regulerer partenes rettigheter og plikter i opptaksperioden og skal sikre at kandidaten deltar regelmessig i et aktivt forskermiljø og legge til rette for at doktorgradsutdanningen skal kunne gjennomføres til avtalt tid. Høgskolen har et eget avtaleskjema for doktorgradsutdanningen.</article><article class="legalP" id="kapittel-2-paragraf-7-ledd-2">For doktorgradskandidater med finansiering fra, tilsetting hos eller andre bidrag fra en ekstern part, skal det, i tråd med fastsatte retningslinjer, inngås egen avtale mellom kandidaten, institusjonen og den eksterne part.</article><article class="legalP" id="kapittel-2-paragraf-7-ledd-3">I tilfeller hvor doktorgradskandidaten skal ha tilknytning til utenlandske institusjoner, må institusjonens retningslinjer for slikt samarbeid følges, og egne avtaler inngås på fastsatte skjema. Avtalen skal normalt foreligge sammen med opptaksavtalen.</article></article></section><section class="section" data-name="del3" id="kapittel-3" data-lovdata-URL="LTI/forskrift/2013-10-15-1364/KAPITTEL_3"><h2>Tredje del: Gjennomføring</h2><article class="legalArticle" data-lovdata-URL="LTI/forskrift/2013-10-15-1364/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Veiledning</span></h3><article class="legalP" id="kapittel-3-paragraf-1-ledd-1">Arbeidet med doktoravhandlingen skal foregå under individuell veiledning. Programstyre og veilederne skal sammen sikre at doktorgradskandidaten deltar i et aktivt forskningsmiljø.</article></article><article class="legalArticle" data-lovdata-URL="LTI/forskrift/2013-10-15-1364/§7-1" data-name="§7-1" id="kapittel-3-paragraf-2"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Oppnevning av veileder(e)</span></h3><article class="legalP" id="kapittel-3-paragraf-2-ledd-1">Doktorgradskandidaten skal som hovedregel ha to veiledere, hvor én oppnevnes som hovedveileder. Hovedveileder bør være oppnevnt på opptakstidspunktet. Minst en av veilederne skal være fagansatt ved SH.</article><article class="legalP" id="kapittel-3-paragraf-2-ledd-2"><i>Hovedveilederen</i> har det faglige hovedansvaret for kandidaten. Som en hovedregel skal hovedveilederen være ansatt ved SH.</article><article class="legalP" id="kapittel-3-paragraf-2-ledd-3"><i>Medveilederen</i> er en fagperson som gir veiledning og som deler det faglige ansvaret for kandidaten med hovedveileder.</article><article class="legalP" id="kapittel-3-paragraf-2-ledd-4">Alle veiledere skal ha doktorgrad eller tilsvarende kompetanse innenfor fagfeltet og være aktive forskere. Minst én av de oppnevnte veilederne bør ha tidligere erfaring fra eller opplæring som veileder av doktorgradskandidater.</article><article class="legalP" id="kapittel-3-paragraf-2-ledd-5">Doktorgradskandidat og veileder kan be DOS, eller tilsvarende, om å oppnevne ny veileder for kandidaten. Veileder kan ikke fratre før ny veileder er oppnevnt. Tvister om veileders og kandidats faglige rettigheter og plikter kan bringes inn av partene til behandling og avgjørelse ved DOS, eller tilsvarende.</article></article><article class="legalArticle" data-lovdata-URL="LTI/forskrift/2013-10-15-1364/§7-2" data-name="§7-2" id="kapittel-3-paragraf-3"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Veiledningens innhold</span></h3><article class="legalP" id="kapittel-3-paragraf-3-ledd-1">Både veileder og doktorgradsstudent har rapporteringsplikt etter de retningslinjene som SH har fastsatt.</article><article class="legalP" id="kapittel-3-paragraf-3-ledd-2">Veilederne plikter å holde seg orientert om fremdriften i kandidatens arbeid og vurdere den i forhold til prosjektbeskrivelsens fremdriftsplan, jf. § 5.1. Veilederne plikter også å følge opp faglige forhold som kan medføre forsinket gjennomføring av forskerutdanningen, slik at denne kan fullføres innenfor normert tid.</article><article class="legalP" id="kapittel-3-paragraf-3-ledd-3">Veilederne skal gi råd om formulering og avgrensning av tema og problemstillinger, drøfte og vurdere hypoteser og metoder, drøfte resultater og tolkningen av disse, drøfte opplegg og gjennomføring av fremstillingen, herunder disposisjon, språklig form, dokumentasjon, og skal være behjelpelig med å finne faglitteratur og vitenskapelige kilder når det gjelder bibliotek, arkiver og lignende. I tillegg skal veileder gi veiledning om forskningsetiske spørsmål knyttet til avhandlingen.</article></article><article class="legalArticle" data-lovdata-URL="LTI/forskrift/2013-10-15-1364/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opplæringsdel</span></h3></article><article class="legalArticle" data-lovdata-URL="LTI/forskrift/2013-10-15-1364/§8-1" data-name="§8-1" id="kapittel-3-paragraf-5"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Formål, innhold og omfang</span></h3><article class="legalP" id="kapittel-3-paragraf-5-ledd-1">Forskerutdanningen skal være lagt opp slik at den skal kunne fullføres innenfor normert tidsramme. Høgskolen har ansvar for at opplæringsdelen, sammen med avhandlingsarbeidet, gir utdanning på høyt faglig nivå og i henhold til internasjonal standard, med gjennomføring av et vitenskapelig arbeid, trening i faglig formidling og innføring i forskningsetikk, vitenskapsteori og vitenskapsmetode. Opplæringen skal sammen med forskningsarbeidet bidra til oppnåelse av forventet læringsutbytte i henhold til det nasjonale kvalifikasjonsrammeverket.</article><article class="legalP" id="kapittel-3-paragraf-5-ledd-2">Høgskolen bør tilby doktorgradskandidaten veiledning om fremtidige yrkesmuligheter i og utenfor akademia, herunder bevisstgjøring om den kompetansen som kandidaten har oppnådd gjennom forskningsarbeidet.</article><article class="legalP" id="kapittel-3-paragraf-5-ledd-3">Dersom SH eller fagavdelingen, som har ansvar for programmet, ikke selv arrangerer hele opplæringsdelen, skal forholdene legges til rette for at kandidaten får tilsvarende opplæring ved andre institusjoner. I de emnene som mangler eget studietilbud, kan individuell pensum godkjennes som en del av studiet. Opplæringsdelen skal tilsvare minst 30 studiepoeng, hvorav minst 20 studiepoeng skal avlegges etter opptak. Elementer som skal inngå i opplæringsdelen, bør ikke være eldre enn to (2) år ved opptaksdato.</article><article class="legalP" id="kapittel-3-paragraf-5-ledd-4">Kurs på doktorgradsnivå ved annen institusjon skal godkjennes i samsvar med reglene i lov om universiteter og høyskoler, § 3-5 første ledd.</article></article><article class="legalArticle" data-lovdata-URL="LTI/forskrift/2013-10-15-1364/§8-2" data-name="§8-2" id="kapittel-3-paragraf-6"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Kandidatens rettigheter ved permisjon</span></h3><article class="legalP" id="kapittel-3-paragraf-6-ledd-1">Doktorgradskandidater som har foreldrepermisjon fra doktorgradsutdanningen, kan likevel følge undervisning og avlegge eksamener i emner og kurs som skal inngå som en del av kandidatens opplæringsdel under permisjonstiden, i tråd med lov 28. februar 1997 nr. 19 om folketrygd (folketrygdloven), kapittel 14, § 14-10, fjerde ledd og NAVs rundskriv av 18. desember 2006 til § 14-10, fjerde ledd.</article></article><article class="legalArticle" data-lovdata-URL="LTI/forskrift/2013-10-15-1364/§9" data-name="§9" id="kapittel-3-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilknytning til forskningsmiljøet</span></h3><article class="legalP" id="kapittel-3-paragraf-7-ledd-1">Hovedveileder sammen med Samisk høgskole har hovedansvaret for å legge til rette for at doktorgradsstudenten regelmessig deltar i et aktivt forskningsmiljø sammen med forskere og andre doktorgradsstudenter. For doktorgradsstudenter som har sin hovedtilknytning til andre institusjoner, utformes det en avtale mellom gradgivende og samarbeidende institusjon som skal styre arbeidsvilkårene og dermed sikre doktorgradsstudenten deltakelse i aktivt forskningsmiljø (jf. § 6).</article></article><article class="legalArticle" data-lovdata-URL="LTI/forskrift/2013-10-15-1364/§10" data-name="§10" id="kapittel-3-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Rapportering</span></h3><article class="legalP" id="kapittel-3-paragraf-8-ledd-1">Samisk høgskoles system for kvalitetssikring av doktorgradsutdanningen skal omfatte tiltak for å avdekke manglende progresjon i avhandlingsarbeidet og kursdel og mangler ved veiledningen samt rutiner for å følge opp avdekkede mangler.</article><article class="legalP" id="kapittel-3-paragraf-8-ledd-2">Doktorgradskandidat og veileder har et likeverdig ansvar for rapportering. Manglende eller mangelfull fremdriftsrapportering fra kandidaten kan medføre tvungen avslutning av forskerutdanningen før opptaksperiodens utløp, jf. § 5.5. Veiledere som unnlater å følge opp rapporteringsplikten kan bli fratatt veilederansvaret.</article><article class="legalP" id="kapittel-3-paragraf-8-ledd-3">Programstyret ved Samisk høgskole kan ved behov kreve særskilt rapportering.</article></article><article class="legalArticle" data-lovdata-URL="LTI/forskrift/2013-10-15-1364/§11" data-name="§11" id="kapittel-3-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Doktorgradsavhandlingen</span></h3></article><article class="legalArticle" data-lovdata-URL="LTI/forskrift/2013-10-15-1364/§11-1" data-name="§11-1" id="kapittel-3-paragraf-10"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Krav til avhandlingen</span></h3><article class="legalP" id="kapittel-3-paragraf-10-ledd-1">Avhandlingen skal være et selvstendig, vitenskapelig arbeid som oppfyller internasjonale standarder med hensyn til etiske krav, faglig nivå og metode innen fagområdet. Avhandlingen skal bidra til å utvikle ny faglig kunnskap og ligge på et nivå som tilsier at den vil kunne publiseres som en del av fagets vitenskapelige litteratur.</article><article class="legalP" id="kapittel-3-paragraf-10-ledd-2">Avhandlingen kan bestå av en monografi eller en sammenstilling av flere mindre, arbeider. Dersom avhandlingen består av flere mindre arbeider, skal kandidaten redegjøre for sammenhengen mellom dem.</article><article class="legalP" id="kapittel-3-paragraf-10-ledd-3">En avhandling som er produsert av flere i fellesskap, kan innleveres til bedømmelse dersom doktorgradsstudenten kan dokumentere og identifisere egne individuelle bidrag.</article><article class="legalP" id="kapittel-3-paragraf-10-ledd-4">Dersom et skriftlig arbeid er blitt til i samarbeid med andre forfattere, skal doktorgradskandidaten følge de normer for medforfatterskap som er allment akseptert i fagmiljøet og i henhold til internasjonale standarder. Dersom avhandlingen hovedsakelig består av artikler, skal kandidaten normalt være førsteforfatter på minst halvparten av artiklene.</article><article class="legalP" id="kapittel-3-paragraf-10-ledd-5">I avhandlinger hvor det inngår arbeider med flere forfattere, skal det følge en underskrevet erklæring som beskriver kandidaten innsats i hvert enkelt arbeid.</article><article class="legalP" id="kapittel-3-paragraf-10-ledd-6">Samisk høgskole bestemmer hvilke språk som kan benyttes i en avhandling.</article></article><article class="legalArticle" data-lovdata-URL="LTI/forskrift/2013-10-15-1364/§11-2" data-name="§11-2" id="kapittel-3-paragraf-11"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Arbeider som ikke godtas</span></h3><article class="legalP" id="kapittel-3-paragraf-11-ledd-1">Arbeider eller deler av et arbeid som har vært godtatt som grunnlag for tidligere avlagte eksamener eller grader, kan ikke antas til bedømmelse med mindre arbeidet inngår som en mindre del av en avhandling som består av flere sammenhengende arbeider. Data, analyser eller metoder fra tidligere grader kan likevel benyttes som grunnlag for arbeid med doktorgradsprosjektet.</article><article class="legalP" id="kapittel-3-paragraf-11-ledd-2">Ved bruk av publiserte arbeider kan disse ikke godtas som del av avhandlingen hvis de ved opptakstidspunkt er eldre enn fem (5) år fra publiseringsdato.</article><article class="legalP" id="kapittel-3-paragraf-11-ledd-3">Avhandlingen kan innleveres for bedømmelse ved kun ett lærested, jf. § 14.1.</article></article><article class="legalArticle" data-lovdata-URL="LTI/forskrift/2013-10-15-1364/§12" data-name="§12" id="kapittel-3-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Meldeplikt om arbeidsresultater som har potensial for næringsmessig utnyttelse</span></h3><article class="legalP" id="kapittel-3-paragraf-12-ledd-1">Regulering av rettigheter mellom samarbeidende institusjoner må reguleres i avtale.</article><article class="legalP" id="kapittel-3-paragraf-12-ledd-2">Arbeidsgiverinstitusjonens til enhver tid gjeldende regelverk skal danne utgangspunkt for hvilken meldeplikt doktorgradskandidater med tilsetting ved Samisk høgskole har for arbeidsresultater med næringsmessig potensial som gjøres i arbeidsforholdet. For doktorgradskandidater med ekstern arbeidsgiver skal tilsvarende meldeplikt nedfelles i avtale mellom Samisk høgskole, doktorgradskandidaten og den eksterne arbeidsgiver.</article><article class="legalP" id="kapittel-3-paragraf-12-ledd-3">For doktorgradskandidater uten arbeidsgiver, skal tilsvarende meldeplikt nedfelles i opptaksavtalen mellom Samisk høgskole og doktorgradskandidaten.</article></article></section><section class="section" data-name="del4" id="kapittel-4" data-lovdata-URL="LTI/forskrift/2013-10-15-1364/KAPITTEL_4"><h2>Fjerde del: Fullføring</h2><article class="legalArticle" data-lovdata-URL="LTI/forskrift/2013-10-15-1364/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Bedømmelse</span></h3></article><article class="legalArticle" data-lovdata-URL="LTI/forskrift/2013-10-15-1364/§13-1" data-name="§13-1" id="kapittel-4-paragraf-2"><h3 class="legalArticleHeader"><span class="legalArticleValue">§ 13-1</span>. <span class="legalArticleTitle">Grunnlag for bedømmelse</span></h3><article class="legalP" id="kapittel-4-paragraf-2-ledd-1">Doktorgraden tildeles på grunnlag av:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">Godkjent vitenskapelig avhandling</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">Godkjent gjennomføring av kursdelen, ev. annen godkjent faglig skolering eller kompetanse</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">Godkjent prøveforelesning over oppgitt emne</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">Godkjent offentlig forsvar av avhandlingen (disputas).</article></article></li></ul></article></article><article class="legalArticle" data-lovdata-URL="LTI/forskrift/2013-10-15-1364/§13-2" data-name="§13-2" id="kapittel-4-paragraf-3"><h3 class="legalArticleHeader"><span class="legalArticleValue">§ 13-2</span>. <span class="legalArticleTitle">Vurderingsperiodens varighet</span></h3><article class="legalP" id="kapittel-4-paragraf-3-ledd-1">Samisk høgskole må bestrebe at tiden fra innlevering til disputas er kortest mulig. Det skal normalt ikke gå mer enn fem (5) måneder fra innlevering til disputas.</article><article class="legalP" id="kapittel-4-paragraf-3-ledd-2">Det er hovedveileders ansvar å påse at Samisk høgskole starter med nødvendige forberedelser tidsnok når det gjelder vurdering av avhandlingen.</article></article><article class="legalArticle" data-lovdata-URL="LTI/forskrift/2013-10-15-1364/§14" data-name="§14" id="kapittel-4-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Innlevering av avhandlingen</span></h3></article><article class="legalArticle" data-lovdata-URL="LTI/forskrift/2013-10-15-1364/§14-1" data-name="§14-1" id="kapittel-4-paragraf-5"><h3 class="legalArticleHeader"><span class="legalArticleValue">§ 14-1</span>. <span class="legalArticleTitle">Søknad om bedømming</span></h3><article class="legalP" id="kapittel-4-paragraf-5-ledd-1">Søknad om å få avhandlingen bedømt kan leveres etter at opplæringsdelen er godkjent.</article><article class="legalP" id="kapittel-4-paragraf-5-ledd-2">Søknaden skal inneholde følgende dokumenter:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-1"><article class="legalP" id="kapittel-4-paragraf-5-ledd-2-punkt-1-ledd-1">Avhandlingen i godkjent format og i henhold til institusjonens bestemmelser i den form og det antall eksemplarer institusjonen har bestemt.</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-2"><article class="legalP" id="kapittel-4-paragraf-5-ledd-2-punkt-2-ledd-1">Dokumentasjon av nødvendige tillatelser, jf. § 5.1.</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-3"><article class="legalP" id="kapittel-4-paragraf-5-ledd-2-punkt-3-ledd-1">Medforfattererklæringer hvor dette er påkrevd i henhold til § 11.1.</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-4"><article class="legalP" id="kapittel-4-paragraf-5-ledd-2-punkt-4-ledd-1">Erklæring om doktorgradsarbeidet leveres inn til bedømmelse for første eller andre gang.</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-5"><article class="legalP" id="kapittel-4-paragraf-5-ledd-2-punkt-5-ledd-1">Erklæring om at doktorgradsarbeidet ikke er levert inn til bedømmelse ved annen institusjon.</article></article></li></ul></article><article class="legalP" id="kapittel-4-paragraf-5-ledd-3">Samisk høgskole kan på selvstendig grunnlag avvise søknad om å få avhandlingen bedømt dersom det er åpenbart at avhandlingen ikke holde høy nok vitenskapelig kvalitet og vil bli underkjent av en komité.</article><article class="legalP" id="kapittel-4-paragraf-5-ledd-4">Avhandlingen skal være offentlig tilgjengelig senest to uker før disputas, jf. § 18.1.</article></article><article class="legalArticle" data-lovdata-URL="LTI/forskrift/2013-10-15-1364/§14-2" data-name="§14-2" id="kapittel-4-paragraf-6"><h3 class="legalArticleHeader"><span class="legalArticleValue">§ 14-2</span>. <span class="legalArticleTitle">Behandling av søknaden</span></h3><article class="legalP" id="kapittel-4-paragraf-6-ledd-1">Samisk høgskole behandler søknad om å få avhandlingen bedømt. Søknad som ikke fyller kravene i § 14.1 skal avvises.</article></article><article class="legalArticle" data-lovdata-URL="LTI/forskrift/2013-10-15-1364/§15" data-name="§15" id="kapittel-4-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Oppnevning av bedømmelseskomité</span></h3><article class="legalP" id="kapittel-4-paragraf-7-ledd-1">Når Samisk høgskole har godkjent søknad om å få avhandlingen bedømt, oppnevner DOS, eller tilsvarende organ, en sakkyndig komité på bakgrunn av forslag fra fagavdelingen som skal bedømme avhandlingen og disputasen. Forslaget skal argumentere og vise hvordan komiteen helhetlig dekker fagfeltet for avhandlingen. Fagavdelingen oppnevner leder blant komiteens medlemmer eller i tillegg til komitemedlemmene.</article><article class="legalP" id="kapittel-4-paragraf-7-ledd-2">Bedømmelseskomiteen skal ha minst tre medlemmer. Komiteen skal settes sammen slik at:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-7-ledd-2-punkt-1"><article class="legalP" id="kapittel-4-paragraf-7-ledd-2-punkt-1-ledd-1">begge kjønn er representert</article></article></li><li data-li-identifier="-" data-name="-"><article class="listArticle" id="kapittel-4-paragraf-7-ledd-2-punkt-2"><article class="legalP" id="kapittel-4-paragraf-7-ledd-2-punkt-2-ledd-1">minst ett av medlemmene er uten tilknytning til Samisk høgskole</article></article></li><li data-li-identifier="-" data-name="-"><article class="listArticle" id="kapittel-4-paragraf-7-ledd-2-punkt-3"><article class="legalP" id="kapittel-4-paragraf-7-ledd-2-punkt-3-ledd-1">minst ett av medlemmene ikke har hovedstilling ved norske institusjoner</article></article></li><li data-li-identifier="-" data-name="-"><article class="listArticle" id="kapittel-4-paragraf-7-ledd-2-punkt-4"><article class="legalP" id="kapittel-4-paragraf-7-ledd-2-punkt-4-ledd-1">alle medlemmene har doktorgrad eller tilsvarende kompetanse</article></article></li><li data-li-identifier="-" data-name="-"><article class="listArticle" id="kapittel-4-paragraf-7-ledd-2-punkt-5"><article class="legalP" id="kapittel-4-paragraf-7-ledd-2-punkt-5-ledd-1">flertallet i bedømmelseskomiteen er eksterne medlemmer utenfor Samisk høgskole.</article></article></li></ul></article><article class="legalP" id="kapittel-4-paragraf-7-ledd-3">Dersom kriteriene fravikes, skal dette begrunnes særskilt.</article><article class="legalP" id="kapittel-4-paragraf-7-ledd-4">Oppnevnte veiledere og andre som har bidratt til avhandlingen, kan ikke være medlem av bedømmelseskomiteen eller administrere den.</article><article class="legalP" id="kapittel-4-paragraf-7-ledd-5">Kandidaten skal underrettes om forslaget til sammensetning av komité og har anledning til å innlevere skriftlige merknader, senest innen én uke etter at forslaget til sammensetning er gjort kjent for kandidaten.</article></article><article class="legalArticle" data-lovdata-URL="LTI/forskrift/2013-10-15-1364/§16" data-name="§16" id="kapittel-4-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Komiteens arbeid</span></h3></article><article class="legalArticle" data-lovdata-URL="LTI/forskrift/2013-10-15-1364/§16-1" data-name="§16-1" id="kapittel-4-paragraf-9"><h3 class="legalArticleHeader"><span class="legalArticleValue">§ 16-1</span>. <span class="legalArticleTitle">Innhenting av supplerende opplysninger</span></h3><article class="legalP" id="kapittel-4-paragraf-9-ledd-1">Komiteen kan kreve fremlagt doktorgradskandidatens grunnlagsmateriale og utfyllende eller oppklarende tilleggsinformasjon.</article><article class="legalP" id="kapittel-4-paragraf-9-ledd-2">Bedømmelseskomiteen kan be veileder om å gjøre rede for veiledningen og arbeidet med avhandlingen.</article></article><article class="legalArticle" data-lovdata-URL="LTI/forskrift/2013-10-15-1364/§16-2" data-name="§16-2" id="kapittel-4-paragraf-10"><h3 class="legalArticleHeader"><span class="legalArticleValue">§ 16-2</span>. <span class="legalArticleTitle">Omarbeiding av innlevert avhandling</span></h3><article class="legalP" id="kapittel-4-paragraf-10-ledd-1">Bedømmelseskomiteen kan på grunnlag av den innleverte avhandlingen og eventuelt tilleggsmateriale, jf. § 14.1, anbefale at DOS, eller tilsvarende, gir tillatelse til mindre omarbeiding før endelig innstilling foreligger. Komiteen skal gi en konkret oversikt over hva kandidaten må omarbeide i skriftlig form.</article><article class="legalP" id="kapittel-4-paragraf-10-ledd-2">Tillater DOS, eller tilsvarende, en mindre omarbeiding av avhandlingen, skal det gis en frist for slik omarbeiding som normalt ikke skal være lengre enn tre (3) måneder. Det skal også fastsettes en ny frist for oversendelse av komiteens endelige innstilling. Samisk høgskoles vedtak etter denne paragrafen kan ikke påklages av doktorgradskandidaten.</article><article class="legalP" id="kapittel-4-paragraf-10-ledd-3">Dersom komiteen finner at dyptgripende endringer vedrørende teori, hypotese, materiale eller metode er nødvendige for at arbeidet skal kunne anbefales til disputas, skal komiteen underkjenne avhandlingen.</article></article><article class="legalArticle" data-lovdata-URL="LTI/forskrift/2013-10-15-1364/§16-3" data-name="§16-3" id="kapittel-4-paragraf-11"><h3 class="legalArticleHeader"><span class="legalArticleValue">§ 16-3</span>. <span class="legalArticleTitle">Komiteens innstilling</span></h3><article class="legalP" id="kapittel-4-paragraf-11-ledd-1">Komiteen avgir innstilling om hvorvidt arbeidet er verdig til å forsvares for doktorgrad. Innstilling og eventuelle dissenser skal begrunnes.</article><article class="legalP" id="kapittel-4-paragraf-11-ledd-2">Komiteens innstilling skal foreligge senest innen tre (3) måneder etter at komiteen har mottatt avhandlingen. Tillater komiteen omarbeiding av avhandlingen, løper ny frist fra den dato avhandlingen leveres på nytt.</article><article class="legalP" id="kapittel-4-paragraf-11-ledd-3">Komiteens innstilling oversendes Samisk høgskole som forelegger denne for doktorgradskandidaten. Kandidaten gis en frist på ti (10) arbeidsdager til å fremme skriftlige merknader til innstillingen. Hvis kandidaten ikke ønsker å fremme merknader, skal Samisk høgskole snarest underrettes om dette. Samisk høgskole fatter vedtak i saken i samsvar med § 17.</article></article><article class="legalArticle" data-lovdata-URL="LTI/forskrift/2013-10-15-1364/§17" data-name="§17" id="kapittel-4-paragraf-12"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Komiteens innstilling og vurdering av innstillingen</span></h3><article class="legalP" id="kapittel-4-paragraf-12-ledd-1">Samisk høgskole fatter, på grunnlag av bedømmelseskomiteens innstilling, vedtak om doktorgradsavhandlingen er verdig til å forsvares.</article> <article class="defaultP" margin-top="true"><i>Enstemmig innstilling</i></article><article class="legalP" id="kapittel-4-paragraf-12-ledd-2">Dersom komiteen avgir enstemmig innstilling og Samisk høgskole finner å legge den enstemmige innstillingen til grunn for sitt vedtak, fatter høgskolen selv vedtak i samsvar med den enstemmige innstillingen.</article><article class="legalP" id="kapittel-4-paragraf-12-ledd-3">Dersom Samisk høgskole finner at det foreligger begrunnet tvil om hvorvidt komiteens enstemmige innstilling skal legges til grunn, skal DOS, eller tilsvarende, selv søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges doktorgradskandidaten, som gis anledning til å komme med merknader.</article><article class="legalP" id="kapittel-4-paragraf-12-ledd-4">DOS, eller tilsvarende, fatter deretter vedtak i saken på grunnlag av innstillingen og de innhentede uttalelsene.</article> <article class="defaultP" margin-top="true"><i>Vurdering av delt innstilling</i></article><article class="legalP" id="kapittel-4-paragraf-12-ledd-5">Delt innstilling fra komiteen vurderes og vedtas av DOS, eller tilsvarende. Dersom komiteen avgir delt innstilling og DOS, eller tilsvarende, vedtar å legge flertallets uttalelser til grunn for sitt vedtak, fatter Samisk høgskole vedtak i samsvar med flertallets innstilling. Dersom komiteen avgir delt innstilling og DOS, eller tilsvarende, vurderer å legge mindretallets uttalelser til grunn for sitt vedtak, kan DOS, eller tilsvarende, søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. De sakkyndige arbeider ikke som komite, men vurderer avhandlingen hver for seg og kommer med hver sin uttalelse. Doktorgradskandidaten gis anledning til å komme med merknader. Dersom begge de nye sakkyndige slutter seg til flertallets innstilling i den opprinnelige komitéinnstillingen, skal denne innstillingen følges.</article><article class="legalP" id="kapittel-4-paragraf-12-ledd-6">Doktorgradskandidaten underrettes om saksbehandlingsutfallet til DOS, eller tilsvarende, eller avdelingsledelsen.</article></article><article class="legalArticle" data-lovdata-URL="LTI/forskrift/2013-10-15-1364/§18" data-name="§18" id="kapittel-4-paragraf-13"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ny innlevering</span></h3><article class="legalP" id="kapittel-4-paragraf-13-ledd-1">En doktorgradsavhandling som ikke er funnet verdig til forsvar, kan bedømmes i omarbeidet utgave først seks (6) måneder etter at institusjonen har fattet sitt vedtak. Ny bedømmelse kan bare finne sted én gang.</article><article class="legalP" id="kapittel-4-paragraf-13-ledd-2">Doktorgradskandidaten skal ved ny innlevering opplyse om at arbeidet tidligere har vært bedømt og ikke blitt funnet verdig til å forsvares.</article></article><article class="legalArticle" data-lovdata-URL="LTI/forskrift/2013-10-15-1364/§19" data-name="§19" id="kapittel-4-paragraf-14"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Offentliggjøring av avhandlingen</span></h3></article><article class="legalArticle" data-lovdata-URL="LTI/forskrift/2013-10-15-1364/§19-1" data-name="§19-1" id="kapittel-4-paragraf-15"><h3 class="legalArticleHeader"><span class="legalArticleValue">§ 19-1</span>. <span class="legalArticleTitle">Krav til den trykte avhandlingen</span></h3><article class="legalP" id="kapittel-4-paragraf-15-ledd-1">Når avhandlingen er funnet verdig til å forsvares, skal doktorgradskandidaten levere eksemplarer av avhandlingen til Samisk høgskole i godkjent format. Nærmere bestemmelser er gitt i de enkelte doktorgradsprogrammene. Avhandlingen skal følge mal og format i henhold til DOS, eller tilsvarende organs, bestemmelser, jf. § 14.1.</article><article class="legalP" id="kapittel-4-paragraf-15-ledd-2">Doktorgradskandidaten skal levere et kortfattet sammendrag av avhandlingen på engelsk eller norsk. Dersom avhandlingen er skrevet på et annet språk enn de forannevnte, skal det i tillegg leveres et sammendrag på avhandlingens språk. Sammendraget skal, i likhet med selve avhandlingen, publiseres offentlig.</article></article><article class="legalArticle" data-lovdata-URL="LTI/forskrift/2013-10-15-1364/§19-2" data-name="§19-2" id="kapittel-4-paragraf-16"><h3 class="legalArticleHeader"><span class="legalArticleValue">§ 19-2</span>. <span class="legalArticleTitle">Offentliggjøring</span></h3><article class="legalP" id="kapittel-4-paragraf-16-ledd-1">Avhandlingen skal være offentlig tilgjengelig senest to (2) uker før dato for offentlig forsvar. Avhandlingen gjøres tilgjengelig i den form den ble innlevert til bedømmelse, eventuelt etter omarbeiding på grunnlag av komiteens foreløpige kommentarer, jf. § 16.2.</article><article class="legalP" id="kapittel-4-paragraf-16-ledd-2">Det kan ikke legges restriksjoner på offentliggjøring av en doktorgradsavhandling med unntak av en på forhånd avtalt utsettelse av datoen for offentliggjøring. Slik utsettelse kan finne sted for at institusjonen og eventuelt ekstern part som helt eller delvis har finansiert doktorgradsutdanningen, skal kunne ta stilling til eventuell patentering. Ekstern part kan ikke stille krav om at hele eller deler av doktorgradsavhandlingen ikke skal kunne offentliggjøres, jf. § 5.3.</article></article><article class="legalArticle" data-lovdata-URL="LTI/forskrift/2013-10-15-1364/§20" data-name="§20" id="kapittel-4-paragraf-17"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Doktorgradsprøve</span></h3></article><article class="legalArticle" data-lovdata-URL="LTI/forskrift/2013-10-15-1364/§20-1" data-name="§20-1" id="kapittel-4-paragraf-18"><h3 class="legalArticleHeader"><span class="legalArticleValue">§ 20-1</span>. <span class="legalArticleTitle">Prøveforelesning</span></h3><article class="legalP" id="kapittel-4-paragraf-18-ledd-1">Etter at avhandlingen er innlevert til bedømmelse jf. § 16, skal doktorgradskandidaten gi en offisiell prøveforelesning. Prøveforelesningen er en selvstendig del av doktorgradsprøven og skal være over oppgitt emne. Hensikten er å prøve kandidatens evne til å tilegne seg kunnskaper utover avhandlingens tema og evnen til å formidle disse i en forelesningssituasjon. Tittel for prøveforelesning kunngjøres for doktorgradskandidaten ti (10) arbeidsdager før forelesningen. Emnet for forelesningen skal ikke stå i direkte forbindelse med temaet for avhandlingen.</article><article class="legalP" id="kapittel-4-paragraf-18-ledd-2">Prøveforelesningen avholdes i forbindelse med disputas, og bedømmelseskomiteen oppgir tema for prøveforelesning og forestår selv bedømmingen. Prøveforelesningen skal skje på avhandlingsspråket eller samisk, med mindre fagavdelingen godkjenner et annet språk.</article><article class="legalP" id="kapittel-4-paragraf-18-ledd-3">DOS, eller tilsvarende, avgjør om prøveforelesningen er bestått eller ikke bestått. Det skal begrunnes dersom prøveforelesningen anbefales ikke bestått.</article><article class="legalP" id="kapittel-4-paragraf-18-ledd-4">Prøveforelesningen skal være bestått før disputas kan avholdes.</article></article><article class="legalArticle" data-lovdata-URL="LTI/forskrift/2013-10-15-1364/§20-2" data-name="§20-2" id="kapittel-4-paragraf-19"><h3 class="legalArticleHeader"><span class="legalArticleValue">§ 20-2</span>. <span class="legalArticleTitle">Offentlig forsvar av avhandlingen (disputas)</span></h3><article class="legalP" id="kapittel-4-paragraf-19-ledd-1">Offentlig forsvar av avhandlingen skal finne sted etter at prøveforelesningen er avholdt og godkjent, og innen to (2) måneder etter at avhandlingen er funnet verdig til å forsvares. Doktorgradskandidaten forsvarer avhandlingen i en offentlig disputas. Tid og sted for det offentlige forsvaret skal kunngjøres minst ti (10) arbeidsdager før det avholdes.</article><article class="legalP" id="kapittel-4-paragraf-19-ledd-2">Den komiteen som opprinnelig har bedømt avhandlingen, bedømmer også det offentlige forsvaret. Det offentlige forsvaret skjer på avhandlingsspråket med mindre DOS, eller tilsvarende, etter forslag fra bedømmelseskomiteen, godkjenner et annet språk.</article><article class="legalP" id="kapittel-4-paragraf-19-ledd-3">Det skal normalt være to opponenter. De to opponentene skal være medlemmer av bedømmelseskomiteen og utpekes av DOS, eller tilsvarende organ.</article><article class="legalP" id="kapittel-4-paragraf-19-ledd-4">Disputasen ledes av avdelingsleder eller den avdelingslederen bemyndiger. Den som leder disputasen, gjør kort rede for innleveringen, bedømmelsen av avhandlingen og prøveforelesningen. Deretter redegjør doktoranden for hensikten med og resultatene av den vitenskapelige undersøkelsen.</article><article class="legalP" id="kapittel-4-paragraf-19-ledd-5">Disputasleder sammen med opponentene avtaler arbeidsfordeling og prioritering mellom doktorand og opponenter. Førsteopponenten innleder vanligvis opposisjonen og andreopponenten avslutter opposisjonen. Etter at begge opponenter har avsluttet sin opposisjon, gis de øvrige tilstedeværende anledning til å kommentere ex auditorio (i salen) ved å gi beskjed til disputasleder innen en gitt frist. En av opponentene avslutter opposisjonen, og disputasleder avslutter disputasen.</article><article class="legalP" id="kapittel-4-paragraf-19-ledd-6">Etter disputasen avgir bedømmelseskomitéen innstilling til institusjonen der den gjør rede for hvordan den har vurdert forsvaret av avhandlingen. Innstillingen skal konkludere med om disputasen er godkjent eller ikke godkjent. Opponentenes syn vektlegges i vurderingen. Innstillingen skal begrunnes dersom disputasen anbefales ikke godkjent.</article></article><article class="legalArticle" data-lovdata-URL="LTI/forskrift/2013-10-15-1364/§21" data-name="§21" id="kapittel-4-paragraf-20"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Godkjenning av doktorgradsprøve</span></h3><article class="legalP" id="kapittel-4-paragraf-20-ledd-1">DOS, eller tilsvarende, fatter vedtak om godkjenning av doktorgradsprøven på grunnlag av bedømmelseskomiteens innstilling.</article><article class="legalP" id="kapittel-4-paragraf-20-ledd-2">Dersom Samisk høgskole ikke godkjenner prøveforelesningen, må det avholdes ny prøveforelesning. Ny prøveforelesning bør holdes over nytt emne og ikke senere enn seks (6) måneder etter første forsøk. Ny prøveforelesning kan bare holdes én gang. Forelesningen bedømmes så vidt mulig av den samme komité som den opprinnelige.</article><article class="legalP" id="kapittel-4-paragraf-20-ledd-3">Dersom institusjonen ikke godkjenner disputasen, kan doktorgradskandidaten forsvare avhandlingen på nytt én gang. Ny disputas kan tidligst avholdes etter seks (6) måneder og bedømmes så vidt mulig av den samme komité som den opprinnelige, dersom ikke Samisk høgskole bestemmer noe annet.</article></article><article class="legalArticle" data-lovdata-URL="LTI/forskrift/2013-10-15-1364/§22" data-name="§22" id="kapittel-4-paragraf-21"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Kreering og vitnemål</span></h3><article class="legalP" id="kapittel-4-paragraf-21-ledd-1">Når DOS, eller tilsvarende, har godkjent opplæringsdelen, avhandlingen og doktorgradsprøven, ferdigstiller avdelingsleder saken til styret for Samisk høgskole, som kreerer kandidaten til filosofisk doktor. I vitnemålet skal det gis opplysninger om den faglige opplæringen og utdanningsprogrammet doktoranden har deltatt i.</article></article><article class="legalArticle" data-lovdata-URL="LTI/forskrift/2013-10-15-1364/§23" data-name="§23" id="kapittel-4-paragraf-22"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Vedlegg til vitnemål (Diploma Supplement)</span></h3><article class="legalP" id="kapittel-4-paragraf-22-ledd-1">Rektor bestemmer hvilke avklaringer som skal være med i diplomet, vitnemålet og vedlegget til vitnemålet. Rektor underskriver diplomet, vitnemålet og vedlegget til vitnemålet (Diploma Supplement).</article></article></section><section class="section" data-name="del5" id="kapittel-5" data-lovdata-URL="LTI/forskrift/2013-10-15-1364/KAPITTEL_5"><h2>Femte del: Klage, ikrafttredelse og overgangsbestemmelser</h2><article class="legalArticle" data-lovdata-URL="LTI/forskrift/2013-10-15-1364/§24" data-name="§24" id="kapittel-5-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Klage</span></h3></article><article class="legalArticle" data-lovdata-URL="LTI/forskrift/2013-10-15-1364/§24-1" data-name="§24-1" id="kapittel-5-paragraf-2"><h3 class="legalArticleHeader"><span class="legalArticleValue">§ 24-1</span>. <span class="legalArticleTitle">Klage vedrørende opptak og søknadsvurdering</span></h3><article class="legalP" id="kapittel-5-paragraf-2-ledd-1">Avslag på søknad om opptak, vedtak om opphør av studierett og klage på søknad om godkjenning av elementer i opplæringsdelen kan påklages etter reglene i forvaltningslovens §§ 28 flg. Begrunnet klage sendes til DOS, eller tilsvarende. Hvis avslaget opprettholdes, sendes klagen til behandling i klagekomiteen ved SH.</article></article><article class="legalArticle" data-lovdata-URL="LTI/forskrift/2013-10-15-1364/§24-2" data-name="§24-2" id="kapittel-5-paragraf-3"><h3 class="legalArticleHeader"><span class="legalArticleValue">§ 24-2</span>. <span class="legalArticleTitle">Klage vedrørende godkjenning i opplæringsdelen</span></h3><article class="legalP" id="kapittel-5-paragraf-3-ledd-1">Eksamener som er avlagt under opplæringsdelen, kan påklages etter lov 1. april 2005 nr. 15 om universiteter og høyskoler, § 5-3 «Klage over karakterfastsetting» og § 5-2 «Klage over formelle feil ved eksamen».</article><article class="legalP" id="kapittel-5-paragraf-3-ledd-2">Behandling av mistanke om fusk eller forsøk på fusk følger Samisk høgskoles fastsatte rutiner for dette.</article></article><article class="legalArticle" data-lovdata-URL="LTI/forskrift/2013-10-15-1364/§24-3" data-name="§24-3" id="kapittel-5-paragraf-4"><h3 class="legalArticleHeader"><span class="legalArticleValue">§ 24-3</span>. <span class="legalArticleTitle">Klage over avslag på søknad om bedømmelse, ikke godkjent avhandling, prøveforelesning eller forsvar</span></h3><article class="legalP" id="kapittel-5-paragraf-4-ledd-1">Avslag på søknad om å få avhandlingen bedømt og vedtak om ikke godkjent avhandling, prøveforelesning eller forsvar kan påklages etter reglene i forvaltningslovens § 28.</article><article class="legalP" id="kapittel-5-paragraf-4-ledd-2">Begrunnet klage sendes til Samisk høgskole. SH kan oppnevne enkeltpersoner eller en særskilt komite til å vurdere alle sider ved det påklagde vedtaket, eller oppnevne en komite som skal ferdigstille en helhetlig sakkyndig vurdering.</article></article><article class="legalArticle" data-lovdata-URL="LTI/forskrift/2013-10-15-1364/§25" data-name="§25" id="kapittel-5-paragraf-5"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Fellesgrader og cotutelle-avtaler</span></h3></article><article class="legalArticle" data-lovdata-URL="LTI/forskrift/2013-10-15-1364/§25-1" data-name="§25-1" id="kapittel-5-paragraf-6"><h3 class="legalArticleHeader"><span class="legalArticleValue">§ 25-1</span>. <span class="legalArticleTitle">Fellesgrader og cotutelle-avtaler</span></h3><article class="legalP" id="kapittel-5-paragraf-6-ledd-1">Samisk høgskole kan inngå samarbeid med en eller flere norske eller utenlandske institusjoner om samarbeid i form av fellesgrader eller cotutelle-avtaler. I avtaler om fellesgradssamarbeid og cotutelle (felles veilederoppgave) kan rektor gi unntak for de øvrige bestemmelsene i disse anbefalte retningslinjene.</article></article><article class="legalArticle" data-lovdata-URL="LTI/forskrift/2013-10-15-1364/§25-2" data-name="§25-2" id="kapittel-5-paragraf-7"><h3 class="legalArticleHeader"><span class="legalArticleValue">§ 25-2</span>. <span class="legalArticleTitle">Fellesgrader</span></h3><article class="legalP" id="kapittel-5-paragraf-7-ledd-1">Med fellesgrader menes et samarbeid mellom flere institusjoner, der alle i fellesskap har ansvar for opptak, veiledning, gradstildeling og annet som er beskrevet i disse anbefalte forskriftene. Samarbeidet organiseres normalt i et konsortium og reguleres i avtale mellom konsortiedeltakerne.</article><article class="legalP" id="kapittel-5-paragraf-7-ledd-2">Fellesgrader skal normalt bare inngås dersom det fra før er et etablert, stabilt faglig samarbeid mellom institusjonen og minst en av de andre konsortiedeltakerne. Styret for Samisk høgskole vedtar slike samarbeidsavtaler og de skal som et minimum favne opptak, finansiering, opplæringsdel, veiledning, arbeidsplass, rapporteringsplikt, avhandlingsspråk, avhandlingsform, vurdering, gradinndeling, vitnemål og resultatrettigheter. Avtalen underskrives av rektor.</article></article><article class="legalArticle" data-lovdata-URL="LTI/forskrift/2013-10-15-1364/§25-3" data-name="§25-3" id="kapittel-5-paragraf-8"><h3 class="legalArticleHeader"><span class="legalArticleValue">§ 25-3</span>. <span class="legalArticleTitle">Krav ved fellesgrader og cotutelle</span></h3><article class="legalP" id="kapittel-5-paragraf-8-ledd-1">Kvalifikasjonskrav for opptak, krav om at avhandlingen skal være offentlig tilgjengelig, krav om offentlig disputas med en habil bedømmelseskomité kan ikke fravikes.</article></article><article class="legalArticle" data-lovdata-URL="LTI/forskrift/2013-10-15-1364/§26" data-name="§26" id="kapittel-5-paragraf-9"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-9-ledd-1">Forskriften trer i kraft etter vedtak i styret.</article></article></section><section class="section" id="kapittel-6" data-lovdata-URL="LTI/forskrift/2013-10-15-1364/KAPITTEL_6"><h2>Nordsamisk versjon</h2><article class="legalP" id="kapittel-6-ledd-1">For å lese den nordsamiske versjonen se her: (pdf)</article></section></main></body></html>