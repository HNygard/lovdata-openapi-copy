<!DOCTYPE html><html lang="no"><head><title>Forskrift om endring i forskrift om årsregnskap m.m. for banker, finansieringsforetak og morselskap for slike</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-01-17-44</dd><dt class="dokid">DokumentID</dt><dd class="dokid">LTI/forskrift/2013-01-17-44</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 1 s 79</dd><dt class="dateInForce">I kraft fra</dt><dd class="dateInForce">2013-01-17, med virkning for regnskapsår påbegynt 2012-01-01 eller senere</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-16-1240</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-56/§8-1</li><li>lov/1998-07-17-56/§10-1</li></ul></dd><dt class="dateOfPublication">Kunngjort</dt><dd class="dateOfPublication">2013-01-22 13:35</dd><dt class="journalNumber">Journalnummer</dt><dd class="journalNumber">2013-0049</dd><dt class="titleShort">Korttittel</dt><dd class="titleShort">Endr. i forskrift om årsregnskap for banker mv</dd><dt class="title">Tittel</dt><dd class="title">Forskrift om endring i forskrift om årsregnskap m.m. for banker, finansieringsforetak og morselskap for slike</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 17. januar 2013 med hjemmel i lov 17. juli 1998 nr. 56 om årsregnskap m.v. (regnskapsloven) § 8-1 tredje ledd og § 10-1 tredje ledd.</dd><dt class="refid">RefID</dt><dd class="refid">forskrift/2013-01-17-44</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsregnskap m.m. for banker, finansieringsforetak og morselskap for slike<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-01-17-44" id="dokument"><h1>Forskrift om endring i forskrift om årsregnskap m.m. for banker, finansieringsforetak og morselskap for slike</h1><section class="section" data-name="kapI" id="kapittel-1" data-lovdata-URL="LTI/forskrift/2013-01-17-44/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. desember 1998 nr. 1240 om årsregnskap m.m. for banker, finansieringsforetak og morselskap for slike gjøres følgende endringer:</article> <article class="defaultP" margin-top="true">§ 1-1 første ledd nr. 3, 4 og 5 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">finansieringsforetak, jf. lov 10. juni 1988 nr. 40 om finansieringsvirksomhet og finansinstitusjoner kapittel 3,</article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">morselskap som nevnt i lov 10. juni 1988 nr. 40 om finansieringsvirksomhet og finansinstitusjoner § 2a-2 bokstav d som eier institusjoner nevnt i punkt 1, 2 eller 3,</article></article></li><li data-li-identifier="5." data-name="5."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">finansstiftelser som har bestemmende innflytelse i institusjoner som nevnt i punkt 1, 2 eller 3, og</article></article></li></ul></article> <article class="defaultP" margin-top="true">§ 1-2 nytt annet ledd skal lyde:</article><article class="legalP" id="kapittel-1-ledd-2">Med IAS og IFRS i denne forskrift menes internasjonale regnskapsstandarder inntatt som vedlegg til forskrift 17. desember 2004 nr. 1852 om gjennomføring av EØS-regler om vedtatte internasjonale regnskapsstandarder, jf. regnskapsloven § 3-9 annet ledd.</article> <article class="defaultP" margin-top="true">§ 1-3 skal lyde:</article><article class="legalP" id="kapittel-1-ledd-3">Institusjoner som omfattes av forordning (EF) nr. 1606/2002 artikkel 4, men som ikke har konsernregnskapsplikt, skal utarbeide selskapsregnskap i samsvar med de internasjonale regnskapsstandardene som er vedtatt etter regnskapsloven § 3-9 annet ledd, jf. regnskapsloven § 3-9 tredje ledd annet punktum.</article><article class="legalP" id="kapittel-1-ledd-4">Institusjoner som omfattes av forordning (EF) nr. 1606/2002 artikkel 4 og som har konsernregnskapsplikt, skal utarbeide selskapsregnskap enten i samsvar med de internasjonale regnskapsstandardene som er vedtatt etter regnskapsloven § 3-9 annet ledd eller i samsvar med denne forskrift § 1-6. Tilsvarende gjelder institusjoner som er datterselskap av institusjoner nevnt i første punktum med unntak av institusjoner omfattet av første ledd.</article><article class="legalP" id="kapittel-1-ledd-5">Øvrige institusjoner skal utarbeide selskapsregnskap enten i samsvar med de internasjonale regnskapsstandardene som er vedtatt etter regnskapsloven § 3-9 annet ledd, denne forskrift § 1-6 eller i samsvar med ordinære regler i regnskapsloven og denne forskrift.</article> <article class="defaultP" margin-top="true">§ 1-3a til § 1-5 blir nye § 1-4 til § 1-6.</article> <article class="defaultP" margin-top="true">§ 1-4 skal lyde:</article><article class="legalP" id="kapittel-1-ledd-6">Institusjoner som ikke omfattes av forordning (EF) nr. 1606/2002 artikkel 4, kan utarbeide konsernregnskap enten i samsvar med de internasjonale regnskapsstandardene som er vedtatt etter regnskapsloven § 3-9 annet ledd, denne forskrift § 1-6 eller i samsvar med ordinære regler i regnskapsloven og denne forskrift.</article> <article class="defaultP" margin-top="true">§ 1-5 skal lyde:</article><article class="legalP" id="kapittel-1-ledd-7">For konsernregnskap og selskapsregnskap utarbeidet i samsvar med regnskapsloven § 3-9 første til fjerde ledd, gjelder kun følgende bestemmelser i denne forskrift; § 2-1, § 2-3, § 2-5, § 8-10 fjerde ledd, § 8-20, § 8-21, § 8-28, § 9-1 og § 9-4.</article> <article class="defaultP" margin-top="true">§ 1-6 skal lyde:</article><article class="legalP" id="kapittel-1-ledd-8">Institusjoner som benytter adgangen i § 1-3 annet eller tredje ledd til å utarbeide selskapsregnskap etter denne paragraf, skal anvende de internasjonale regnskapsstandardene som er vedtatt etter regnskapsloven § 3-9 annet ledd, med de unntak og tillegg som følger av kapittel 8A.</article><article class="legalP" id="kapittel-1-ledd-9">Institusjoner som benytter adgangen i § 1-4 til å utarbeide konsernregnskap etter denne paragraf, skal anvende de internasjonale regnskapsstandardene som er vedtatt etter regnskapsloven § 3-9 annet ledd, med de unntak og tillegg som følger av kapittel 8A.</article> <article class="defaultP" margin-top="true">Nåværende § 2-la til § 2-7 blir nye § 2-2 til § 2-8.</article> <article class="defaultP" margin-top="true">§ 8-10 fjerde ledd nytt tredje punktum skal lyde:<p class="leddfortsettelse">Norske selskaper skal angis med organisasjonsnummer.</p></article> <article class="defaultP" margin-top="true">Nåværende § 8-10 fjerde ledd tredje, fjerde og femte punktum blir nye fjerde, femte og sjette punktum.</article> <article class="defaultP" margin-top="true">§ 8-21 skal lyde:</article><article class="legalP" id="kapittel-1-ledd-10">Det skal opplyses om institusjonens kapitaldekning. Regnskapsloven § 6-6 om sammenligningstall gjelder tilsvarende.</article><article class="legalP" id="kapittel-1-ledd-11">Ansvarlig kapital, jf. forskrift 1. juni 1990 nr. 435 (beregningsforskriften), skal spesifiseres på ren kjernekapital, hybridkapital, ansvarlig lånekapital, annen tilleggskapital, samt på fradrag.</article><article class="legalP" id="kapittel-1-ledd-12">Institusjonen skal offentliggjøre beregningsgrunnlaget, jf. forskrift 14. desember 2006 nr. 1506 (kapitalkravsforskriften), for kredittrisiko fordelt på engasjementkategori, hvor verdipapiriseringer angis separat, samt for markedsrisiko og operasjonell risiko.</article> <article class="defaultP" margin-top="true">§ 8A-1 annet ledd skal lyde:</article><article class="legalP" id="kapittel-1-ledd-13">Følgende bestemmelser i denne forskrift gjelder: § 2-1, § 2-3, § 2-5, § 8A-2, § 8A-3, § 8A-4, § 9-1, § 9-3 fjerde ledd og § 9-4.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-01-17-44/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning for regnskapsår påbegynt 1. januar 2012 eller senere.</article></section></main></body></html>