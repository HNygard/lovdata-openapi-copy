<!DOCTYPE html><html lang="no"><head><title>Lov om endringer i åndsverkloven (tiltak mot krenkelser av opphavsrett m.m. på Internett)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-05-31-26</dd><dt class="dokid">DokumentID</dt><dd class="dokid">LTI/lov/2013-05-31-26</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 7 s 1213</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1961-05-12-2</li></ul></dd><dt class="dateOfPublication">Kunngjort</dt><dd class="dateOfPublication">2013-05-31 15:40</dd><dt class="journalNumber">Journalnummer</dt><dd class="journalNumber">2013-0371</dd><dt class="titleShort">Korttittel</dt><dd class="titleShort">Endringslov til åndsverkloven</dd><dt class="title">Tittel</dt><dd class="title">Lov om endringer i åndsverkloven (tiltak mot krenkelser av opphavsrett m.m. på Internett)</dd><dt class="miscInformation">Annet om dokumentet</dt><dd class="miscInformation">Prop.65 L (2012–2013), Innst.266 L (2012–2013), Lovvedtak 51 (2012–2013). Stortingets første og andre gangs behandling hhv. 29. april og 7. mai 2013. Fremmet av Kulturdepartementet.</dd><dt class="refid">RefID</dt><dd class="refid">lov/2013-05-31-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i åndsverkloven (tiltak mot krenkelser av opphavsrett m.m. på Internett)<ul class="tocSubUl"><li>I<ul class="tocSubUl"><li>§ 56a. Behandling av personopplysninger som gjelder opphavsrettskrenkelser m.m.</li><li>§ 56b. Tilgang til opplysninger som identifiserer innehaver av abonnement brukt ved opphavsrettskrenkelser m.m.</li><li>§ 56c. Pålegg om å hindre eller vanskeliggjøre tilgang til nettsted der det gjøres tilgjengelig materiale som krenker opphavsrett m.m.</li><li>§ 56d. Begjæringen</li><li>§ 56e. Behandling av begjæringen</li><li>§ 56f. Rettens avgjørelse</li><li>§ 56g. Etterfølgende forhandlinger</li><li>§ 56h. Gjennomføring av pålegg</li><li>§ 56i. Opphevelse av pålegg</li><li>§ 56j. Bortfall av pålegg</li><li>§ 56k. Sakskostnader</li><li>§ 56l. Erstatning ved opphevelse og bortfall av pålegg</li><li>§ 56m. Forholdet til tvisteloven</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2013-05-31-26" id="dokument"><h1>Lov om endringer i åndsverkloven (tiltak mot krenkelser av opphavsrett m.m. på Internett)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 12. mai 1961 nr. 2 om opphavsrett til åndsverk m.v. (åndsverkloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-05-31-26/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 12. mai 1961 nr. 2 om opphavsrett til åndsverk m.v. gjøres følgende endringer:</article> <article class="defaultP" margin-top="true">§ 38b nytt tredje ledd skal lyde:</article><article class="legalP" id="kapittel-1-ledd-2">Organisasjon som nevnt i § 38a kan, så lenge rettighetshaveren ikke har motsatt seg det, anvende bestemmelsene i kapittel 7a ved ulovlig utnyttelse av verk som nevnt i første ledd første punktum i paragrafen her.</article> <article class="defaultP" margin-top="true">Nytt kapittel 7a skal lyde:</article><span class="futuretitle" id="kapittel-1-foreslåttittel-1">Kapittel 7a. Særskilte tiltak ved krenkelser av opphavsrett m.m. på Internett</span><span class="futuretitle" id="kapittel-1-foreslåttittel-2">Behandling av personopplysninger og tilgang til abonnementsopplysninger</span><article class="futureLegalArticle" data-name="§56a" id="kapittel-1-foreslåttparagraf-1"><span class="futureLegalArticleHeader">§ 56a. <span class="legalArticleTitle">Behandling av personopplysninger som gjelder opphavsrettskrenkelser m.m.</span></span><article class="legalP" id="kapittel-1-foreslåttparagraf-1-ledd-1">Rettighetshavers behandling av personopplysninger som gjelder krenkelse av opphavsrett eller andre rettigheter etter denne lov, er unntatt fra konsesjonsplikt etter personopplysningsloven § 33 når behandlingen er nødvendig for å fastsette, gjøre gjeldende eller forsvare et rettskrav.</article><article class="legalP" id="kapittel-1-foreslåttparagraf-1-ledd-2">For øvrig gjelder personopplysningsloven for behandling av slike opplysninger.</article></article><article class="futureLegalArticle" data-name="§56b" id="kapittel-1-foreslåttparagraf-2"><span class="futureLegalArticleHeader">§ 56b. <span class="legalArticleTitle">Tilgang til opplysninger som identifiserer innehaver av abonnement brukt ved opphavsrettskrenkelser m.m.</span></span><article class="legalP" id="kapittel-1-foreslåttparagraf-2-ledd-1">Hvis det sannsynliggjøres at opphavsrett eller andre rettigheter etter denne lov er krenket, kan retten uten hinder av taushetsplikten etter ekomloven § 2-9, etter begjæring fra rettighetshaver, pålegge en tilbyder av elektroniske kommunikasjonstjenester å utlevere opplysninger som identifiserer innehaveren av abonnementet som er brukt ved krenkelsen.</article><article class="legalP" id="kapittel-1-foreslåttparagraf-2-ledd-2">Før retten treffer avgjørelse i saken, skal Post- og teletilsynet anmodes om å samtykke til at tilbyderen fritas fra taushetsplikten etter ekomloven § 2-9. Rettighetshaveren skal sende slik anmodning til tilsynet og legge tilsynets uttalelse frem for retten. Uttalelsen meddeles partene. Tilsynet kan bare nekte samtykke når det kan utsette staten eller allmenne interesser for skade eller virke urimelig overfor den som har krav på hemmelighold.</article><article class="legalP" id="kapittel-1-foreslåttparagraf-2-ledd-3">For at begjæringen skal tas til følge, må retten finne at hensynene som taler for utlevering veier tyngre enn hensynet til taushetsplikten. Ved vurderingen skal retten avveie hensynet til abonnenten mot rettighetshaverens interesse i å få tilgang til opplysningene, sett hen til krenkelsens grovhet, omfang og skadevirkninger. Etter en slik avveining kan retten ved kjennelse bestemme at opplysningene skal utleveres selv om samtykke er nektet, eller at opplysningene ikke skal utleveres selv om samtykke er gitt.</article><article class="legalP" id="kapittel-1-foreslåttparagraf-2-ledd-4">Begjæringen om pålegg om utlevering av opplysninger fremsettes i prosesskriv til Oslo tingrett. Bare tilbyderen av elektroniske kommunikasjonstjenester skal angis og behandles som motpart ved slike begjæringer. Tvisteloven § 28-5 første ledd gjelder tilsvarende i sak etter paragrafen her. De øvrige bestemmelsene i tvisteloven kapittel 28 gjelder ikke.</article><article class="legalP" id="kapittel-1-foreslåttparagraf-2-ledd-5">Opplysningene skal ikke utleveres før avgjørelsen er endelig. Ved utlevering av opplysningene skal tilbyderen samtidig gi melding om utleveringen til retten. Rettighetshaveren skal gi abonnenten melding om utleveringen når det har gått én måned siden opplysningene ble utlevert. Kopi av meldingen sendes samtidig til retten. Dersom særlige grunner tilsier det, kan retten i den enkelte sak fastsette en annen frist for når abonnenten skal gis melding om utleveringen. Allmennheten skal ikke gjøres kjent med saken før tidligst én måned etter at opplysningene er utlevert og abonnenten er underrettet om utleveringen, eller mer enn seks måneder er gått siden saken ble avsluttet.</article><article class="legalP" id="kapittel-1-foreslåttparagraf-2-ledd-6">For behandling av personopplysninger som mottas i medhold av denne bestemmelsen gjelder personopplysningsloven.</article></article><span class="futuretitle" id="kapittel-1-foreslåttittel-3">Tiltak rettet mot nettsted</span><article class="futureLegalArticle" data-name="§56c" id="kapittel-1-foreslåttparagraf-3"><span class="futureLegalArticleHeader">§ 56c. <span class="legalArticleTitle">Pålegg om å hindre eller vanskeliggjøre tilgang til nettsted der det gjøres tilgjengelig materiale som krenker opphavsrett m.m.</span></span><article class="legalP" id="kapittel-1-foreslåttparagraf-3-ledd-1">Retten kan etter begjæring fra en rettighetshaver pålegge tjenesteyter som tilbyr informasjonssamfunnstjeneste som nevnt i ehandelsloven § 1 andre ledd bokstav b, å hindre eller vanskeliggjøre tilgang til nettsted der det i stort omfang gjøres tilgjengelig materiale som åpenbart krenker opphavsrett eller andre rettigheter etter denne lov.</article><article class="legalP" id="kapittel-1-foreslåttparagraf-3-ledd-2">For at begjæringen skal tas til følge, må hensynene som taler for at pålegg gis, veie tyngre enn ulempene pålegget vil medføre. Ved vurderingen skal retten avveie interessene som tilsier at tilgangen til nettstedet hindres eller vanskeliggjøres mot andre interesser som berøres av et slikt pålegg, herunder interessene til den pålegget retter seg mot og innehaveren av nettstedet, og hensynet til informasjons- og ytringsfriheten. Det skal også tas hensyn til muligheten for alternative og mindre inngripende tiltak.</article><article class="legalP" id="kapittel-1-foreslåttparagraf-3-ledd-3">Kongen kan i forskrift gi bestemmelser om hvilke pålegg som kan gis for å hindre eller vanskeliggjøre tilgang til nettsted.</article></article><article class="futureLegalArticle" data-name="§56d" id="kapittel-1-foreslåttparagraf-4"><span class="futureLegalArticleHeader">§ 56d. <span class="legalArticleTitle">Begjæringen</span></span><article class="legalP" id="kapittel-1-foreslåttparagraf-4-ledd-1">Begjæringen fremsettes i prosesskriv til Oslo tingrett. Begjæringen må angi alle tjenesteytere som pålegget skal omfatte som motpart. I tillegg skal innehaveren av nettstedet som begjæringen gjelder, angis som motpart. I begjæringen skal det redegjøres for de grunner den bygger på. Dokumenter som påberopes og som saksøkeren er i besittelse av, skal følge med begjæringen.</article></article><article class="futureLegalArticle" data-name="§56e" id="kapittel-1-foreslåttparagraf-5"><span class="futureLegalArticleHeader">§ 56e. <span class="legalArticleTitle">Behandling av begjæringen</span></span><article class="legalP" id="kapittel-1-foreslåttparagraf-5-ledd-1">Dersom retten av eget tiltak skal avvise saken, treffer den straks avgjørelse om det. Kan feilen rettes, skal saksøkeren få en frist til å rette den. Blir feilen ikke rettet, skal saken avvises.</article><article class="legalP" id="kapittel-1-foreslåttparagraf-5-ledd-2">Dersom det bedømt på grunnlag av saksframstillingen i begjæringen, ikke er adgang til å ta den til følge, kan den forkastes straks.</article><article class="legalP" id="kapittel-1-foreslåttparagraf-5-ledd-3">Hvis det ikke er grunnlag for å avvise eller forkaste begjæringen etter første eller andre ledd, skal begjæringen forelegges for alle tjenesteytere og innehaveren av nettstedet som den retter seg mot. Disse skal gis anledning til å uttale seg før saken avgjøres. Dersom innehaveren av nettstedet er ukjent eller har ukjent adresse, kan saken avgjøres uten at vedkommende har hatt anledning til å uttale seg.</article><article class="legalP" id="kapittel-1-foreslåttparagraf-5-ledd-4">Retten bestemmer om saken skal avgjøres på grunnlag av skriftlig behandling eller om partene skal innkalles til muntlige forhandlinger. Skal det avholdes muntlige forhandlinger, skal samtlige parter innkalles til disse, jf. § 56d. I tilfeller som nevnt i tredje ledd tredje punktum, kan muntlige forhandlinger avholdes uten at innehaveren av nettstedet innkalles.</article><article class="legalP" id="kapittel-1-foreslåttparagraf-5-ledd-5">Dersom det er fare ved opphold, kan retten treffe avgjørelse om pålegg uten at begjæringen forelegges for motpartene.</article></article><article class="futureLegalArticle" data-name="§56f" id="kapittel-1-foreslåttparagraf-6"><span class="futureLegalArticleHeader">§ 56f. <span class="legalArticleTitle">Rettens avgjørelse</span></span><article class="legalP" id="kapittel-1-foreslåttparagraf-6-ledd-1">Begjæringen avgjøres ved kjennelse. Avgjørelsen skal nevne partene.</article><article class="legalP" id="kapittel-1-foreslåttparagraf-6-ledd-2">Tas begjæringen til følge, skal retten i kjennelsen angi hvilke tiltak tjenesteyterne skal iverksette for å etterkomme pålegget og innen hvilken frist tiltakene skal være iverksatt. Retten kan bestemme at pålegget skal ha begrenset varighet. Når begjæringen avgjøres uten at innehaveren av nettstedet eller tjenesteyterne har hatt anledning til å uttale seg, jf. § 56e tredje ledd tredje punktum og § 56e femte ledd, kan retten stille som vilkår for ikrafttredelse av pålegget at rettighetshaveren stiller sikkerhet for mulig erstatning til saksøkte. Retten kan bestemme at sikkerhetsstillelsen skal ha begrenset varighet. Pålegges saksøkeren å stille sikkerhet, skal retten fastsette en frist for å stille sikkerheten. Pålegget trer ikke i kraft før sikkerhet er stilt.</article><article class="legalP" id="kapittel-1-foreslåttparagraf-6-ledd-3">Tvangsfullbyrdelsesloven § 3-4 gjelder tilsvarende i saker om pålegg etter dette kapitlet. Sikkerhet som saksøkeren har stilt for mulig erstatning til saksøkte, kan begjæres frigitt når det er gått mer enn tre måneder etter at saksøkte fikk underretning om at pålegget er falt bort eller opphevet uten at det er fremmet krav om erstatning for retten.</article><article class="legalP" id="kapittel-1-foreslåttparagraf-6-ledd-4">Når retten har besluttet pålegg etter fremgangsmåten i § 56e tredje ledd tredje punktum eller § 56e femte ledd, skal en saksøkt som har rett til å begjære etterfølgende forhandlinger etter § 56g, opplyses om dette.</article></article><article class="futureLegalArticle" data-name="§56g" id="kapittel-1-foreslåttparagraf-7"><span class="futureLegalArticleHeader">§ 56g. <span class="legalArticleTitle">Etterfølgende forhandlinger</span></span><article class="legalP" id="kapittel-1-foreslåttparagraf-7-ledd-1">Når retten har gitt pålegg om tiltak for å hindre eller vanskeliggjøre tilgang til et nettsted uten at innehaveren av nettstedet har hatt anledning til å uttale seg, jf. § 56e tredje ledd tredje punktum, kan innehaveren av nettstedet kreve etterfølgende forhandlinger om pålegget. Det samme gjelder for samtlige saksøkte når retten har besluttet pålegg etter § 56e femte ledd.</article><article class="legalP" id="kapittel-1-foreslåttparagraf-7-ledd-2">Samtlige parter, jf. § 56d, skal ha anledning til å uttale seg om en begjæring om etterfølgende forhandlinger. Reglene i § 56e tredje ledd tredje punktum og fjerde ledd gjelder tilsvarende ved etterfølgende forhandlinger.</article><article class="legalP" id="kapittel-1-foreslåttparagraf-7-ledd-3">Etter at etterfølgende forhandlinger er gjennomført, treffer retten ved kjennelse ny avgjørelse hvor den helt eller delvis stadfester, endrer eller opphever sin første avgjørelse.</article><article class="legalP" id="kapittel-1-foreslåttparagraf-7-ledd-4">Den som har anledning til å kreve etterfølgende forhandlinger, kan ikke påanke tingrettens avgjørelse. Når pålegg er besluttet uten at innehaveren av nettstedet har hatt anledning til å uttale seg, jf. § 56e tredje ledd tredje punktum, kan innehaveren av nettstedet kreve etterfølgende forhandlinger selv om avgjørelsen er påanket. Dersom en ankesak ikke er avgjort når innehaveren krever etterfølgende forhandlinger, skal behandlingen av ankesaken stanses. Ankesaken og avgjørelser i ankesaken som gjelder sakens realitet, faller bort dersom tingretten treffer ny realitetsavgjørelse etter etterfølgende forhandlinger.</article><article class="legalP" id="kapittel-1-foreslåttparagraf-7-ledd-5">Tingrettens avgjørelse truffet på grunnlag av etterfølgende forhandlinger kan påankes.</article></article><article class="futureLegalArticle" data-name="§56h" id="kapittel-1-foreslåttparagraf-8"><span class="futureLegalArticleHeader">§ 56h. <span class="legalArticleTitle">Gjennomføring av pålegg</span></span><article class="legalP" id="kapittel-1-foreslåttparagraf-8-ledd-1">Et pålegg om å hindre eller vanskeliggjøre tilgang til nettsted gjennomføres etter reglene i tvangsfullbyrdelsesloven kapittel 13 V. Saksøkeren kan begjære gjennomføring når fristen for å iverksette tiltak har løpt ut, jf. § 56f andre ledd første punktum. Dersom saksøkeren er pålagt å stille sikkerhet etter § 56f andre ledd tredje punktum, kan ikke saksøkeren begjære gjennomføring før sikkerhet er stilt.</article></article><article class="futureLegalArticle" data-name="§56i" id="kapittel-1-foreslåttparagraf-9"><span class="futureLegalArticleHeader">§ 56i. <span class="legalArticleTitle">Opphevelse av pålegg</span></span><article class="legalP" id="kapittel-1-foreslåttparagraf-9-ledd-1">Dersom det settes frem nye bevis eller det foreligger endrede forhold som godtgjør at grunnlaget for pålegget ikke lenger er til stede, skal retten på begjæring fra en saksøkt eller annen med rettslig interesse oppheve pålegget.</article><article class="legalP" id="kapittel-1-foreslåttparagraf-9-ledd-2">Begjæringen fremsettes for Oslo tingrett. Den forelegges for partene. Bestemmelsene i § 56e tredje ledd tredje punktum og fjerde ledd gjelder tilsvarende.</article><article class="legalP" id="kapittel-1-foreslåttparagraf-9-ledd-3">Avgjørelsen treffes ved kjennelse. Kjennelse som opphever et pålegg får ikke virkning før den er rettskraftig.</article></article><article class="futureLegalArticle" data-name="§56j" id="kapittel-1-foreslåttparagraf-10"><span class="futureLegalArticleHeader">§ 56j. <span class="legalArticleTitle">Bortfall av pålegg</span></span><article class="legalP" id="kapittel-1-foreslåttparagraf-10-ledd-1">Et pålegg om å hindre eller vanskeliggjøre tilgang til nettsted faller bort uten opphevelse:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">når en fastsatt tid for pålegget er løpt ut,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">når saksøkeren er gitt en frist for å stille sikkerhet, og fristen oversittes, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1">når saksøkeren gir avkall på sin rett etter pålegget.</article></article></li></ul></article><article class="legalP" id="kapittel-1-foreslåttparagraf-10-ledd-2">Frist som nevnt i første ledd bokstav b kan på begjæring forlenges. Forlengelse kan bare gis dersom begjæringen kommer inn innen utløpet av fristen. Forlengelse kan etter samme regler gis på ny.</article><article class="legalP" id="kapittel-1-foreslåttparagraf-10-ledd-3">Enhver av de saksøkte kan kreve at retten treffer avgjørelse om at pålegget er falt bort etter første ledd. Bestemmelsene i § 56i andre og tredje ledd gjelder tilsvarende.</article></article><article class="futureLegalArticle" data-name="§56k" id="kapittel-1-foreslåttparagraf-11"><span class="futureLegalArticleHeader">§ 56k. <span class="legalArticleTitle">Sakskostnader</span></span><article class="legalP" id="kapittel-1-foreslåttparagraf-11-ledd-1">I sak om begjæring om pålegg kan en tjenesteyter bare ilegges ansvar for saksøkerens sakskostnader etter tvisteloven kapittel 20 i ankesak der tjenesteyteren har anket. For øvrig gjelder bestemmelsene om sakskostnader i tvisteloven kapittel 20.</article></article><article class="futureLegalArticle" data-name="§56l" id="kapittel-1-foreslåttparagraf-12"><span class="futureLegalArticleHeader">§ 56l. <span class="legalArticleTitle">Erstatning ved opphevelse og bortfall av pålegg</span></span><article class="legalP" id="kapittel-1-foreslåttparagraf-12-ledd-1">Dersom et pålegg om å hindre eller vanskeliggjøre tilgang til nettsted er opphevet eller bortfalt, og det viser seg at det ikke var grunnlag for saksøkerens begjæring da pålegget ble besluttet, plikter saksøkeren å erstatte den skade saksøkte har lidt som følge av pålegget og ved de skritt som har vært nødvendige for å avverge pålegget eller å få det opphevet.</article><article class="legalP" id="kapittel-1-foreslåttparagraf-12-ledd-2">Krav om erstatning etter denne paragrafen kan gjøres gjeldende for Oslo tingrett i sak om opphevelse eller bortfall av pålegget, eller ved ordinært søksmål.</article></article><article class="futureLegalArticle" data-name="§56m" id="kapittel-1-foreslåttparagraf-13"><span class="futureLegalArticleHeader">§ 56m. <span class="legalArticleTitle">Forholdet til tvisteloven</span></span><article class="legalP" id="kapittel-1-foreslåttparagraf-13-ledd-1">Tvisteloven kapittel 1 til 3, §§ 4-1 og 4-7, § 9-6, kapittel 11 til 15, kapittel 16 unntatt §§ 16-1, 16-2, 16-8, 16-10 og §§ 16-15 til 16-19, kapittel 18, kapittel 19 unntatt §§ 19-11, 19-12 og § 19-13 første og andre ledd og kapittel 20 til 31 gjelder tilsvarende i saker om pålegg så langt de passer og ikke annet følger av §§ 56c til 56m i loven her.</article></article></section><section class="section" data-name="kapII" id="kapittel-2" data-lovdata-URL="LTI/lov/2013-05-31-26/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>