<!DOCTYPE html><html lang="no"><head><title>Forskrift om endring i forskrift om særavgifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-11-28-1371</dd><dt class="dokid">DokumentID</dt><dd class="dokid">LTI/forskrift/2013-11-28-1371</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 16 s 2682</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">2013-12-03 16:20</dd><dt class="journalNumber">Journalnummer</dt><dd class="journalNumber">2013-1191</dd><dt class="titleShort">Korttittel</dt><dd class="titleShort">Endr. i forskrift om særavgifter</dd><dt class="title">Tittel</dt><dd class="title">Forskrift om endring i forskrift om særavgifter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 28. november 2013 med hjemmel i lov 19. mai 1933 nr. 11 om særavgifter og Stortingets avgiftsvedtak.</dd><dt class="refid">RefID</dt><dd class="refid">forskrift/2013-11-28-1371</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter<ul class="tocSubUl"><li>I<ul class="tocSubUl"><li>§ 3-6-8. Fritak for gass brukt i visse kraftintensive prosesser</li><li>§ 3-6-9. Fritak for gass til veksthusnæringen</li><li>§ 3-6-12. Levering fra ikke-registrert virksomhet – kreditering av avgift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-11-28-1371" id="dokument"><h1>Forskrift om endring i forskrift om særavgifter</h1><section class="section" data-name="kapI" id="kapittel-1" data-lovdata-URL="LTI/forskrift/2013-11-28-1371/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">§ 3-6-7 første, femte og nytt sjette ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Ved levering av naturgass og LPG til industri og bergverk skal det betales redusert sats.</article><article class="numberedLegalP" data-numerator="5" id="kapittel-1-nummer-2">(5) Levering av gass med redusert sats kan skje mot skriftlig bekreftelse på at bruker er registrert i berettiget næringsundergruppe (næringskode) i Enhetsregisteret. Bruker skal også avgi en erklæring om hvor stor andel av gassen som skal benyttes i forbindelse med industriproduksjon eller bergverksdrift. Bruken skal kunne sannsynliggjøres. Erklæringen kan gjelde i ett år. Den som avgir erklæringen er ansvarlig for at opplysningene er riktige og fullstendige. Leverandøren skal oppbevare dokumentasjonen i ti år.</article><article class="numberedLegalP" data-numerator="6" id="kapittel-1-nummer-3">(6) Ikke-registrert virksomhet som er fakturert med full avgiftssats av sin leverandør kan månedlig kreve å få differansen mellom full og redusert sats kreditert etter reglene i § 3-6-12.</article> <article class="defaultP" margin-top="true">§ 3-6-8 skal lyde:</article><article class="futureLegalArticle" data-name="§3-6-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-6-8</span>. <span class="legalArticleTitle">Fritak for gass brukt i visse kraftintensive prosesser</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Naturgass og LPG som leveres til bruk i kjemisk reduksjon eller i elektrolyse, metallurgiske eller mineralogiske prosesser er fritatt for avgift.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Levering av gass uten avgift kan skje mot en erklæring fra bruker hvor det framgår hva gassen skal brukes til, samt mengde. Erklæringen kan gjelde i ett år. Den som avgir erklæringen er ansvarlig for at opplysningene er riktige og fullstendige. Leverandøren skal oppbevare erklæringen i ti år.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Ikke-registrert virksomhet som er fakturert med avgift av sin leverandør kan månedlig kreve å få avgiften kreditert etter reglene i § 3-6-12.</article></article> <article class="defaultP" margin-top="true">§ 3-6-9 skal lyde:</article><article class="futureLegalArticle" data-name="§3-6-9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-6-9</span>. <span class="legalArticleTitle">Fritak for gass til veksthusnæringen</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Naturgass og LPG som leveres til bruk i veksthusnæringen er fritatt for avgift.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Levering av gass uten avgift kan skje mot en erklæring fra bruker hvor det framgår hva gassen skal brukes til, samt mengde. Erklæringen kan gjelde i ett år. Den som avgir erklæringen er ansvarlig for at opplysningene er riktige og fullstendige. Leverandøren skal oppbevare erklæringen i ti år.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Ikke-registrert virksomhet som er fakturert med avgift av sin leverandør kan månedlig kreve å få avgiften kreditert etter reglene i § 3-6-12.</article></article> <article class="defaultP" margin-top="true">Ny § 3-6-12 skal lyde:</article><article class="futureLegalArticle" data-name="§3-6-12" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-6-12</span>. <span class="legalArticleTitle">Levering fra ikke-registrert virksomhet – kreditering av avgift</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Ikke-registrert virksomhet som har levert gass med redusert sats eller uten avgift etter § 3-6-7, § 3-6-8 eller § 3-6-9 kan kreve at leverandør krediterer avgiften. Den ikke-registrerte virksomheten må avgi erklæring om mengde gass som er levert med redusert sats eller uten avgift. Opplysninger om kundeforhold mv. skal ikke framkomme av erklæringen. Leverandøren skal oppbevare erklæringen i ti år.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Ikke-registrert virksomhet skal oppbevare erklæringen fra bruker i ti år etter at den er avgitt. Det samme gjelder bekreftelse på næringsundergruppe, jf. § 3-6-7. Dokumentasjonen må oppbevares på en slik måte at den kan kontrolleres.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Registrert virksomhet som har kreditert ikke-registrert virksomhet for avgift kan føre denne til fradrag i avgiftsoppgaven. Det er et vilkår for fradrag at virksomheten har mottatt erklæring om bruken og eventuell bekreftelse på næringsundergruppe.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-11-28-1371/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2014.</article></section></main></body></html>