<!DOCTYPE html><html lang="no"><head><title>Forskrift om Arbeids- og velferdsetatens kompetanse til å fastsette pensjonsgivende inntekt og trygdeavgift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-04-29-422</dd><dt class="dokid">DokumentID</dt><dd class="dokid">LTI/forskrift/2013-04-29-422</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 6 s 1167</dd><dt class="dateInForce">I kraft fra</dt><dd class="dateInForce">2013-04-29, f.o.m. inntektsåret 2013</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§24-1</li></ul></dd><dt class="dateOfPublication">Kunngjort</dt><dd class="dateOfPublication">2013-04-30 14:20</dd><dt class="journalNumber">Journalnummer</dt><dd class="journalNumber">2013-0345</dd><dt class="titleShort">Korttittel</dt><dd class="titleShort">Forskrift om fastsettelse av inntekt og trygdeavgift</dd><dt class="title">Tittel</dt><dd class="title">Forskrift om Arbeids- og velferdsetatens kompetanse til å fastsette pensjonsgivende inntekt og trygdeavgift</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 29. april 2013 med hjemmel i lov 28. februar 1997 nr. 19 om folketrygd (folketrygdloven) § 24-1.</dd><dt class="refid">RefID</dt><dd class="refid">forskrift/2013-04-29-422</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Arbeids- og velferdsetatens kompetanse til å fastsette pensjonsgivende inntekt og trygdeavgift<ul class="tocSubUl"><li>§ 1. Fastsettelse for visse grupper ved arbeid eller opphold i Norge, på norsk kontinentalsokkel og norskregistrerte skip</li><li>§ 2. Fastsettelse for personer ved arbeid eller opphold i utlandet</li><li>§ 3. Frivillig medlemskap i folketrygden</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2013-04-29-422" id="dokument"><h1>Forskrift om Arbeids- og velferdsetatens kompetanse til å fastsette pensjonsgivende inntekt og trygdeavgift</h1><article class="legalArticle" data-lovdata-URL="LTI/forskrift/2013-04-29-422/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fastsettelse for visse grupper ved arbeid eller opphold i Norge, på norsk kontinentalsokkel og norskregistrerte skip</span></h2><article class="numberedLegalP" data-numerator="1" id="paragraf-1-nummer-1">(1) Arbeids- og velferdsetaten fastsetter pensjonsgivende inntekt og trygdeavgift for følgende medlemmer i folketrygden som ikke er skattepliktige til Norge for lønn, pensjon eller næringsinntekt:<ul class="defaultList"><li data-li-identifier="a." data-name="a."><article class="listArticle" id="paragraf-1-nummer-1-punkt-1"><article class="legalP" id="paragraf-1-nummer-1-punkt-1-ledd-1">gjesteforelesere, forskere, lærere og studenter i Norge,</article></article></li><li data-li-identifier="b." data-name="b."><article class="listArticle" id="paragraf-1-nummer-1-punkt-2"><article class="legalP" id="paragraf-1-nummer-1-punkt-2-ledd-1">fiskere bosatt i annen EØS-stat med lottinntekt på norske fartøy,</article></article></li><li data-li-identifier="c." data-name="c."><article class="listArticle" id="paragraf-1-nummer-1-punkt-3"><article class="legalP" id="paragraf-1-nummer-1-punkt-3-ledd-1">personer ansatt ved internasjonale organisasjoner/skoler i Norge,</article></article></li><li data-li-identifier="d." data-name="d."><article class="listArticle" id="paragraf-1-nummer-1-punkt-4"><article class="legalP" id="paragraf-1-nummer-1-punkt-4-ledd-1">personer ansatt ved utenlandske ambassader i Norge,</article></article></li><li data-li-identifier="e." data-name="e."><article class="listArticle" id="paragraf-1-nummer-1-punkt-5"><article class="legalP" id="paragraf-1-nummer-1-punkt-5-ledd-1">personer som utøver næringsvirksomhet i Norge,</article></article></li><li data-li-identifier="f." data-name="f."><article class="listArticle" id="paragraf-1-nummer-1-punkt-6"><article class="legalP" id="paragraf-1-nummer-1-punkt-6-ledd-1">arbeidstakere som ikke oppholder seg mer enn 183 dager i Norge og som er ansatt av en utenlandsk arbeidsgiver som ikke har fast driftssted i Norge og</article></article></li><li data-li-identifier="g." data-name="g."><article class="listArticle" id="paragraf-1-nummer-1-punkt-7"><article class="legalP" id="paragraf-1-nummer-1-punkt-7-ledd-1">personer med pensjonsytelser når ingen del av pensjonsytelsen er skattepliktig i Norge.</article></article></li></ul></article><article class="numberedLegalP" data-numerator="2" id="paragraf-1-nummer-2">(2) Første ledd gjelder både når inntekten ikke er skattepliktig etter norsk intern rett, og når norsk beskatningsrett er begrenset i skatteavtale eller annen folkerettslig overenskomst.</article></article><article class="legalArticle" data-lovdata-URL="LTI/forskrift/2013-04-29-422/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsettelse for personer ved arbeid eller opphold i utlandet</span></h2><article class="numberedLegalP" data-numerator="1" id="paragraf-2-nummer-1">(1) Arbeids- og velferdsetaten fastsetter pensjonsgivende inntekt og trygdeavgift for personer som ikke er skattepliktige som bosatt i Norge etter skatteloven § 2-1, som enten er medlem av folketrygden, eller for pensjonister bosatt i annet EØS-land hvor Norge er kompetent stat for fastsettelse av trygdeavgift etter EØS-retten. Ved opphør av skatteplikt som bosatt etter skatteloven skal Arbeids- og velferdsetaten fastsette pensjonsgivende inntekt og trygdeavgift fra og med det tidspunkt skatteplikten som bosatt opphører.</article><article class="numberedLegalP" data-numerator="2" id="paragraf-2-nummer-2">(2) Arbeids- og velferdsetaten fastsetter pensjonsgivende inntekt og trygdeavgift for personer som er frivillige medlemmer av norsk folketrygd og som arbeider i Malaysia eller i internasjonale organisasjoner, uavhengig av om de er skattepliktig som bosatt i Norge.</article></article><article class="legalArticle" data-lovdata-URL="LTI/forskrift/2013-04-29-422/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Frivillig medlemskap i folketrygden</span></h2><article class="legalP" id="paragraf-3-ledd-1">Ved frivillig medlemskap i folketrygden fastsetter Skatteetaten pensjonsgivende inntekt og trygdeavgift etter de ordinære satsene. Hvis det aktuelle medlemskap har en sats som overstiger de ordinære satsene for trygdeavgift, fastsettes differansen mellom den frivillige og den ordinære satsen av Arbeids- og velferdsetaten.</article></article><article class="legalArticle" data-lovdata-URL="LTI/forskrift/2013-04-29-422/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks, og gjelder fra og med inntektsåret 2013.</article></article></main></body></html>