<!DOCTYPE html><html lang="no"><head><title>Lov om endringer i sjøloven og luftfartsloven (gjennomføring av direktiv 2009/20/EF og forordning 285/2010)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-04-05-11</dd><dt class="dokid">DokumentID</dt><dd class="dokid">LTI/lov/2013-04-05-11</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 5 s 769</dd><dt class="dateInForce">I kraft fra</dt><dd class="dateInForce">2013-04-05, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-11-101</li><li>lov/1994-06-24-39</li></ul></dd><dt class="dateOfPublication">Kunngjort</dt><dd class="dateOfPublication">2013-04-05 14:40</dd><dt class="journalNumber">Journalnummer</dt><dd class="journalNumber">2013-0204</dd><dt class="titleShort">Korttittel</dt><dd class="titleShort">Endringslov til sjøloven og luftfartsloven</dd><dt class="title">Tittel</dt><dd class="title">Lov om endringer i sjøloven og luftfartsloven (gjennomføring av direktiv 2009/20/EF og forordning 285/2010)</dd><dt class="miscInformation">Annet om dokumentet</dt><dd class="miscInformation">Prop.12 L (2012–2013), Innst.186 L (2012–2013), Lovvedtak 38 (2012–2013). Stortingets første og andre gangs behandling hhv. 19. februar og 5. mars 2013. Fremmet av Justis- og beredskapsdepartementet. Jf. EØS-avtalens vedlegg XIII nr. 56w (direktiv 2009/20/EF) og nr. 66l (forordning (EF) nr. 785/2004).</dd><dt class="refid">RefID</dt><dd class="refid">lov/2013-04-05-11</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i sjøloven og luftfartsloven (gjennomføring av direktiv 2009/20/EF og forordning 285/2010)<ul class="tocSubUl"><li>I<ul class="tocSubUl"><li>§ 182 a. Forsikringsplikt, forsikringsbevis</li><li>§ 182 b. Bortvisning og anløpsforbud</li><li>§ 182 c. Sanksjoner ved forsømt forsikrings- og sertifikatplikt</li></ul></li><li>II<ul class="tocSubUl"><li>§ 11-2. Forsikringsplikt mv.</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2013-04-05-11" id="dokument"><h1>Lov om endringer i sjøloven og luftfartsloven (gjennomføring av direktiv 2009/20/EF og forordning 285/2010)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 11. juni 1993 nr. 101 om luftfart (luftfartsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. juni 1994 nr. 39 om sjøfarten (sjøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-04-05-11/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. juni 1994 nr. 39 om sjøfarten gjøres følgende endringer:</article> <article class="defaultP" margin-top="true">§ 91 annet ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">arrest som begjæres etter at det foreligger tvangsgrunnlag for kravet som nevnt i tvangsfullbyrdelsesloven § 4-1 annet ledd,</article></article></li></ul></article> <article class="defaultP" margin-top="true">Overskriften til kapittel 9 skal lyde:</article> <article class="defaultP" margin-top="true"><i>Kapittel 9. Ansvarsbegrensning og forsikringsplikt</i></article> <article class="defaultP" margin-top="true">I kapittel 9 skal nye §§ 182 a til 182 c lyde:</article><article class="futureLegalArticle" data-name="§182a" id="kapittel-1-foreslåttparagraf-1"><span class="futureLegalArticleHeader">§ 182 a. <span class="legalArticleTitle">Forsikringsplikt, forsikringsbevis</span></span><article class="legalP" id="kapittel-1-foreslåttparagraf-1-ledd-1">Rederen av et norsk skip på 300 bruttotonn eller mer plikter å ha forsikring eller annen sikkerhet som dekker ansvar som kan begrenses i medhold av den internasjonale konvensjon 19. november 1976 om begrensning av sjørettslige krav slik den er endret ved protokoll 2. mai 1996. Forsikringen skal dekke ansvaret opp til de konvensjonsfastsatte ansvarsgrensene.</article><article class="legalP" id="kapittel-1-foreslåttparagraf-1-ledd-2">Forsikringsgiveren eller sikkerhetsstilleren skal utstede et sertifikat som bekrefter at det foreligger slik forsikring eller sikkerhet som nevnt i første ledd. Sertifikatet skal være om bord på skipet til enhver tid. Uten gyldig sertifikat kan skipet ikke seile under norsk flagg.</article><article class="legalP" id="kapittel-1-foreslåttparagraf-1-ledd-3">Første ledd og annet ledd første og annet punktum gjelder tilsvarende for utenlandsk skip som anløper eller forlater havn eller annen laste- eller losseplass i Norge eller på den norske delen av kontinentalsokkelen eller utfører oppgaver i norsk territorialfarvann.</article><article class="legalP" id="kapittel-1-foreslåttparagraf-1-ledd-4">Reglene i første til tredje ledd gjelder også for skip som eies eller brukes av den norske stat eller av annen stat, unntatt for krigsskip og andre skip som benyttes i statlig, ikke-kommersielt øyemed.</article><article class="legalP" id="kapittel-1-foreslåttparagraf-1-ledd-5">Departementet kan i forskrift gi nærmere regler om forsikring og annen sikkerhet, herunder om hvilke vilkår forsikringen eller sikkerheten må oppfylle for å kunne godkjennes, krav til sertifikat og plikt til fremvisning av sertifikat.</article></article><article class="futureLegalArticle" data-name="§182b" id="kapittel-1-foreslåttparagraf-2"><span class="futureLegalArticleHeader">§ 182 b. <span class="legalArticleTitle">Bortvisning og anløpsforbud</span></span><article class="legalP" id="kapittel-1-foreslåttparagraf-2-ledd-1">Utenlandsk skip som ikke har slikt sertifikat som nevnt i § 182 a, kan bortvises fra norske havner. Blir et utenlandsk skip bortvist, skal vedkommende myndighet foreta notifikasjon om bortvisningen i henhold til direktiv 2009/20/EF.</article><article class="legalP" id="kapittel-1-foreslåttparagraf-2-ledd-2">Utenlandsk skip som på grunn av manglende sertifikat er bortvist fra en havn i en EØS-stat i henhold til direktiv 2009/20/EF, kan ikke anløpe norsk havn før skipet har gyldig sertifikat. Skip som nevnt i første punktum uten gyldig sertifikat, kan bortvises.</article></article><article class="futureLegalArticle" data-name="§182c" id="kapittel-1-foreslåttparagraf-3"><span class="futureLegalArticleHeader">§ 182 c. <span class="legalArticleTitle">Sanksjoner ved forsømt forsikrings- og sertifikatplikt</span></span><article class="legalP" id="kapittel-1-foreslåttparagraf-3-ledd-1">Reglene i § 199 gjelder tilsvarende når et norsk skip ikke har påbudt forsikring eller annen sikkerhet eller påbudt sertifikat for forsikring eller sikkerhet om bord etter reglene i § 182 a.</article></article></section><section class="section" data-name="kapII" id="kapittel-2" data-lovdata-URL="LTI/lov/2013-04-05-11/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 11. juni 1993 nr. 101 om luftfart gjøres følgende endringer:</article> <article class="defaultP" margin-top="true">§ 10-38 a tredje ledd første punktum skal lyde:</article><article class="legalP" id="kapittel-2-ledd-2">Departementet kan gi nærmere forskrifter om forsikringsplikten, herunder om størrelsen på forsikringen, om virkningen av at forsikringen ikke holdes i kraft, og om utfylling og gjennomføring av krav om forsikring for passasjerer, reisegods og gods som følger av EØS-avtalen på luftfartsområdet.</article> <article class="defaultP" margin-top="true">§ 10-38 a fjerde ledd oppheves.</article> <article class="defaultP" margin-top="true">§ 11-2 skal lyde:</article><article class="futureLegalArticle" data-name="§11-2" id="kapittel-2-foreslåttparagraf-1"><span class="futureLegalArticleHeader">§ 11-2. <span class="legalArticleTitle">Forsikringsplikt mv.</span></span><article class="legalP" id="kapittel-2-foreslåttparagraf-1-ledd-1">Når ikke annet blir bestemt av departementet, skal det for fartøy som brukes til luftfart etter denne lov, foreligge godkjent forsikring eller annen sikkerhet til dekning av erstatningsplikt som nevnt i § 11-1.</article><article class="legalP" id="kapittel-2-foreslåttparagraf-1-ledd-2">Departementet kan i forskrift gi nærmere regler om forsikring eller sikkerhetsstillelse, herunder om utfylling og gjennomføring av krav om forsikring for erstatning for skade på tredjeperson som følger av EØS-avtalen på luftfartsområdet, og om virkningen av at forsikringen eller sikkerheten ikke holdes i kraft.</article></article></section><section class="section" data-name="kapIII" id="kapittel-3" data-lovdata-URL="LTI/lov/2013-04-05-11/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lovens del I trer i kraft fra den tid Kongen bestemmer. Del II trer i kraft straks.</article></section></main></body></html>