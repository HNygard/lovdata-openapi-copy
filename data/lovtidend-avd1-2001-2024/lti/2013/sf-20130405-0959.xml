<!DOCTYPE html><html lang="no"><head><title>FOR–2009-09-25 nr 1222: Forskrift om IT-standarder i offentlig forvaltning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-04-05-959</dd><dt class="dokid">DokumentID</dt><dd class="dokid">LTI/forskrift/2013-04-05-959</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 12 s 1958</dd><dt class="dateInForce">I kraft fra</dt><dd class="dateInForce">2013-04-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-09-25-1222</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1967-02-10/§15a</li></ul></dd><dt class="dateOfPublication">Kunngjort</dt><dd class="dateOfPublication">2013-08-13 14:40</dd><dt class="journalNumber">Journalnummer</dt><dd class="journalNumber">2013-0280</dd><dt class="titleShort">Korttittel</dt><dd class="titleShort">Forskrift om IT-standarder i offentlig forvaltning</dd><dt class="title">Tittel</dt><dd class="title">FOR–2009-09-25 nr 1222: Forskrift om IT-standarder i offentlig forvaltning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 5. april 2013 med hjemmel i lov 10. februar 1967 om behandlingsmåten i forvaltningssaker (forvaltningsloven) § 15a. Fremmet av Fornyings-, administrasjons- og kirkedepartementet.</dd><dt class="refid">RefID</dt><dd class="refid">forskrift/2013-04-05-959</dd><dt class="table-of-contents">Innhold</dt><dd class="table-of-contents"><ul class="tocTopUl"><li>FOR–2009-09-25 nr 1222: Forskrift om IT-standarder i offentlig forvaltning<ul class="tocSubUl"><li>§ 1. Formål og virkeområde</li><li>§ 2. Begreper</li><li>§ 3. Standardiseringsrådet</li><li>§ 4. Obligatoriske standarder for tekstdokumenter på offentlige nettsider</li><li>§ 5. Obligatoriske standarder for tekstdokumenter som vedlegg til e-post</li><li>§ 6. Obligatoriske standarder for multimediainnhold på offentlige nettsider</li><li>§ 7. Obligatoriske standarder for utforming av næringslivsskjema på offentlige nettsider</li><li>§ 8. Obligatoriske standarder for tegnsett ved utveksling av informasjon mellom offentlige virksomheter og med innbyggere og næringsliv</li><li>§ 9. Krav til tegnsett i interne systemer</li><li>§ 10.</li><li>§ 11. Ikrafttredelse</li><li>§ 12. Overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/2013-04-05-959" id="dokument"><h1>FOR–2009-09-25 nr 1222: Forskrift om IT-standarder i offentlig forvaltning</h1><article class="legalArticle" data-lovdata-URL="LTI/forskrift/2013-04-05-959/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Forskriften skal bidra til at et hvert organ for stat eller kommune, jf. forvaltningsloven § 1 første punktum, tar i bruk tekniske-, semantiske- og organisatoriske IT-standarder som legger til rette for og fremmer elektronisk samhandling med og i forvaltningen.</article></article><article class="legalArticle" data-lovdata-URL="LTI/forskrift/2013-04-05-959/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Begreper</span></h2><article class="legalP" id="paragraf-2-ledd-1">I forskriften menes med<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>standard:</i> normative krav, spesifikasjoner, retningslinjer eller veiledninger</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>forvaltningsstandard:</i> standard gitt av en relevant myndighet om at gitt standard skal legges til grunn for hele eller større deler av forvaltningen</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>teknisk standard:</i> standarder for hvordan IKT-systemer skal være utformet med brukergrensesnitt og grensesnitt mot andre IKT-systemer</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>semantisk standard (menings- eller fortolkningsstandard):</i> standard som fastsetter den nærmere betydningen av data</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>organisatorisk standard:</i> standard som fastsetter organisatoriske, rollemessige, prosessuelle eller avtalemessige forhold mellom samhandlende parter.</article></article></li></ul></article></article><article class="legalArticle" data-lovdata-URL="LTI/forskrift/2013-04-05-959/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Standardiseringsrådet</span></h2><article class="legalP" id="paragraf-3-ledd-1">Standardiseringsrådet er et rådgivende organ for Direktoratet for forvaltning og IKT (Difi) og består av representanter fra statlige, fylkeskommunale og kommunale organer.</article><article class="legalP" id="paragraf-3-ledd-2">Standardiseringsrådet har en rolle som tilrettelegger og pådriver for systematisk bruk av IT-standarder mellom og i forvaltningen. Standardiseringsrådet skal gi anbefaling til Difi om hvilke IT-standarder som bør legges til grunn i forvaltningen. Standardiseringsrådet skal primært beskjeftige seg med standarder som har relevans for en stor bredde av offentlige aktører.</article><article class="legalP" id="paragraf-3-ledd-3">Forslag til standarder skal publiseres på internettsiden til Direktoratet for forvaltning og IKT (Difi) og skal være tilgjengelig på www.standard.difi.no.</article></article><article class="legalArticle" data-lovdata-URL="LTI/forskrift/2013-04-05-959/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Obligatoriske standarder for tekstdokumenter på offentlige nettsider</span></h2><article class="legalP" id="paragraf-4-ledd-1">Ferdigstilte tekstdokumenter som skal gjøres tilgjengelige på offentlige internettsider, skal utformes i HyperText Markup Language, HTML 4.01/Extensible HyperText Markup Language, XHTML 1.0.</article><article class="legalP" id="paragraf-4-ledd-2">Er det behov for å ivareta formatering, kan slike dokumenter utformes i Portable Document Format (PDF), versjon PDF/A-1 (ISO 19005-1:2005), PDF 1.4, PDF 1.5, PDF 1.6 eller PDF 1.7 (ISO 32000-1:2008).</article><article class="legalP" id="paragraf-4-ledd-3">Tekstdokumentene kan i tillegg gjøres tilgjengelige i andre formater.</article></article><article class="legalArticle" data-lovdata-URL="LTI/forskrift/2013-04-05-959/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Obligatoriske standarder for tekstdokumenter som vedlegg til e-post</span></h2><article class="legalP" id="paragraf-5-ledd-1">Ferdigstilte tekstdokumenter som skal sendes som vedlegg til e-post fra forvaltningsorganer til innbyggere og næringsliv, skal utformes i PDF 1.4-1.6, PDF 1.7 (ISO 32000-1) eller PDF/A (ISO 19005-1).</article><article class="legalP" id="paragraf-5-ledd-2">Forvaltningsorganer skal kunne ta i mot vanlige dokumentformater som for eksempel Open Document Format (ODF) og Office Open XML (OOXML).</article></article><article class="legalArticle" data-lovdata-URL="LTI/forskrift/2013-04-05-959/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Obligatoriske standarder for multimediainnhold på offentlige nettsider</span></h2><article class="legalP" id="paragraf-6-ledd-1">Video som skal gjøres tilgjengelige på offentlige internettsider, skal utformes i minst en av følgende standarder:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">videosporet kodet i Theora 1.0 (Xiph.org 2008) og lydsporet i Vorbis 1 (Xiph.org 2004) innkapslet i Ogg (RFC 3533, IETF 2003)</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Videosporet kodet i H.264 (ISO/IEC 14496-10:2009) og lydsporet i AAC (ISO/IEC 13818-7:2003) innkapslet i MP4 (ISO/IEC 14496-14:2003).</article></article></li></ul></article><article class="legalP" id="paragraf-6-ledd-2">Lyd med tapsbasert komprimering som skal gjøres tilgjengelig på offentlige internettsider, skal utformes i minst en av følgende standarder:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">Vorbis 1 (Xiph.org 2004) innkapslet i Ogg (RFC 3533, IETF 2003)</article></article></li><li data-li-identifier="b)" data-name="b)"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">MP3 (ISO 11172-3) uten innkapsling.</article></article></li></ul></article><article class="legalP" id="paragraf-6-ledd-3">Lyd med tapsfri komprimering som skal gjøres tilgjengelig på offentlige internettsider, skal utformes i minst en av følgende standarder:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">FLAC 1.2.1 (Xiph.org 2007) med innkapsling i Ogg (RFC 3533, IETF 2003)</article></article></li><li data-li-identifier="b)" data-name="b)"><article class="listArticle" id="paragraf-6-ledd-3-punkt-2"><article class="legalP" id="paragraf-6-ledd-3-punkt-2-ledd-1">FLAC 1.2.1 (Xiph.org 2007) med FLACs eget innkapslingsformat.</article></article></li></ul></article><article class="legalP" id="paragraf-6-ledd-4">Bilder som skal gjøres tilgjengelig på offentlige internettsider, skal utformes i<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-4-punkt-1"><article class="legalP" id="paragraf-6-ledd-4-punkt-1-ledd-1">JPEG (ISO/IEC 10918-1) for bilde med tapsbasert komprimering av punktgrafikk</article></article></li><li data-li-identifier="b)" data-name="b)"><article class="listArticle" id="paragraf-6-ledd-4-punkt-2"><article class="legalP" id="paragraf-6-ledd-4-punkt-2-ledd-1">PNG (ISO/IEC 15948:2003) for bilde med tapsfri komprimering av punktgrafikk, gjerne supplert av GIF.</article></article></li></ul></article></article><article class="legalArticle" data-lovdata-URL="LTI/forskrift/2013-04-05-959/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Obligatoriske standarder for utforming av næringslivsskjema på offentlige nettsider</span></h2><article class="legalP" id="paragraf-7-ledd-1">Elmer 2.1-retningslinjene (Brønnøysundregistrene 2011) er obligatoriske for utforming av næringslivsskjema på offentlige nettsider, tilpasset skjermer på en PC eller tilsvarende.</article><article class="legalP" id="paragraf-7-ledd-2">Forvaltningsorganer skal oppfylle Elmer 2.1 på best passende tidspunkt, senest ved første nødvendige utskifting og videreutvikling som krever gjennomgripende endringer av eksisterende løsninger.</article></article><article class="legalArticle" data-lovdata-URL="LTI/forskrift/2013-04-05-959/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Obligatoriske standarder for tegnsett ved utveksling av informasjon mellom offentlige virksomheter og med innbyggere og næringsliv</span></h2><article class="legalP" id="paragraf-8-ledd-1">Ved all utveksling av informasjon mellom forvaltningsorganer og fra forvaltningsorgan til innbyggere og næringsliv skal tegnsettstandarden ISO/IEC 10646 representert ved UTF8 benyttes. Inntil videre aksepteres det en begrenset støtte til tegn som finnes i ISO 8859-1 supplert med ytterligere 6 nordsamiske tegn i store og små representasjoner (Č, č, Đ, đ, Ŋ, ŋ, Š, š, Ŧ, ŧ, Ž, ž).</article><article class="legalP" id="paragraf-8-ledd-2">Er det en særlig uforholdsmessig byrde å oppfylle den obligatoriske standarden, kan forvaltningsorganet unnlate helt eller delvis å oppfylle kravet. Forvaltningsorganet skal straks melde fra til Direktoratet for forvaltning om dette og begrunne hvorfor det unnlater å oppfylle kravet.</article></article><article class="legalArticle" data-lovdata-URL="LTI/forskrift/2013-04-05-959/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til tegnsett i interne systemer</span></h2><article class="legalP" id="paragraf-9-ledd-1">Forvaltningsorganer som gjør større omlegginger gjennom nyetablering eller videreutvikling av alle IT-løsninger, skal støtte ISO/IEC 10646.</article></article><article class="legalArticle" data-lovdata-URL="LTI/forskrift/2013-04-05-959/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">Krav til elektronisk faktura og kreditnota</article><article class="legalP" id="paragraf-10-ledd-2">Forvaltningsorganer plikter å ta i mot faktura og kreditnota på standarden Elektronisk handelsformat<sup class="footnotereference" data-footnotereferencevalue="1" data-unique-footnote-counter="1">1</sup> (EHF).</article><article class="legalP" id="paragraf-10-ledd-3">Leverandører av varer og tjenester som sender elektronisk faktura eller kreditnota til forvaltningsorganer skal sende disse slik at de kan mottas av forvaltningsorganet i Elektronisk handelsformat (EHF).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Standarden er tilgjengelig her: https://github.com/difi/VEFAvalidatorConf/tree/master/STANDARD/EHFInvoice/1.6/guide.</article></footer></article><article class="legalArticle" data-lovdata-URL="LTI/forskrift/2013-04-05-959/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft straks. Fra samme tidspunkt oppheves forskrift 25. september 2009 nr. 1222 om IT-standarder i offentlig forvaltning. Kongelig resolusjon av 6. desember 1991 oppheves.</article></article><article class="legalArticle" data-lovdata-URL="LTI/forskrift/2013-04-05-959/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Overgangsregler</span></h2><article class="legalP" id="paragraf-12-ledd-1">§ 4 gjelder bare for nye dokumenter som gjøres tilgjengelig på offentlige internettsider fra ikrafttredelsen. For alle offentlig tilgjengelige dokumenter gjelder den fra 1. januar 2014.</article><article class="legalP" id="paragraf-12-ledd-2">§ 6 gjelder for nytt multimediainnhold på statlige internettsider fra ikrafttredelsen og på kommunale internettsider fra 1. januar 2013. For tidligere publisert multimediainnhold gjelder kravene på statlige internettsider fra 1. januar 2014 og på kommunale internettsider fra 1. januar 2015.</article><article class="legalP" id="paragraf-12-ledd-3">§ 10 gjelder for fylkeskommunene og kommunene fra 1. januar 2015.</article></article></main></body></html>