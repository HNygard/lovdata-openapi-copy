<!DOCTYPE html><html lang="no"><head><title>Lov om forbud mot diskriminering på grunn av nedsatt funksjonsevne (diskriminerings- og tilgjengelighetsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-21-61</dd><dt class="dokid">DokumentID</dt><dd class="dokid">LTI/lov/2013-06-21-61</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 9 s 1484</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1997-05-23-31</li><li>lov/1999-03-26-17</li><li>lov/2003-06-06-38</li><li>lov/2003-06-06-39</li><li>lov/2005-06-10-40</li><li>lov/2005-06-17-62</li><li>lov/2008-06-20-42</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Arbeidsforhold. Sysselsetting</li> <li>Arbeidsrett &gt; Likestilling og diskriminering</li></ul></dd><dt class="dateOfPublication">Kunngjort</dt><dd class="dateOfPublication">2013-06-21 15:35</dd><dt class="journalNumber">Journalnummer</dt><dd class="journalNumber">2013-0576</dd><dt class="titleShort">Korttittel</dt><dd class="titleShort">Diskriminerings- og tilgjengelighetsloven</dd><dt class="title">Tittel</dt><dd class="title">Lov om forbud mot diskriminering på grunn av nedsatt funksjonsevne (diskriminerings- og tilgjengelighetsloven)</dd><dt class="miscInformation">Annet om dokumentet</dt><dd class="miscInformation">Prop.88 L (2012–2013), Innst.441 L (2012–2013), Lovvedtak 96 (2012–2013). Stortingets første og andre gangs behandling hhv. 10. og 13. juni 2013. Fremmet av Barne-, likestillings- og inkluderingsdepartementet.</dd><dt class="refid">RefID</dt><dd class="refid">lov/2013-06-21-61</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om forbud mot diskriminering på grunn av nedsatt funksjonsevne (diskriminerings- og tilgjengelighetsloven)<ul class="tocSubUl"><li>Kapittel 1 Formål og virkeområde<ul class="tocSubUl"><li>§ 1. Formål</li><li>§ 2. Lovens saklige virkeområde</li><li>§ 3. Lovens stedlige virkeområde</li><li>§ 4. Ufravikelighet</li></ul></li><li>Kapittel 2 Forbud mot diskriminering<ul class="tocSubUl"><li>§ 5. Hovedregel om forbud mot diskriminering</li><li>§ 6. Lovlig forskjellsbehandling</li><li>§ 7. Positiv særbehandling</li><li>§ 8. Forbud mot trakassering</li><li>§ 9. Forbud mot gjengjeldelse</li><li>§ 10. Forbud mot instruks</li><li>§ 11. Forbud mot medvirkning</li><li>§ 12. Brudd på plikten til universell utforming eller individuell tilrettelegging</li></ul></li><li>Kapittel 3 Universell utforming og individuell tilrettelegging<ul class="tocSubUl"><li>§ 13. Universell utforming</li><li>§ 14. Særlig om universell utforming av IKT</li><li>§ 15. Universell utforming av bygninger, anlegg mv.</li><li>§ 16. Rett til individuell tilrettelegging av kommunale tjenester</li><li>§ 17. Rett til individuell tilrettelegging i skole- og utdanningsinstitusjoner</li></ul></li><li>Kapittel 4 Aktivt likestillingsarbeid<ul class="tocSubUl"><li>§ 18. Offentlige myndigheters plikt til aktivt likestillingsarbeid</li><li>§ 19. Arbeidslivets organisasjoners aktivitetsplikt</li><li>§ 20. Organisasjoners og utdanningsinstitusjoners plikt til å forebygge og forhindre trakassering</li></ul></li><li>Kapittel 5 Supplerende regler i arbeidsforhold<ul class="tocSubUl"><li>§ 21. Diskrimineringsforbudet i arbeidsforhold</li><li>§ 22. Arbeidsgivers opplysningsplikt overfor arbeidssøker</li><li>§ 23. Arbeidsgivers opplysningsplikt om lønn</li><li>§ 24. Arbeidsgivers aktivitetsplikt</li><li>§ 25. Arbeidsgivers redegjørelsesplikt</li><li>§ 26. Rett til individuell tilrettelegging</li><li>§ 27. Arbeidsgivers plikt til å forebygge og forhindre trakassering</li></ul></li><li>Kapittel 6 Håndheving, bevisbyrde og reaksjoner<ul class="tocSubUl"><li>§ 28. Håndheving av loven</li><li>§ 29. Håndheving av reglene om universell utforming av IKT</li><li>§ 30. Bevisbyrde</li><li>§ 31. Oppreisning og erstatning</li><li>§ 32. Organisasjoners adgang til å opptre som fullmektig</li></ul></li><li>Kapittel 7 Ikrafttredelse og endringer i andre lover m.m.<ul class="tocSubUl"><li>§ 33. Ikrafttredelse</li><li>§ 34. Videreføring av forskrifter</li><li>§ 35. Endringer i andre lover<ul class="tocSubUl"><li>§ 3 a. Forbud mot diskriminering</li><li>§ 1-8. Forbud mot diskriminering</li><li>§ 1-4. Forbod mot diskriminering</li><li>§ 1-5. Forbod mot diskriminering</li><li>§ 13-1. Forbud mot diskriminering</li><li>§ 13-4. Innhenting av opplysninger ved ansettelse</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/lov/2013-06-21-61" id="dokument"><h1>Lov om forbud mot diskriminering på grunn av nedsatt funksjonsevne (diskriminerings- og tilgjengelighetsloven)</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 20. juni 2008 nr. 42 om forbud mot diskriminering på grunn av nedsatt funksjonsevne (diskriminerings- og tilgjengelighetsloven).</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 23. mai 1997 nr. 31 om eierseksjoner (eierseksjonsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 26. mars 1999 nr. 17 om husleieavtaler (husleieloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 6. juni 2003 nr. 38 om bustadbyggjelag (bustadbyggjelagslova).</article></article></li><li data-li-identifier="4" data-name="4"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 6. juni 2003 nr. 39 om burettslag (burettslagslova).</article></article></li><li data-li-identifier="5" data-name="5"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 10. juni 2005 nr. 40 om Likestillings- og diskrimineringsombudet og Likestillings- og diskrimineringsnemnda (diskrimineringsombudsloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2013-06-21-61/KAPITTEL_1"><h2>Kapittel 1 Formål og virkeområde</h2><article class="legalArticle" data-lovdata-URL="LTI/lov/2013-06-21-61/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Lovens formål er å fremme likestilling uavhengig av funksjonsevne. Likestilling innebærer:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">likeverd,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">like muligheter og rettigheter,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">tilgjengelighet og</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">tilrettelegging.</article></article></li></ul></article><article class="legalP" id="kapittel-1-paragraf-1-ledd-2">Loven skal bidra til nedbygging av samfunnsskapte funksjonshemmende barrierer og hindre at nye skapes.</article></article><article class="legalArticle" data-lovdata-URL="LTI/lov/2013-06-21-61/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Lovens saklige virkeområde</span></h3><article class="legalP" id="kapittel-1-paragraf-2-ledd-1">Loven gjelder på alle områder i samfunnet, med unntak av familieliv og andre rent personlige forhold.</article></article><article class="legalArticle" data-lovdata-URL="LTI/lov/2013-06-21-61/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lovens stedlige virkeområde</span></h3><article class="legalP" id="kapittel-1-paragraf-3-ledd-1">Loven gjelder i hele landet, herunder på Svalbard og Jan Mayen. Loven gjelder også på faste og flyttbare installasjoner i virksomhet på norsk kontinentalsokkel, på norske skip og norske luftfartøyer.</article><article class="legalP" id="kapittel-1-paragraf-3-ledd-2">Kapittel 3 og §§ 18, 19, 24, 25 og 26 om universell utforming, individuell tilrettelegging, aktivt likestillingsarbeid og arbeidsgivers aktivitets- og redegjørelsesplikt gjelder likevel ikke på Svalbard og Jan Mayen, på installasjoner i virksomhet på norsk kontinentalsokkel, på norske skip i utenriks fart og norske luftfartøyer i internasjonal trafikk. Kongen kan gi forskrift om anvendelsen av lovens bestemmelser på disse områdene.</article><article class="legalP" id="kapittel-1-paragraf-3-ledd-3">Kongen gir forskrift om lovens anvendelse for utsendte arbeidstakere, jf. arbeidsmiljøloven § 1-7.</article></article><article class="legalArticle" data-lovdata-URL="LTI/lov/2013-06-21-61/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ufravikelighet</span></h3><article class="legalP" id="kapittel-1-paragraf-4-ledd-1">Bestemmelsene i denne loven kan ikke fravikes ved avtale.</article></article></section><section class="section" data-name="kap2" id="kapittel-2" data-lovdata-URL="LTI/lov/2013-06-21-61/KAPITTEL_2"><h2>Kapittel 2 Forbud mot diskriminering</h2><article class="legalArticle" data-lovdata-URL="LTI/lov/2013-06-21-61/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Hovedregel om forbud mot diskriminering</span></h3><article class="legalP" id="kapittel-2-paragraf-1-ledd-1">Diskriminering på grunn av nedsatt funksjonsevne er forbudt. Forbudet gjelder diskriminering på grunn av faktisk, antatt, tidligere eller fremtidig nedsatt funksjonsevne. Forbudet gjelder også diskriminering på grunn av nedsatt funksjonsevne hos en person som den som diskrimineres har tilknytning til.</article><article class="legalP" id="kapittel-2-paragraf-1-ledd-2">Med diskriminering menes direkte og indirekte forskjellsbehandling som ikke er lovlig etter § 6 eller § 7. Med direkte forskjellsbehandling menes en handling eller unnlatelse som har som formål eller virkning at en person blir behandlet dårligere enn andre i tilsvarende situasjon, og at dette skyldes nedsatt funksjonsevne. Med indirekte forskjellsbehandling menes enhver tilsynelatende nøytral bestemmelse, betingelse, praksis, handling eller unnlatelse som fører til at personer stilles dårligere enn andre, og at dette skjer på grunn av nedsatt funksjonsevne.</article></article><article class="legalArticle" data-lovdata-URL="LTI/lov/2013-06-21-61/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Lovlig forskjellsbehandling</span></h3><article class="legalP" id="kapittel-2-paragraf-2-ledd-1">Forskjellsbehandling er ikke i strid med forbudet i § 5 når:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">den har et saklig formål,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">den er nødvendig for å oppnå formålet og</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">det er et rimelig forhold mellom det man ønsker å oppnå og hvor inngripende forskjellsbehandlingen er for den eller de som stilles dårligere.</article></article></li></ul></article></article><article class="legalArticle" data-lovdata-URL="LTI/lov/2013-06-21-61/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Positiv særbehandling</span></h3><article class="legalP" id="kapittel-2-paragraf-3-ledd-1">Positiv særbehandling på grunn av nedsatt funksjonsevne er ikke i strid med forbudet i § 5 dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">særbehandlingen er egnet til å fremme lovens formål,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">det er et rimelig forhold mellom det man ønsker å oppnå og hvor inngripende forskjellsbehandlingen er for den eller de som stilles dårligere og</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">særbehandlingen opphører når formålet med den er oppnådd.</article></article></li></ul></article></article><article class="legalArticle" data-lovdata-URL="LTI/lov/2013-06-21-61/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forbud mot trakassering</span></h3><article class="legalP" id="kapittel-2-paragraf-4-ledd-1">Trakassering på grunn av nedsatt funksjonsevne er forbudt. Med trakassering menes handlinger, unnlatelser eller ytringer som virker eller har til formål å virke krenkende, skremmende, fiendtlige, nedverdigende eller ydmykende.</article></article><article class="legalArticle" data-lovdata-URL="LTI/lov/2013-06-21-61/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forbud mot gjengjeldelse</span></h3><article class="legalP" id="kapittel-2-paragraf-5-ledd-1">Det er forbudt å gjøre gjengjeld mot noen som har fremmet klage om brudd på denne lov, eller som har gitt uttrykk for at klage kan bli fremmet. Dette gjelder ikke dersom klageren har opptrådt grovt uaktsomt. Forbudet gjelder også overfor vitner i en klagesak.</article><article class="legalP" id="kapittel-2-paragraf-5-ledd-2">Det er forbudt å gjøre gjengjeld mot noen som unnlater å følge en instruks som er i strid med § 10.</article></article><article class="legalArticle" data-lovdata-URL="LTI/lov/2013-06-21-61/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Forbud mot instruks</span></h3><article class="legalP" id="kapittel-2-paragraf-6-ledd-1">Det er forbudt å instruere noen om å diskriminere, trakassere eller gjøre gjengjeld i strid med denne loven.</article></article><article class="legalArticle" data-lovdata-URL="LTI/lov/2013-06-21-61/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forbud mot medvirkning</span></h3><article class="legalP" id="kapittel-2-paragraf-7-ledd-1">Det er forbudt å medvirke til å diskriminere, trakassere, gjøre gjengjeld eller instruere i strid med denne loven.</article></article><article class="legalArticle" data-lovdata-URL="LTI/lov/2013-06-21-61/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Brudd på plikten til universell utforming eller individuell tilrettelegging</span></h3><article class="legalP" id="kapittel-2-paragraf-8-ledd-1">Brudd på plikten til universell utforming etter § 13 eller plikten til individuell tilrettelegging i §§ 16, 17 og 26 regnes som diskriminering.</article><article class="legalP" id="kapittel-2-paragraf-8-ledd-2">Diskriminering som skyldes mangelfull fysisk tilrettelegging er uttømmende regulert i §§ 13 til 17 og § 26 for de rettssubjekter og på de områder disse bestemmelsene gjelder.</article></article></section><section class="section" data-name="kap3" id="kapittel-3" data-lovdata-URL="LTI/lov/2013-06-21-61/KAPITTEL_3"><h2>Kapittel 3 Universell utforming og individuell tilrettelegging</h2><article class="legalArticle" data-lovdata-URL="LTI/lov/2013-06-21-61/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Universell utforming</span></h3><article class="legalP" id="kapittel-3-paragraf-1-ledd-1">Offentlige virksomheter skal arbeide aktivt og målrettet for å fremme universell utforming innenfor virksomheten. Tilsvarende gjelder for private virksomheter rettet mot allmennheten.</article><article class="legalP" id="kapittel-3-paragraf-1-ledd-2">Med universell utforming menes utforming eller tilrettelegging av hovedløsningen i de fysiske forholdene, inkludert informasjons- og kommunikasjonsteknologi (IKT), slik at virksomhetens alminnelige funksjon kan benyttes av flest mulig.</article><article class="legalP" id="kapittel-3-paragraf-1-ledd-3">Offentlige og private virksomheter rettet mot allmennheten har plikt til å sikre universell utforming av virksomhetens alminnelige funksjon så langt det ikke medfører en uforholdsmessig byrde for virksomheten. Ved vurderingen av om utformingen eller tilretteleggingen medfører en uforholdsmessig byrde skal det særlig legges vekt på tilretteleggingens effekt for å nedbygge funksjonshemmende barrierer, hvorvidt virksomhetens alminnelige funksjon er av offentlig art, de nødvendige kostnadene ved tilretteleggingen, virksomhetens ressurser, sikkerhetsmessige hensyn og vernehensyn.</article><article class="legalP" id="kapittel-3-paragraf-1-ledd-4">Det er ikke plikt til universell utforming etter denne loven dersom virksomheten oppfyller nærmere bestemmelser i lov eller forskrift om innholdet i plikten til universell utforming.</article><article class="legalP" id="kapittel-3-paragraf-1-ledd-5">Kongen kan gi forskrift om innholdet i plikten til universell utforming på områder som ikke er omfattet av krav i eller i medhold av annet lovverk.</article></article><article class="legalArticle" data-lovdata-URL="LTI/lov/2013-06-21-61/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Særlig om universell utforming av IKT</span></h3><article class="legalP" id="kapittel-3-paragraf-2-ledd-1">Med informasjons- og kommunikasjonsteknologi (IKT) menes teknologi og systemer av teknologi som anvendes til å uttrykke, skape, omdanne, utveksle, lagre, mangfoldiggjøre og publisere informasjon, eller som på annen måte gjør informasjon anvendbar.</article><article class="legalP" id="kapittel-3-paragraf-2-ledd-2">Nye IKT-løsninger skal være universelt utformet. Denne plikten inntrer tolv måneder etter at det foreligger standarder eller retningslinjer for innholdet i plikten, jf. fjerde ledd. Alle IKT-løsninger skal være universelt utformet fra 1. januar 2021. Håndhevingsorganet utpekt etter § 29 kan gi dispensasjon fra fristene dersom det foreligger særlig tungtveiende grunner.</article><article class="legalP" id="kapittel-3-paragraf-2-ledd-3">Plikten gjelder IKT-løsninger som underbygger virksomhetens alminnelige funksjoner og som er hovedløsninger rettet mot eller stillet til rådighet for allmennheten.</article><article class="legalP" id="kapittel-3-paragraf-2-ledd-4">Kongen gir forskrifter med nærmere bestemmelser om avgrensning av virkeområdet og innholdet i plikten til universell utforming av IKT-løsninger.</article></article><article class="legalArticle" data-lovdata-URL="LTI/lov/2013-06-21-61/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Universell utforming av bygninger, anlegg mv.</span></h3><article class="legalP" id="kapittel-3-paragraf-3-ledd-1">For bygninger, anlegg og uteområder rettet mot allmennheten gjelder kravene til universell utforming i eller i medhold av plan- og bygningsloven.</article></article><article class="legalArticle" data-lovdata-URL="LTI/lov/2013-06-21-61/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Rett til individuell tilrettelegging av kommunale tjenester</span></h3><article class="legalP" id="kapittel-3-paragraf-4-ledd-1">Barn med nedsatt funksjonsevne har rett til egnet individuell tilrettelegging av kommunale barnehagetilbud for å sikre likeverdige utviklings- og aktivitetsmuligheter. Personer med nedsatt funksjonsevne har rett til egnet individuell tilrettelegging av kommunale tjenestetilbud etter helse- og omsorgstjenesteloven av varig karakter for den enkelte, for å sikre at personer med nedsatt funksjonsevne får et likeverdig tilbud.</article><article class="legalP" id="kapittel-3-paragraf-4-ledd-2">Retten gjelder tilrettelegging som ikke innebærer en uforholdsmessig byrde. Ved vurderingen av om tilretteleggingen innebærer en uforholdsmessig byrde skal det særlig legges vekt på tilretteleggingens effekt for å nedbygge funksjonshemmende barrierer, de nødvendige kostnadene ved tilretteleggingen og virksomhetens ressurser.</article></article><article class="legalArticle" data-lovdata-URL="LTI/lov/2013-06-21-61/§17" data-name="§17" id="kapittel-3-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Rett til individuell tilrettelegging i skole- og utdanningsinstitusjoner</span></h3><article class="legalP" id="kapittel-3-paragraf-5-ledd-1">Elever og studenter med nedsatt funksjonsevne ved skole- og utdanningsinstitusjoner har rett til egnet individuell tilrettelegging av lærested, undervisning, læremidler og eksamen for å sikre likeverdige opplærings- og utdanningsmuligheter.</article><article class="legalP" id="kapittel-3-paragraf-5-ledd-2">Retten gjelder tilrettelegging som ikke innebærer en uforholdsmessig byrde. Ved vurderingen av om tilretteleggingen innebærer en uforholdsmessig byrde skal det særlig legges vekt på tilretteleggingens effekt for å nedbygge funksjonshemmende barrierer, de nødvendige kostnadene ved tilretteleggingen og virksomhetens ressurser.</article></article></section><section class="section" data-name="kap4" id="kapittel-4" data-lovdata-URL="LTI/lov/2013-06-21-61/KAPITTEL_4"><h2>Kapittel 4 Aktivt likestillingsarbeid</h2><article class="legalArticle" data-lovdata-URL="LTI/lov/2013-06-21-61/§18" data-name="§18" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Offentlige myndigheters plikt til aktivt likestillingsarbeid</span></h3><article class="legalP" id="kapittel-4-paragraf-1-ledd-1">Offentlige myndigheter skal arbeide aktivt, målrettet og planmessig for likestilling uavhengig av nedsatt funksjonsevne.</article></article><article class="legalArticle" data-lovdata-URL="LTI/lov/2013-06-21-61/§19" data-name="§19" id="kapittel-4-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Arbeidslivets organisasjoners aktivitetsplikt</span></h3><article class="legalP" id="kapittel-4-paragraf-2-ledd-1">Arbeidslivets organisasjoner skal arbeide aktivt, målrettet og planmessig for å fremme lovens formål innenfor sitt virkefelt.</article></article><article class="legalArticle" data-lovdata-URL="LTI/lov/2013-06-21-61/§20" data-name="§20" id="kapittel-4-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Organisasjoners og utdanningsinstitusjoners plikt til å forebygge og forhindre trakassering</span></h3><article class="legalP" id="kapittel-4-paragraf-3-ledd-1">Ledelsen i organisasjoner og utdanningsinstitusjoner skal innenfor sitt ansvarsområde forebygge og søke å hindre at det forekommer trakassering i strid med § 8.</article></article></section><section class="section" data-name="kap5" id="kapittel-5" data-lovdata-URL="LTI/lov/2013-06-21-61/KAPITTEL_5"><h2>Kapittel 5 Supplerende regler i arbeidsforhold</h2><article class="legalArticle" data-lovdata-URL="LTI/lov/2013-06-21-61/§21" data-name="§21" id="kapittel-5-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Diskrimineringsforbudet i arbeidsforhold</span></h3><article class="legalP" id="kapittel-5-paragraf-1-ledd-1">Forbudene i kapittel 2 gjelder alle sider av et ansettelsesforhold. Dette omfatter blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">utlysning av stilling,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">ansettelse, omplassering og forfremmelse,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">opplæring og kompetanseutvikling,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">lønns- og arbeidsvilkår og</article></article></li><li data-li-identifier="e)" data-name="e)"><article class="listArticle" id="kapittel-5-paragraf-1-ledd-1-punkt-5"><article class="legalP" id="kapittel-5-paragraf-1-ledd-1-punkt-5-ledd-1">opphør av ansettelsesforholdet.</article></article></li></ul></article><article class="legalP" id="kapittel-5-paragraf-1-ledd-2">Første ledd gjelder tilsvarende for arbeidsgivers valg og behandling av selvstendig næringsdrivende og innleide arbeidstakere.</article></article><article class="legalArticle" data-lovdata-URL="LTI/lov/2013-06-21-61/§22" data-name="§22" id="kapittel-5-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Arbeidsgivers opplysningsplikt overfor arbeidssøker</span></h3><article class="legalP" id="kapittel-5-paragraf-2-ledd-1">En arbeidssøker som mener seg forbigått i strid med denne loven, kan kreve at arbeidsgiver skriftlig gir opplysninger om den som ble ansatt. Arbeidsgiver skal opplyse om utdanning, praksis og andre formelle kvalifikasjoner.</article></article><article class="legalArticle" data-lovdata-URL="LTI/lov/2013-06-21-61/§23" data-name="§23" id="kapittel-5-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Arbeidsgivers opplysningsplikt om lønn</span></h3><article class="legalP" id="kapittel-5-paragraf-3-ledd-1">En arbeidstaker som har mistanke om diskriminering ved lønnsfastsettelsen, kan kreve at arbeidsgiver skriftlig opplyser om lønnsnivå og kriteriene for fastsettelsen av lønn for den eller de vedkommende sammenlikner seg med.</article><article class="legalP" id="kapittel-5-paragraf-3-ledd-2">Den som mottar opplysninger om lønn i medhold av denne bestemmelsen har taushetsplikt og skal underskrive en taushetserklæring. Dette gjelder ikke opplysninger som omfattes av offentleglova.</article><article class="legalP" id="kapittel-5-paragraf-3-ledd-3">Arbeidsgiver som utleverer lønnsopplysninger om en ansatt etter denne bestemmelsen skal samtidig informere vedkommende om hvilke opplysninger som er utlevert, og til hvem.</article></article><article class="legalArticle" data-lovdata-URL="LTI/lov/2013-06-21-61/§24" data-name="§24" id="kapittel-5-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Arbeidsgivers aktivitetsplikt</span></h3><article class="legalP" id="kapittel-5-paragraf-4-ledd-1">Arbeidsgivere skal arbeide aktivt, målrettet og planmessig for å fremme lovens formål innenfor sin virksomhet. Aktivitetsplikten omfatter blant annet rekruttering, lønns- og arbeidsvilkår, forfremmelse, utviklingsmuligheter og beskyttelse mot trakassering. Aktivitetsplikten gjelder for:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-4-ledd-1-punkt-1"><article class="legalP" id="kapittel-5-paragraf-4-ledd-1-punkt-1-ledd-1">arbeidsgivere i privat sektor som jevnlig sysselsetter mer enn 50 ansatte og</article></article></li><li data-li-identifier="b)" data-name="b)"><article class="listArticle" id="kapittel-5-paragraf-4-ledd-1-punkt-2"><article class="legalP" id="kapittel-5-paragraf-4-ledd-1-punkt-2-ledd-1">arbeidsgivere i offentlig sektor.</article></article></li></ul></article></article><article class="legalArticle" data-lovdata-URL="LTI/lov/2013-06-21-61/§25" data-name="§25" id="kapittel-5-paragraf-5"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Arbeidsgivers redegjørelsesplikt</span></h3><article class="legalP" id="kapittel-5-paragraf-5-ledd-1">Arbeidsgivere skal redegjøre for likestillingstiltak som er iverksatt og som planlegges iverksatt for å oppfylle aktivitetsplikten etter § 24.</article><article class="legalP" id="kapittel-5-paragraf-5-ledd-2">Redegjørelsesplikten gjelder for virksomheter som har aktivitetsplikt etter § 24 og som i lov er pålagt å utarbeide årsberetning. Disse skal ta redegjørelsene inn i virksomhetens årsberetning.</article><article class="legalP" id="kapittel-5-paragraf-5-ledd-3">Redegjørelsesplikten gjelder også for offentlige myndigheter og offentlige virksomheter som ikke er pålagt å utarbeide årsberetning. Disse skal ta redegjørelsene inn i årsbudsjettet.</article></article><article class="legalArticle" data-lovdata-URL="LTI/lov/2013-06-21-61/§26" data-name="§26" id="kapittel-5-paragraf-6"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Rett til individuell tilrettelegging</span></h3><article class="legalP" id="kapittel-5-paragraf-6-ledd-1">Arbeidstakere og arbeidssøkere med nedsatt funksjonsevne har rett til egnet individuell tilrettelegging av arbeidsplass og arbeidsoppgaver for å sikre at de kan få eller beholde arbeid, ha tilgang til opplæring og annen kompetanseutvikling samt utføre og ha mulighet til fremgang i arbeidet på lik linje med andre.</article><article class="legalP" id="kapittel-5-paragraf-6-ledd-2">Retten gjelder tilrettelegging som ikke innebærer en uforholdsmessig byrde. Ved vurderingen av om tilretteleggingen innebærer en uforholdsmessig byrde skal det særlig legges vekt på tilretteleggingens effekt for å nedbygge funksjonshemmende barrierer, de nødvendige kostnadene ved tilretteleggingen og virksomhetens ressurser.</article></article><article class="legalArticle" data-lovdata-URL="LTI/lov/2013-06-21-61/§27" data-name="§27" id="kapittel-5-paragraf-7"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Arbeidsgivers plikt til å forebygge og forhindre trakassering</span></h3><article class="legalP" id="kapittel-5-paragraf-7-ledd-1">Arbeidsgivere skal forebygge og søke å hindre at det forekommer trakassering i strid med § 8.</article></article></section><section class="section" data-name="kap6" id="kapittel-6" data-lovdata-URL="LTI/lov/2013-06-21-61/KAPITTEL_6"><h2>Kapittel 6 Håndheving, bevisbyrde og reaksjoner</h2><article class="legalArticle" data-lovdata-URL="LTI/lov/2013-06-21-61/§28" data-name="§28" id="kapittel-6-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Håndheving av loven</span></h3><article class="legalP" id="kapittel-6-paragraf-1-ledd-1">Likestillings- og diskrimineringsombudet og Likestillings- og diskrimineringsnemnda skal håndheve og medvirke til gjennomføringen av denne loven, jf. diskrimineringsombudsloven. Ombudet og nemnda skal likevel ikke håndheve reglene om:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">universell utforming av IKT i § 14,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1">universell utforming av bygg, anlegg mv. i § 15,</article></article></li><li data-li-identifier="c)" data-name="c)"><article class="listArticle" id="kapittel-6-paragraf-1-ledd-1-punkt-3"><article class="legalP" id="kapittel-6-paragraf-1-ledd-1-punkt-3-ledd-1">behandling av lønnsopplysninger i § 23 andre ledd,</article></article></li><li data-li-identifier="d)" data-name="d)"><article class="listArticle" id="kapittel-6-paragraf-1-ledd-1-punkt-4"><article class="legalP" id="kapittel-6-paragraf-1-ledd-1-punkt-4-ledd-1">aktivt likestillingsarbeid i kapittel 4 og § 24 eller</article></article></li><li data-li-identifier="e)" data-name="e)"><article class="listArticle" id="kapittel-6-paragraf-1-ledd-1-punkt-5"><article class="legalP" id="kapittel-6-paragraf-1-ledd-1-punkt-5-ledd-1">oppreisning og erstatning i § 31.</article></article></li></ul></article></article><article class="legalArticle" data-lovdata-URL="LTI/lov/2013-06-21-61/§29" data-name="§29" id="kapittel-6-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Håndheving av reglene om universell utforming av IKT</span></h3><article class="legalP" id="kapittel-6-paragraf-2-ledd-1">Kongen utpeker hvilket organ som skal føre tilsyn med at kravene i § 14 om universell utforming av IKT overholdes.</article><article class="legalP" id="kapittel-6-paragraf-2-ledd-2">Organet kan gi pålegg om retting mot en virksomhet som ikke oppfyller kravene gitt i medhold av § 14 fjerde ledd, og kan treffe vedtak om tvangsmulkt for å sikre gjennomføring av pålegg dersom fristen for å etterkomme pålegget er oversittet. Reglene i diskrimineringsombudsloven § 8 første til tredje ledd gjelder tilsvarende.</article><article class="legalP" id="kapittel-6-paragraf-2-ledd-3">Organet kan kreve de opplysningene som er nødvendige for å gjennomføre sine oppgaver etter loven, samt kreve adgang til IKT-løsninger som nevnt i § 15. Det samme gjelder klageinstansen ved klage over vedtak etter annet ledd.</article><article class="legalP" id="kapittel-6-paragraf-2-ledd-4">Søksmål om gyldigheten av vedtak truffet av dette organet eller av klageinstansen, må reises innen tre måneder etter at underretning om vedtaket er mottatt. Vedtaket kan ikke bringes inn for domstolene uten at klageadgangen er utnyttet og klagen er avgjort.</article><article class="legalP" id="kapittel-6-paragraf-2-ledd-5">Kongen kan gi forskrift om fastsettelse og gjennomføring av vedtak om tvangsmulkt.</article></article><article class="legalArticle" data-lovdata-URL="LTI/lov/2013-06-21-61/§30" data-name="§30" id="kapittel-6-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Bevisbyrde</span></h3><article class="legalP" id="kapittel-6-paragraf-3-ledd-1">Det skal legges til grunn at diskriminering har funnet sted hvis:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-3-ledd-1-punkt-1"><article class="legalP" id="kapittel-6-paragraf-3-ledd-1-punkt-1-ledd-1">det foreligger omstendigheter som gir grunn til å tro at det har skjedd diskriminering og</article></article></li><li data-li-identifier="b)" data-name="b)"><article class="listArticle" id="kapittel-6-paragraf-3-ledd-1-punkt-2"><article class="legalP" id="kapittel-6-paragraf-3-ledd-1-punkt-2-ledd-1">den ansvarlige ikke sannsynliggjør at diskriminering likevel ikke har funnet sted.</article></article></li></ul></article><article class="legalP" id="kapittel-6-paragraf-3-ledd-2">Dette gjelder ved påståtte brudd på:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-3-ledd-2-punkt-1"><article class="legalP" id="kapittel-6-paragraf-3-ledd-2-punkt-1-ledd-1">bestemmelsene i §§ 5 til 11 og § 21,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-3-ledd-2-punkt-2"><article class="legalP" id="kapittel-6-paragraf-3-ledd-2-punkt-2-ledd-1">reglene om universell utforming i § 13 og</article></article></li><li data-li-identifier="c)" data-name="c)"><article class="listArticle" id="kapittel-6-paragraf-3-ledd-2-punkt-3"><article class="legalP" id="kapittel-6-paragraf-3-ledd-2-punkt-3-ledd-1">reglene om individuell tilrettelegging i §§ 16, 17 og 26.</article></article></li></ul></article></article><article class="legalArticle" data-lovdata-URL="LTI/lov/2013-06-21-61/§31" data-name="§31" id="kapittel-6-paragraf-4"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Oppreisning og erstatning</span></h3><article class="legalP" id="kapittel-6-paragraf-4-ledd-1">Den som er blitt diskriminert kan kreve oppreisning og erstatning. Dette gjelder ved brudd på:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-4-ledd-1-punkt-1"><article class="legalP" id="kapittel-6-paragraf-4-ledd-1-punkt-1-ledd-1">bestemmelsene i §§ 5 til 11 og § 21 og</article></article></li><li data-li-identifier="b)" data-name="b)"><article class="listArticle" id="kapittel-6-paragraf-4-ledd-1-punkt-2"><article class="legalP" id="kapittel-6-paragraf-4-ledd-1-punkt-2-ledd-1">reglene om individuell tilrettelegging i §§ 16, 17 og 26.</article></article></li></ul></article><article class="legalP" id="kapittel-6-paragraf-4-ledd-2">I ansettelsesforhold gjelder ansvaret uavhengig av om arbeidsgiveren kan bebreides for diskrimineringen. På andre samfunnsområder gjelder ansvaret dersom den som har diskriminert kan bebreides for dette.</article><article class="legalP" id="kapittel-6-paragraf-4-ledd-3">Erstatningen skal dekke økonomisk tap som følge av diskrimineringen. Oppreisning for ikke-økonomisk skade fastsettes til det som er rimelig ut fra skadens omfang og art, partenes forhold og omstendighetene for øvrig.</article><article class="legalP" id="kapittel-6-paragraf-4-ledd-4">Disse reglene begrenser ikke personens rett til å kreve oppreisning og erstatning etter alminnelige erstatningsregler.</article></article><article class="legalArticle" data-lovdata-URL="LTI/lov/2013-06-21-61/§32" data-name="§32" id="kapittel-6-paragraf-5"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Organisasjoners adgang til å opptre som fullmektig</span></h3><article class="legalP" id="kapittel-6-paragraf-5-ledd-1">I saker som behandles av Likestillings- og diskrimineringsombudet og Likestillings- og diskrimineringsnemnda, kan en organisasjon som helt eller delvis har til formål å arbeide mot diskriminering brukes som fullmektig.</article><article class="legalP" id="kapittel-6-paragraf-5-ledd-2">I saker for domstolene kan en person utpekt av og med tilknytning til en organisasjon som helt eller delvis har til formål å arbeide mot diskriminering, brukes som prosessfullmektig. Dette gjelder ikke for Høyesterett. Retten kan nekte å godta en prosessfullmakt hvis det etter rettens skjønn er fare for at prosessfullmektigen ikke har tilstrekkelige kvalifikasjoner til å ivareta partens interesser på en tilfredsstillende måte. En prosessfullmektig skal ved siden av fullmakt som nevnt i tvisteloven § 3-4 til samme tid fremlegge skriftlig orientering fra organisasjonen om prosessfullmektigens kvalifikasjoner.</article></article></section><section class="section" data-name="kap7" id="kapittel-7" data-lovdata-URL="LTI/lov/2013-06-21-61/KAPITTEL_7"><h2>Kapittel 7 Ikrafttredelse og endringer i andre lover m.m.</h2><article class="legalArticle" data-lovdata-URL="LTI/lov/2013-06-21-61/§33" data-name="§33" id="kapittel-7-paragraf-1"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Loven gjelder fra den tid Kongen bestemmer. Fra samme tid oppheves lov 20. juni 2008 nr. 42 om forbud mot diskriminering på grunn av nedsatt funksjonsevne.</article></article><article class="legalArticle" data-lovdata-URL="LTI/lov/2013-06-21-61/§34" data-name="§34" id="kapittel-7-paragraf-2"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Videreføring av forskrifter</span></h3><article class="legalP" id="kapittel-7-paragraf-2-ledd-1">Forskrifter gitt i medhold av lov 20. juni 2008 nr. 42 om forbud mot diskriminering på grunn av nedsatt funksjonsevne gjelder også etter at loven her har trådt i kraft.</article></article><article class="legalArticle" data-lovdata-URL="LTI/lov/2013-06-21-61/§35" data-name="§35" id="kapittel-7-paragraf-3"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Endringer i andre lover</span></h3><article class="legalP" id="kapittel-7-paragraf-3-ledd-1">Fra den tid loven trer i kraft gjøres følgende endringer i andre lover:</article> <article class="defaultP" margin-top="true">1. I lov 23. mai 1997 nr. 31 om eierseksjoner skal § 3 a lyde:</article><article class="futureLegalArticle" data-name="§3a" id="kapittel-7-paragraf-3-foreslåttparagraf-1"><span class="futureLegalArticleHeader">§ 3 a. <span class="legalArticleTitle">Forbud mot diskriminering</span></span><article class="legalP" id="kapittel-7-paragraf-3-foreslåttparagraf-1-ledd-1">I vedtektene kan det ikke settes vilkår for å være sameier som tar hensyn til kjønn, etnisitet, religion, livssyn, nedsatt funksjonsevne, seksuell orientering, kjønnsidentitet eller kjønnsuttrykk. Slike omstendigheter kan ikke regnes som saklig grunn til å nekte godkjenning av en sameier eller bruker av eiendommen eller tillegges vekt ved bruk av eventuell forkjøpsrett. Ved diskriminering gjelder likestillingsloven, diskrimineringsloven om etnisitet, diskriminerings- og tilgjengelighetsloven og diskrimineringsloven om seksuell orientering.</article></article> <article class="defaultP" margin-top="true">2. I lov 26. mars 1999 nr. 17 om husleieavtaler skal § 1-8 lyde:</article><article class="futureLegalArticle" data-name="§1-8" id="kapittel-7-paragraf-3-foreslåttparagraf-2"><span class="futureLegalArticleHeader">§ 1-8. <span class="legalArticleTitle">Forbud mot diskriminering</span></span><article class="legalP" id="kapittel-7-paragraf-3-foreslåttparagraf-2-ledd-1">Ved utleie av husrom kan det ikke tas hensyn til kjønn, etnisitet, religion, livssyn, nedsatt funksjonsevne, seksuell orientering, kjønnsidentitet eller kjønnsuttrykk. Slike omstendigheter kan ikke regnes som saklig grunn til å nekte opptak i husstand, framleie, personskifte eller tillegges vekt ved opphør av leieforholdet. Ved diskriminering gjelder likestillingsloven, diskrimineringsloven om etnisitet, diskriminerings- og tilgjengelighetsloven og diskrimineringsloven om seksuell orientering.</article></article> <article class="defaultP" margin-top="true">3. I lov 6. juni 2003 nr. 38 om bustadbyggjelag skal § 1-4 lyde:</article><article class="futureLegalArticle" data-name="§1-4" id="kapittel-7-paragraf-3-foreslåttparagraf-3"><span class="futureLegalArticleHeader">§ 1-4. <span class="legalArticleTitle">Forbod mot diskriminering</span></span><article class="legalP" id="kapittel-7-paragraf-3-foreslåttparagraf-3-ledd-1">I vedtektene kan det ikkje setjast vilkår for å vere andelseigar som tek omsyn til kjønn, etnisitet, religion, livssyn, nedsett funksjonsevne, seksuell orientering, kjønnsidentitet eller kjønnsuttrykk. Slike omstende kan ikkje reknast som sakleg grunn til å nekte godkjenning av ein andelseigar eller ha vekt ved tildeling av bustad. Ved diskriminering gjeld likestillingsloven, diskrimineringsloven om etnisitet, diskriminerings- og tilgjengelighetsloven og diskrimineringsloven om seksuell orientering.</article></article> <article class="defaultP" margin-top="true">4. I lov 6. juni 2003 nr. 39 om burettslag skal § 1-5 lyde:</article><article class="futureLegalArticle" data-name="§1-5" id="kapittel-7-paragraf-3-foreslåttparagraf-4"><span class="futureLegalArticleHeader">§ 1-5. <span class="legalArticleTitle">Forbod mot diskriminering</span></span><article class="legalP" id="kapittel-7-paragraf-3-foreslåttparagraf-4-ledd-1">I vedtektene kan det ikkje setjast vilkår for å vere andelseigar som tek omsyn til kjønn, etnisitet, religion, livssyn, nedsett funksjonsevne, seksuell orientering, kjønnsidentitet eller kjønnsuttrykk. Slike omstende kan ikkje reknast som sakleg grunn til å nekte godkjenning av ein andelseigar eller brukar eller ha vekt ved bruk av forkjøpsrett. Ved diskriminering gjeld likestillingsloven, diskrimineringsloven om etnisitet, diskriminerings- og tilgjengelighetsloven og diskrimineringsloven om seksuell orientering.</article></article> <article class="defaultP" margin-top="true">5. I lov 10. juni 2005 nr. 40 om Likestillings- og diskrimineringsombudet og Likestillings- og diskrimineringsnemnda gjøres følgende endringer:</article> <article class="defaultP" margin-top="true">§ 1 andre ledd skal lyde:</article><article class="legalP" id="kapittel-7-paragraf-3-ledd-2">Ombudet og nemnda skal føre tilsyn med og medvirke til gjennomføringen av følgende lover:<ul class="defaultList"><li data-li-identifier="1." data-name="1."><article class="listArticle" id="kapittel-7-paragraf-3-ledd-2-punkt-1"><article class="legalP" id="kapittel-7-paragraf-3-ledd-2-punkt-1-ledd-1">Likestillingsloven, hvis ikke annet fremgår av denne loven.</article></article></li><li data-li-identifier="2." data-name="2."><article class="listArticle" id="kapittel-7-paragraf-3-ledd-2-punkt-2"><article class="legalP" id="kapittel-7-paragraf-3-ledd-2-punkt-2-ledd-1">Diskrimineringsloven om etnisitet, hvis ikke annet fremgår av denne loven.</article></article></li><li data-li-identifier="3." data-name="3."><article class="listArticle" id="kapittel-7-paragraf-3-ledd-2-punkt-3"><article class="legalP" id="kapittel-7-paragraf-3-ledd-2-punkt-3-ledd-1">Diskriminerings- og tilgjengelighetsloven, hvis ikke annet fremgår av denne loven.</article></article></li><li data-li-identifier="4." data-name="4."><article class="listArticle" id="kapittel-7-paragraf-3-ledd-2-punkt-4"><article class="legalP" id="kapittel-7-paragraf-3-ledd-2-punkt-4-ledd-1">Diskrimineringsloven om seksuell orientering, hvis ikke annet fremgår av denne loven.</article></article></li><li data-li-identifier="5." data-name="5."><article class="listArticle" id="kapittel-7-paragraf-3-ledd-2-punkt-5"><article class="legalP" id="kapittel-7-paragraf-3-ledd-2-punkt-5-ledd-1">Arbeidsmiljøloven kapittel 13, med unntak av § 13-1 tredje ledd og § 13-9.</article></article></li><li data-li-identifier="6." data-name="6."><article class="listArticle" id="kapittel-7-paragraf-3-ledd-2-punkt-6"><article class="legalP" id="kapittel-7-paragraf-3-ledd-2-punkt-6-ledd-1">Eierseksjonsloven § 3 a annet ledd.</article></article></li><li data-li-identifier="7." data-name="7."><article class="listArticle" id="kapittel-7-paragraf-3-ledd-2-punkt-7"><article class="legalP" id="kapittel-7-paragraf-3-ledd-2-punkt-7-ledd-1">Husleieloven § 1-8 annet ledd.</article></article></li><li data-li-identifier="8." data-name="8."><article class="listArticle" id="kapittel-7-paragraf-3-ledd-2-punkt-8"><article class="legalP" id="kapittel-7-paragraf-3-ledd-2-punkt-8-ledd-1">Budstadbyggjelagslova § 1-4 annet ledd.</article></article></li><li data-li-identifier="9." data-name="9."><article class="listArticle" id="kapittel-7-paragraf-3-ledd-2-punkt-9"><article class="legalP" id="kapittel-7-paragraf-3-ledd-2-punkt-9-ledd-1">Burettslagslova § 1-5 annet ledd.</article></article></li></ul></article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-7-paragraf-3-ledd-3">Ombudet skal arbeide for å fremme reell likestilling uavhengig av kjønn, nedsatt funksjonsevne, etnisitet, religion, livssyn, seksuell orientering, kjønnsidentitet og kjønnsuttrykk på alle samfunnsområder. På arbeidslivets område skal ombudet også arbeide for å fremme likebehandling uavhengig av politisk syn, medlemskap i arbeidstakerorganisasjon og alder.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-7-paragraf-3-ledd-4">Likestillings- og diskrimineringsnemnda skal bestå av en leder, en nestleder og åtte øvrige medlemmer. Det skal i tillegg være seks varamedlemmer. Nemnda inndeles i to avdelinger. Lederen og nestlederen deltar i hver sin avdeling.</article> <article class="defaultP" margin-top="true">6. I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endringer:</article> <article class="defaultP" margin-top="true">§ 13-1 skal lyde:</article><article class="futureLegalArticle" data-name="§13-1" id="kapittel-7-paragraf-3-foreslåttparagraf-5"><span class="futureLegalArticleHeader">§ 13-1. <span class="legalArticleTitle">Forbud mot diskriminering</span></span><article class="numberedLegalP" data-numerator="1" id="kapittel-7-paragraf-3-foreslåttparagraf-5-nummer-1">(1) Direkte og indirekte diskriminering på grunn av politisk syn, medlemskap i arbeidstakerorganisasjon eller alder er forbudt.</article><article class="numberedLegalP" data-numerator="2" id="kapittel-7-paragraf-3-foreslåttparagraf-5-nummer-2">(2) Trakassering og instruks om å diskriminere personer av grunner nevnt i første ledd anses som diskriminering.</article><article class="numberedLegalP" data-numerator="3" id="kapittel-7-paragraf-3-foreslåttparagraf-5-nummer-3">(3) Bestemmelsene i dette kapittel gjelder tilsvarende ved diskriminering av arbeidstaker som arbeider deltid eller er midlertidig ansatt.</article><article class="numberedLegalP" data-numerator="4" id="kapittel-7-paragraf-3-foreslåttparagraf-5-nummer-4">(4) Ved diskriminering på grunn av kjønn gjelder likestillingsloven.</article><article class="numberedLegalP" data-numerator="5" id="kapittel-7-paragraf-3-foreslåttparagraf-5-nummer-5">(5) Ved diskriminering på grunn av etnisitet, religion og livssyn gjelder diskrimineringsloven om etnisitet.</article><article class="numberedLegalP" data-numerator="6" id="kapittel-7-paragraf-3-foreslåttparagraf-5-nummer-6">(6) Ved diskriminering på grunn av nedsatt funksjonsevne gjelder diskriminerings- og tilgjengelighetsloven.</article><article class="numberedLegalP" data-numerator="7" id="kapittel-7-paragraf-3-foreslåttparagraf-5-nummer-7">(7) Ved diskriminering på grunn av seksuell orientering, kjønnsidentitet og kjønnsuttrykk gjelder diskrimineringsloven om seksuell orientering.</article></article> <article class="defaultP" margin-top="true">§ 13-4 skal lyde:</article><article class="futureLegalArticle" data-name="§13-4" id="kapittel-7-paragraf-3-foreslåttparagraf-6"><span class="futureLegalArticleHeader">§ 13-4. <span class="legalArticleTitle">Innhenting av opplysninger ved ansettelse</span></span><article class="numberedLegalP" data-numerator="1" id="kapittel-7-paragraf-3-foreslåttparagraf-6-nummer-1">(1) Arbeidsgiver må ikke i utlysing etter nye arbeidstakere eller på annen måte be om at søkerne skal gi opplysninger om hvordan de stiller seg til politiske spørsmål eller om de er medlemmer av arbeidstakerorganisasjoner. Arbeidsgiver må heller ikke iverksette tiltak for å innhente slike opplysninger på annen måte.</article><article class="numberedLegalP" data-numerator="2" id="kapittel-7-paragraf-3-foreslåttparagraf-6-nummer-2">(2) Forbudet i første ledd gjelder ikke dersom innhenting av opplysninger om hvordan søkerne stiller seg til politiske spørsmål eller om de er medlemmer av arbeidstakerorganisasjon er begrunnet i stillingens karakter eller det inngår i formålet for vedkommende virksomhet å fremme bestemte politiske syn og arbeidstakerens stilling vil være av betydning for gjennomføringen av formålet. Dersom slike opplysninger vil bli krevet, må dette angis i utlysingen av stillingen.</article><article class="numberedLegalP" data-numerator="3" id="kapittel-7-paragraf-3-foreslåttparagraf-6-nummer-3">(3) Arbeidsgiver kan heller ikke innhente opplysninger som angitt i likestillingsloven § 18, diskrimineringsloven om etnisitet § 17 og diskrimineringsloven om seksuell orientering § 16.</article></article> <article class="defaultP" margin-top="true">§ 13-9 første ledd skal lyde:</article><article class="numberedLegalP" data-numerator="1" id="kapittel-7-paragraf-3-nummer-1">(1) Den som er blitt diskriminert i strid med § 13-1 kan kreve oppreisning og erstatning uavhengig av om arbeidsgiveren kan bebreides for diskrimineringen. Erstatningen skal dekke økonomisk tap som følge av diskrimineringen. Oppreisning for ikke-økonomisk skade fastsettes til det som er rimelig ut fra skadens omfang og art, partenes forhold og omstendighetene for øvrig.</article> <article class="defaultP" margin-top="true">§ 13-9 andre ledd oppheves.</article> <article class="defaultP" margin-top="true">§ 13-9 tredje ledd blir nytt andre ledd.</article></article></section></main></body></html>