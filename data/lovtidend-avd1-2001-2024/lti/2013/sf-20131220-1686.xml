<!DOCTYPE html><html lang="no"><head><title>Forskrift om endring i forskrift om miljøgifter, avfall og gebyrer for avløp og avfall på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-20-1686</dd><dt class="dokid">DokumentID</dt><dd class="dokid">LTI/forskrift/2013-12-20-1686</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 19 s 3262</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-24-724</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-79/§66</li><li>lov/2001-06-15-79/§71</li><li>lov/2001-06-15-79/§72</li></ul></dd><dt class="dateOfPublication">Kunngjort</dt><dd class="dateOfPublication">2014-01-07 15:45</dd><dt class="journalNumber">Journalnummer</dt><dd class="journalNumber">2013-1492</dd><dt class="titleShort">Korttittel</dt><dd class="titleShort">Endr. i forskrift om miljøgifter mv. på Svalbard</dd><dt class="title">Tittel</dt><dd class="title">Forskrift om endring i forskrift om miljøgifter, avfall og gebyrer for avløp og avfall på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 20. desember 2013 med hjemmel i lov 15. juni 2001 nr. 79 om miljøvern på Svalbard (svalbardmiljøloven) § 66, § 71 og § 72.</dd><dt class="refid">RefID</dt><dd class="refid">forskrift/2013-12-20-1686</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om miljøgifter, avfall og gebyrer for avløp og avfall på Svalbard<ul class="tocSubUl"><li>I<ul class="tocSubUl"><li>§ 3. (definisjoner)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-20-1686" id="dokument"><h1>Forskrift om endring i forskrift om miljøgifter, avfall og gebyrer for avløp og avfall på Svalbard</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-20-1686/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Forskrift 24. juni 2002 nr. 724 om miljøgifter, avfall og gebyrer for avløp og avfall på Svalbard endres slik:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">(definisjoner)</span></span><article class="legalP" id="kapittel-1-foreslåttparagraf-1-ledd-1">I denne forskrift forstås med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>miljøgifter:</i> stoffer som er tungt nedbrytbare eller akkumuleres i levende organismer og som kan gi skader selv når stoffet forekommer i lave konsentrasjoner;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>avfall:</i> kasserte løsøregjenstander eller stoffer. Som avfall regnes også overflødige løsøregjenstander og stoffer fra tjenesteyting, produksjon og renseanlegg mv., men ikke avløpsvann eller avgasser;</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>husholdningsavfall:</i> avfall fra private husholdninger, herunder større gjenstander som inventar og lignende;</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>næringsavfall:</i> avfall fra offentlige og private virksomheter og institusjoner;</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>farlig avfall:</i> avfall som ikke hensiktsmessig kan håndteres sammen med annet avfall fordi det kan medføre alvorlige forurensninger eller fare for skade på mennesker eller dyr, og som for øvrig omfattes av den europeiske avfallslisten (EAL), jf. avfallsforskriften 1. juni 2004 nr. 930 kapittel 11, vedlegg 1, og som er over grenseverdiene gitt i avfallsforskriften kapittel 11, vedlegg 3. Den europeiske avfallslisten, som gjennomført i avfallsforskriften, er en del av denne forskriften;</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1"><i>lovlig mottak:</i> virksomhet som har nødvendig tillatelse eller godkjenning;</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1"><i>planansvarlig:</i> grunneieren, eller den departementet bemyndiger, i det enkelte planområdet;</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1"><i>avløpsanlegg:</i> anlegg for transport og/eller behandling av avløpsvann;</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1"><i>avfallsordning:</i> organisert innsamling, transport, mottak, oppbevaring, behandling, etterkontroll mv. av husholdningsavfall.</article></article></li></ul></article></article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-2">Planansvarlig innenfor hvert av planområdene skal sørge for at det etableres et tilstrekkelig tilbud for innsamling og mottak av husholdningsavfall. Dette kravet gjelder ikke næringsavfall fra skip. For kasserte biler, snøscootere og lignende større gjenstander skal den planansvarlige etablere en egen ordning.</article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-1-ledd-3">For næringsavfall og for avfall som oppstår utenfor planområdene, skal den ansvarlige sørge for transport og levering av avfallet til lovlig mottak.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-4">Den som genererer avfall i planområdene, plikter<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">å delta i avfalls- og kildesorteringsordninger etablert etter § 9, og levere alt sitt husholdningsavfall til disse ordningene,</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">å betale gebyr for de tjenester som tilbys og</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">å levere kasserte biler, snøscootere og lignende større gjenstander og farlig avfall til lovlig mottak. Det farlige avfallet skal leveres minst 1 gang pr. år. Ved nedleggelse av virksomhet eller driftsstans utover 3 måneder inntrer leveringsplikten umiddelbart.</article></article></li></ul></article> <article class="defaultP" margin-top="true">§ 12 andre ledd skal lyde:</article><article class="legalP" id="kapittel-1-ledd-5">Når det farlige avfallet blir levert, skal virksomheten sørge for at deklarasjonsskjema godkjent av Miljødirektoratet blir fylt ut.</article> <article class="defaultP" margin-top="true">Vedlegg 1 Grupper av farlig avfall oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-20-1686/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2014.</article></section></main></body></html>