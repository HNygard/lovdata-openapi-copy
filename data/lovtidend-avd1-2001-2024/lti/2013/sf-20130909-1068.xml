<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-09-09-1068</dd><dt class="dokid">DokumentID</dt><dd class="dokid">LTI/forskrift/2013-09-09-1068</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 12 s 2085</dd><dt class="dateInForce">I kraft fra</dt><dd class="dateInForce">2013-09-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§9-14</li></ul></dd><dt class="dateOfPublication">Kunngjort</dt><dd class="dateOfPublication">2013-09-13 14:10</dd><dt class="journalNumber">Journalnummer</dt><dd class="journalNumber">2013-0951</dd><dt class="titleShort">Korttittel</dt><dd class="titleShort">Endr. i FSFIN forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 9. september 2013 med hjemmel i lov 26. mars 1999 nr. 14 om skatt av formue og inntekt (skatteloven) § 9-14.</dd><dt class="refid">RefID</dt><dd class="refid">forskrift/2013-09-09-1068</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14<ul class="tocSubUl"><li>I<ul class="tocSubUl"><li>§ 9-14-4. Beregning av fradrag for tenkt skatt</li><li>§ 9-14-5. Oppgave med beregning av gevinst</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-09-09-1068" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</h1><section class="section" data-name="kapI" id="kapittel-1" data-lovdata-URL="LTI/forskrift/2013-09-09-1068/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 9-14-1 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Gevinst og tap på eiendel som nevnt i skatteloven § 9-14 tredje ledd a som tidligere er tatt inn i norsk beskatningsområde, reduseres forholdsmessig for den del av skattyters eiertid som driftsmidlet ikke har hatt tilknytning til norsk beskatningsområde. Dersom skattyter kan kreve fradrag i skatt etter skatteloven § 9-14 tolvte ledd, skal det ikke foretas reduksjon av gevinst etter dette ledd for den tidsperioden som gevinstskatten til den andre staten knytter seg til. Bestemmelsen i dette ledd gjelder ikke for tilfeller som nevnt i tredje ledd. Bestemmelsen gjelder heller ikke i tilfeller der eiendelen har fått ny inngangsverdi etter skatteloven § 9-14 ellevte ledd.</article> <article class="defaultP" margin-top="true">§ 9-14-2 fjerde ledd oppheves.</article> <article class="defaultP" margin-top="true">§ 9-14-2 femte ledd blir fjerde ledd.</article> <article class="defaultP" margin-top="true">§ 9-14-3 tredje ledd oppheves.</article> <article class="defaultP" margin-top="true">§ 9-14-3 fjerde og femte ledd blir tredje og fjerde ledd.</article> <article class="defaultP" margin-top="true">Ny § 9-14-4 med overskrift skal lyde:</article><article class="futureLegalArticle" data-name="§9-14-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9-14-4</span>. <span class="legalArticleTitle">Beregning av fradrag for tenkt skatt</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Når det ikke foreligger en kjent markedsverdi, skal utgangsverdien ved beregning av fradrag for tenkt skatt etter skatteloven § 9-14 sjuende ledd fastsettes ved skjønn. Norske regler legges til grunn for verdsettelsen, jf. skatteloven § 9-14 åttende ledd.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Ved beregning av fradrag for tenkt skatt etter skatteloven § 9-14 sjuende ledd, der eiendelen eller forpliktelsen er gitt tilknytning til den andre EØS-statens beskatningsområde etter anskaffelse eller inntak i norsk beskatningsområde, settes inngangsverdien til markedsverdien på tilknytningstidspunktet med fradrag for faktiske avskrivninger i den andre EØS-staten. Dersom verdien beregnet etter foregående punktum er lavere enn den skattemessige verdien på tidspunktet som nevnt i skatteloven § 9-14 første ledd første punktum, settes inngangsverdien til den skattemessige verdien på sistnevnte tidspunkt.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Ved beregning av fradrag for tenkt skatt etter skatteloven § 9-14 sjuende ledd gis reglene i skatteloven § 16-20 til § 16-29 anvendelse så langt de passer.</article></article> <article class="defaultP" margin-top="true">Ny § 9-14-5 med overskrift skal lyde:</article><article class="futureLegalArticle" data-name="§9-14-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-14-5</span>. <span class="legalArticleTitle">Oppgave med beregning av gevinst</span></span><article class="legalP" id="kapittel-1-foreslåttparagraf-2-ledd-1">Det skal leveres oppgave over eiendeler og forpliktelser som nevnt i skatteloven § 9-14 tredje ledd, med beregning av gevinst, sammen med selvangivelsen for det år gevinsten er innvunnet, jf. skatteloven § 9-14 første ledd første punktum.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-09-09-1068/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen under I § 9-14-1 trer i kraft straks med virkning for gevinst ved uttak fra norsk beskatningsområde fra og med 15. mai 2012, og med virkning for tap ved uttak fra norsk beskatningsområde fra og med 24. april 2013.</article><article class="legalP" id="kapittel-2-ledd-2">Endringene under I § 9-14-2, § 9-14-3 og § 9-14-4 trer i kraft straks med virkning for uttak fra norsk beskatningsområde fra og med 15. mai 2012.</article><article class="legalP" id="kapittel-2-ledd-3">Endringene under I § 9-14-5 trer i kraft straks.</article></section></main></body></html>