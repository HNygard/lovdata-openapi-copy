<!DOCTYPE html><html lang="no"><head><title>Forskrift om endring i forskrift om utlendingers fiske og fangst mv. i Norges økonomiske sone og landinger til norsk havn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-10-592</dd><dt class="dokid">DokumentID</dt><dd class="dokid">LTI/forskrift/2013-06-10-592</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1425</dd><dt class="dateInForce">I kraft fra</dt><dd class="dateInForce">2013-06-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-05-13-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-12-17-91/§4</li><li>lov/1976-12-17-91/§6</li><li>forskrift/1993-08-20-813</li><li>lov/2008-06-06-37/§16</li><li>lov/2008-06-06-37/§52</li></ul></dd><dt class="dateOfPublication">Kunngjort</dt><dd class="dateOfPublication">2013-06-11 13:45</dd><dt class="journalNumber">Journalnummer</dt><dd class="journalNumber">2013-0524</dd><dt class="titleShort">Korttittel</dt><dd class="titleShort">Endr. i forskrift om utlendingers fiske i NØS</dd><dt class="title">Tittel</dt><dd class="title">Forskrift om endring i forskrift om utlendingers fiske og fangst mv. i Norges økonomiske sone og landinger til norsk havn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 10. juni 2013 med hjemmel i lov 17. desember 1976 nr. 91 om Norges økonomiske sone § 4 og § 6, jf. delegeringsvedtak 20. august 1993 nr. 813 og lov 6. juni 2008 nr. 37 om forvaltning av viltlevande marine ressursar (havressurslova) § 16 og § 52.</dd><dt class="refid">RefID</dt><dd class="refid">forskrift/2013-06-10-592</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utlendingers fiske og fangst mv. i Norges økonomiske sone og landinger til norsk havn<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-06-10-592" id="dokument"><h1>Forskrift om endring i forskrift om utlendingers fiske og fangst mv. i Norges økonomiske sone og landinger til norsk havn</h1><section class="section" data-name="kapI" id="kapittel-1" data-lovdata-URL="LTI/forskrift/2013-06-10-592/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til norsk havn gjøres følgende endringer:</article> <article class="defaultP" margin-top="true">§ 13 første ledd (endret) skal lyde:</article><article class="legalP" id="kapittel-1-ledd-2">Fartøy som har fryst fisk om bord fanget i NEAFCs konvensjonsområde som skal landes i norsk havn, skal sende forhåndsmelding minst 24 timer før ankomst landingshavn. Tilsvarende gjelder dersom fartøyet er gitt tillatelse til å omlaste i havn eller i territorialfarvannet. All fisk om bord, også fersk fisk, skal omfattes av forhåndsmeldingen.</article> <article class="defaultP" margin-top="true">§ 13 fjerde ledd (endret) skal lyde:</article><article class="legalP" id="kapittel-1-ledd-3">Fartøy som har fisk om bord fanget i NAFOs reguleringsområde som skal landes i norsk havn, skal sende forhåndsmelding minst tre virkedager før ankomst landingshavn. Tilsvarende gjelder dersom fartøyet er gitt tillatelse til å omlaste i havn eller i territorialfarvannet.</article> <article class="defaultP" margin-top="true">§ 13 femte og sjette ledd blir sjette og syvende ledd.</article> <article class="defaultP" margin-top="true">§ 13 femte ledd (nytt) skal lyde:</article><article class="legalP" id="kapittel-1-ledd-4">Fartøy som har tunfisk eller tunfisklignende arter fanget i ICCATs konvensjonsområde om bord, skal sende forhåndsmelding minst 3 virkedager før ankomst havn. I tillegg skal formålet med havneanløpet oppgis. ICCAT-registreringsnummer, fisketillatelse, omlastingstillatelse eller annen tillatelse til å delta i ICCAT-fiskerier skal også oppgis, med mindre tunfisken eller den tunfisklignende arten er tatt som bifangst i annet fiskeri. Tilsvarende gjelder dersom fartøyet er gitt tillatelse til å omlaste i havn eller territorialfarvannet. Dersom fartøy har tunfisk eller tunfisklignende arter om bord som har vært omlastet på havet, skal fartøyet sende ICCAT-omlastingsmelding minst 48 timer før ankomst havn.</article> <article class="defaultP" margin-top="true">§ 13 sjette ledd (endret) skal lyde:</article><article class="legalP" id="kapittel-1-ledd-5">Fartøy som bare har om bord fisk fanget av fartøyet selv skal fylle ut PSC 1, jf. vedlegg 3. Fartøy som har om bord fisk mottatt fra andre fartøy som ikke er norske, skal fylle ut et eksemplar av PSC 2 for hvert fartøy det er tatt imot fisk fra, jf. vedlegg 4. Fartøy som har om bord både egen fisk og fisk mottatt fra andre fartøy skal fylle ut både PSC 1 og PSC 2. Alle felt på skjemaenes del A skal fylles ut. Utfylte skjema for fryst fisk fanget i NEAFCs konvensjonsområde og for tunfisk og tunfisklignende arter fanget i ICCATs konvensjonsområde sendes Fiskeridirektoratet elektronisk. Utfylte skjema for fisk fanget i NAFOs reguleringsområde sendes Fiskeridirektoratet på telefaks, jf. vedlegg 2. Fiskeridirektoratet sender de mottatte skjemaene til flaggstaten. Fiskeridirektoratet avgjør om bekreftelsen godtas. Fiskeri- og kystdepartementet er klageinstans.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-06-10-592/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>