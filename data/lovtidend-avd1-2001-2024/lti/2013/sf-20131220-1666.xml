<!DOCTYPE html><html lang="no"><head><title>Forskrift om endring i førerkortforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-20-1666</dd><dt class="dokid">DokumentID</dt><dd class="dokid">LTI/forskrift/2013-12-20-1666</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 19 s 3219</dd><dt class="dateInForce">I kraft fra</dt><dd class="dateInForce">2013-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§30</li><li>lov/1965-06-18-4/§43</li><li>forskrift/1967-03-17-3462</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2014-01-03 15:20</dd><dt class="journalNumber">Journalnummer</dt><dd class="journalNumber">2013-1476</dd><dt class="titleShort">Korttittel</dt><dd class="titleShort">Endr. i førerkortforskriften</dd><dt class="title">Tittel</dt><dd class="title">Forskrift om endring i førerkortforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 20. desember 2013 med hjemmel i lov 18. juni 1965 nr. 4 om vegtrafikk (vegtrafikkloven) § 24, § 30 og § 43, jf. delegeringsvedtak 17. mars 1967 nr. 3462 og delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2013-12-20-1666</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i førerkortforskriften<ul class="tocSubUl"><li>I<ul class="tocSubUl"><li>§ 4-3. Førerkort med begrensning</li><li>§ 10-2. Innbytte av førerkort utstedt i land utenfor EØS-området</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-20-1666" id="dokument"><h1>Forskrift om endring i førerkortforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-20-1666/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 298 om førerkort m.m. gjøres følgende endringer:</article> <article class="defaultP" margin-top="true">§ 2-2 tredje ledd nr. 1, nr. 8 og nr. 9 skal lyde:</article><article class="legalP" id="kapittel-1-ledd-2">For øvrig gjelder følgende definisjoner for førerkortklassene fastsatt i henhold til tredje førerkortdirektiv (direktiv 2006/126/EF):<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Motorvogn:</i> Ethvert motordrevet kjøretøy som normalt brukes til transport av personer eller gods på veg eller til å trekke kjøretøy som brukes til transport av personer eller gods på veg. Definisjonen omfatter også trolleybuss, men ikke traktor og motorredskap med konstruktiv hastighet ikke over 40 km/t.</article></article></li><li data-li-identifier="8." data-name="8."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Kjøretøy med manuelt gir:</i> Kjøretøy med koplingspedal (eller koplingshendel som betjenes manuelt for klasse A, A1 eller A2) som må betjenes av fører ved start, stopp og girskifte.</article></article></li><li data-li-identifier="9." data-name="9."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>Kjøretøy med automatgir:</i> Kjøretøy som ikke oppfyller kriteriene i nr. 8 ovenfor.</article></article></li></ul></article> <article class="defaultP" margin-top="true">§ 3-4 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Klasse AM – jf. minstealderen i § 3-1 nr. 1.</article></article></li></ul></article> <article class="defaultP" margin-top="true">§ 4-1 første og andre ledd skal lyde:</article><article class="legalP" id="kapittel-1-ledd-3">Førerkort i klassene A, A2, A1, AM, B, BE, S og T gis 15 års gyldighet med mindre det settes en kortere gyldighetstid i henhold til § 4-2 til § 4-5. Førerkortet skal ha varighet på maksimalt fem år dersom innehaveren har diabetes mellitus som behandles med insulin eller andre antidiabetika. Førerkortet skal ha maksimal varighet på fem år dersom innehaveren har hatt anfallsvis opptredende hjernefunksjonsforstyrrelser (herunder epilepsi og bevissthetsforstyrrelser av annen eller usikker årsak) innenfor de siste fem årene før førerkortutstedelsen. For søker som har fylt 60 år, settes utløpsdato på førerkortet til dagen før søker fyller 75 år eller til helseattestens utløp hvis dette leveres. For å oppnå uavbrutt førerett kan førerkortet fornyes med helseattest før fylte 75 år med varighet inntil dagen før fylte 78 år. Fra fylte 75 år er det krav om helseundersøkelse og utstedelse av nytt førerkort, jf. vedlegg 1 § 2 nr. 9. Har søker fylt 75 år, settes gyldighet som angitt i helseattesten. Har søker fylt 75 år, men ikke 78 år, kan helseattesten utstedes med inntil 3 års gyldighet, men maksimalt til dagen før fylte 80 år. Etter fylte 78 år kan helseattesten utstedes for inntil 2 år om gangen.</article><article class="legalP" id="kapittel-1-ledd-4">Personer som har fylt 75 år 19. januar 2013 eller senere, kan benytte liten helseattest ved siden av førerkortet så lenge helseattesten er gyldig.</article> <article class="defaultP" margin-top="true">§ 4-3 skal lyde:</article><article class="futureLegalArticle" data-name="§4-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Førerkort med begrensning</span></span><article class="legalP" id="kapittel-1-foreslåttparagraf-1-ledd-1">Føreretten kan begrenses etter andre og tredje ledd for personer som ikke oppfyller helsekravene. En dispensasjon fra helsekravene etter vedlegg 1 § 6 gir ingen automatisk rett til å få utstedt førerkort. Førerkortet gis påtegning om begrensing jf. vedlegg 4 (førerkortkoder), men helsemessige forhold påføres ikke. Føreretten kan etter legens vurdering tidsbegrenses for personer som oppfyller helsekravene på attesttidspunktet for å sikre forsvarlig medisinsk oppfølging.</article><article class="legalP" id="kapittel-1-foreslåttparagraf-1-ledd-2">Føreretten kan når særlige helsemessige forhold hos søkeren gjør det nødvendig, begrenses til å gjelde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">kjøring med motorvogn av bestemt gruppe eller type, eventuelt med nærmere angitt utstyr</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">bestemt(e) kjennemerke(r)</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">kortere gyldighetstid enn det normale eller</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">en kombinasjon av disse.</article></article></li></ul></article><article class="legalP" id="kapittel-1-foreslåttparagraf-1-ledd-3">Førerett med geografisk begrensning kan gis av Vegdirektoratet.</article><article class="legalP" id="kapittel-1-foreslåttparagraf-1-ledd-4">Når praktisk prøve er avlagt med kjøretøy med automatgir, er føreretten begrenset til slike kjøretøy, jf. trafikkopplæringsforskriften § 29-8 med unntak som nevnt i § 29-8 andre ledd.</article></article> <article class="defaultP" margin-top="true">§ 10-2 skal lyde:</article><article class="futureLegalArticle" data-name="§10-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10-2</span>. <span class="legalArticleTitle">Innbytte av førerkort utstedt i land utenfor EØS-området</span></span><article class="legalP" id="kapittel-1-foreslåttparagraf-2-ledd-1">Dokumentert fullverdig førerett ervervet i Australia, Canada, Hongkong, Israel, Monaco, New Zealand, San Marino, Sør-Korea og USA gir grunnlag for utstedelse av norsk førerkort i tilsvarende klasse(r) etter bestått praktisk førerprøve. Fullverdig førerett dokumenteres enten med et fullverdig førerkort, eller med et begrenset førerkort sammen med bekreftelse på fullverdig førerett fra førerkortmyndighet i utstederlandet. Føreretten må være fullverdig ved utreise fra utstederlandet. Førerkortklasser som tilsvarer AM, S og T byttes ikke inn. Førerkort for bil fra Japan kan byttes til norsk førerkort klasse B uten praktisk prøve. Førerkort fra andre stater kan ikke byttes inn. Gjelder innbyttet flere førerkortklasser, må praktisk prøve i klasse B bestås først. Deretter må prøve bestås i den mest omfattende klassen som det søkes innbytte av, jf. § 6-1 andre ledd. Gjelder innbyttet klasse A1, A2 eller A, må praktisk prøve for motorsykkel bestås.</article><article class="legalP" id="kapittel-1-foreslåttparagraf-2-ledd-2">Føreretten må være gyldig på søknadstidspunktet. Gyldig førerett dokumenteres enten med et gyldig førerkort utstedt før utreise fra utstederlandet, eller med bekreftelse på gyldig førerett fra førerkortmyndighet i utstederlandet. Når førerkortets tekst ikke er engelsk, fransk eller tysk, må førerkortet suppleres med et gyldig internasjonalt førerkort for søker eller med godkjent oversettelse til norsk.</article><article class="legalP" id="kapittel-1-foreslåttparagraf-2-ledd-3">Innbyttet må være gjennomført senest innen ett år etter at vedkommende tok fast bopel eller flyttet tilbake til Norge. Dersom søknad leveres så sent at det ikke er mulig å gjennomføre innbyttet innen ettårsfristen eller innbyttefristen på ett år er overskredet når det søkes om innbytte, kan førerkortet likevel byttes inn i klasse B etter gjennomført obligatorisk opplæring i mørkekjøring, førstehjelp og sikkerhetskurs på bane samt bestått teoretisk og praktisk prøve. Dersom innbyttet for klasse B ikke er gjennomført innen 2 år etter at søker tok fast bopel eller flyttet tilbake til Norge, anses vedkommende som førstegangssøker i Norge. Det samme gjelder for øvrige klasser dersom innbyttet ikke er gjennomført innen ett år etter at søker tok fast bopel i Norge.</article><article class="legalP" id="kapittel-1-foreslåttparagraf-2-ledd-4">Når det fattes positivt vedtak om innbytte, fastsettes det en frist for at praktisk(e) prøve(r) må bestås innen ett år fra vedkommende tok fast bopel eller flyttet tilbake til Norge. Samtidig utstedes det midlertidig kjøretillatelse for inntil 3 måneder, men ikke utover ettårsfristen. Slik tillatelse gis bare en gang.</article><article class="legalP" id="kapittel-1-foreslåttparagraf-2-ledd-5">Dersom praktisk prøve i klasse B ikke bestås på første forsøk, behandles søker på samme måte som ved overskridelse av innbyttefristen etter tredje ledd ovenfor. Etter bestått praktisk prøve i klasse B, har søker til sammen to forsøk på å bestå praktisk prøve i øvrige bilklasser (C1, C1E, C, CE, D1, D1E, D og DE). Retten til innbytte for øvrige klasser faller bort dersom praktisk prøve ikke er bestått på to forsøk. Praktisk prøve i klasse A1, A2 eller A, må være bestått på maksimalt to forsøk innen ettårsfristen for innbytte utløper. Er søkers prestasjoner ved praktisk prøve så svake at prøven må avbrytes, skal det treffes vedtak om at retten til innbytte faller bort. Eventuell midlertidig kjøretillatelse bortfaller for aktuell førerkortklasse hvis søker ikke består praktisk prøve.</article><article class="legalP" id="kapittel-1-foreslåttparagraf-2-ledd-6">Person som har fast bopel i Norge og har oppnådd fullverdig førerett under midlertidig opphold i land nevnt i første ledd ovenfor, kan på samme vilkår som over få byttet til norsk førerkort. Kravet er at føreretten ble oppnådd under et sammenhengende opphold i utstederlandet som varte i minst 6 måneder.</article></article> <article class="defaultP" margin-top="true">§ 14-6 tredje ledd skal lyde:</article><article class="legalP" id="kapittel-1-ledd-5">Førerett for klasse B1 eller B kode 73 ervervet før 19. januar 2013, gir også førerett i klasse AM og for trehjuls motorsykkel. Førerett for trehjuls motorsykkel påføres førerkortet med kode 79.03 tilknyttet klasse A.</article> <article class="defaultP" margin-top="true">§ 14-6 fjerde ledd skal lyde:</article><article class="legalP" id="kapittel-1-ledd-6">For førerett i klasse BE ervervet før 19. januar 2013, gjelder ikke begrensningen på tilhengerens tillatte totalvekt i § 3-11. Rettigheten påføres førerkortet med kode 79.06 tilknyttet klasse BE.</article> <article class="defaultP" margin-top="true">§ 14-6 nåværende fjerde ledd og femte ledd blir femte og sjette ledd.</article> <article class="defaultP" margin-top="true">Førerkortforskriftens vedlegg 1 – Helsekrav § 2 ny nr. 9 skal lyde:<ul class="defaultList"><li data-li-identifier="9." data-name="9."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Førerkortinnehaveren må fra fylte 75 år gjennomføre en allmenn legeundersøkelse og få utstedt nytt førerkort jf. § 4-1. Ved hver senere fornyelse må ny helseattest leveres og nytt førerkort utstedes.</article></article></li></ul></article> <article class="defaultP" margin-top="true">I førerkortforskriftens vedlegg 4 – Førerkortkoder gjøres følgende endringer:</article> <article class="defaultP" margin-top="true">Ny kode 46 skal lyde: <table><tbody><tr><td data-text-align="left" data-vertical-align="top">46</td><td data-text-align="left" data-vertical-align="top">Begrenset til trehjuls motorsykkel</td></tr></tbody></table></article> <article class="defaultP" margin-top="true">Kode 72 skal lyde: <table><tbody><tr><td data-text-align="left" data-vertical-align="top">72</td><td data-text-align="left" data-vertical-align="top">Begrenset til lett motorsykkel (A1) (denne koden skal ikke benyttes etter 31. desember 2013)</td></tr></tbody></table></article> <article class="defaultP" margin-top="true">Kode 73 skal lyde: <table><tbody><tr><td data-text-align="left" data-vertical-align="top">73</td><td data-text-align="left" data-vertical-align="top">Begrenset til firehjuls motorsykkel (B1)</td></tr></tbody></table></article> <article class="defaultP" margin-top="true">Kode 74 skal lyde: <table><tbody><tr><td data-text-align="left" data-vertical-align="top">74</td><td data-text-align="left" data-vertical-align="top">Begrenset til lett lastebil (C1) (denne koden skal ikke benyttes etter 31. desember 2013)</td></tr></tbody></table></article> <article class="defaultP" margin-top="true">Kode 75 skal lyde: <table><tbody><tr><td data-text-align="left" data-vertical-align="top">75</td><td data-text-align="left" data-vertical-align="top">Begrenset til minibuss (D1) (denne koden skal ikke benyttes etter 31. desember 2013)</td></tr></tbody></table></article> <article class="defaultP" margin-top="true">Kode 76 skal lyde: <table><tbody><tr><td data-text-align="left" data-vertical-align="top">76</td><td data-text-align="left" data-vertical-align="top">Begrenset til lett lastebil med tilhenger (C1E), det vil si at trekkbil i klasse C1 kan trekke tilhenger over 750 kg tillatt totalvekt forutsatt at a) vogntogets samlede tillatte totalvekt ikke overskrider 12000 kg og b) tilhengerens tillatte totalvekt ikke overskrider trekkvognens egenvekt. (Denne koden skal ikke benyttes etter 31. desember 2013)</td></tr></tbody></table></article> <article class="defaultP" margin-top="true">Kode 77 skal lyde: <table><tbody><tr><td data-text-align="left" data-vertical-align="top">77</td><td data-text-align="left" data-vertical-align="top">Begrenset til minibuss med tilhenger (D1E), dvs. at trekkbil i klasse D1 kan trekke tilhenger over 750 kg tillatt totalvekt forutsatt at a) vogntogets samlede tillatte totalvekt ikke overskrider 12000 kg og b) tilhengeren ikke brukes til persontransport (denne koden skal ikke benyttes etter 31. desember 2013)</td></tr></tbody></table></article> <article class="defaultP" margin-top="true">Kode 79 med underkoder skal lyde: <table><tbody><tr><td data-text-align="left" data-vertical-align="top">79 (...)</td><td data-text-align="left" data-vertical-align="top">Begrenset til kjøretøy som angitt i parentesen</td></tr><tr><td data-text-align="left" data-vertical-align="top">79.01</td><td data-text-align="left" data-vertical-align="top">Begrenset til tohjuls motorvogn med eller uten sidevogn</td></tr><tr><td data-text-align="left" data-vertical-align="top">79.02</td><td data-text-align="left" data-vertical-align="top">Begrenset til motorvogn i klasse AM med tre hjul eller firehjuls moped</td></tr><tr><td data-text-align="left" data-vertical-align="top">79.03</td><td data-text-align="left" data-vertical-align="top">Begrenset til trehjuls motorsykkel</td></tr><tr><td data-text-align="left" data-vertical-align="top">79.04</td><td data-text-align="left" data-vertical-align="top">Begrenset til trehjuls motorsykkel med tilhenger med tillatt totalvekt ikke over 750 kg</td></tr><tr><td data-text-align="left" data-vertical-align="top">79.05</td><td data-text-align="left" data-vertical-align="top">Motorsykkel klasse A1 med et forhold mellom effekt og egenvekt på over 0,1 kW/kg</td></tr><tr><td data-text-align="left" data-vertical-align="top">79.06</td><td data-text-align="left" data-vertical-align="top">Klasse BE uten begrensning på tilhengers tillatte totalvekt til 3500 kg</td></tr></tbody></table></article> <article class="defaultP" margin-top="true">Ny kode 80 skal lyde: <table><tbody><tr><td data-text-align="left" data-vertical-align="top">80</td><td data-text-align="left" data-vertical-align="top">Begrenset til trehjuls motorsykkel for innehaver av førerkort klasse A som ikke har fylt 24 år</td></tr></tbody></table></article> <article class="defaultP" margin-top="true">Ny kode 81 skal lyde: <table><tbody><tr><td data-text-align="left" data-vertical-align="top">81</td><td data-text-align="left" data-vertical-align="top">Begrenset til innehaver av førerkort klasse A for tohjuls motorsykkel som ikke har fylt 21 år</td></tr></tbody></table></article> <article class="defaultP" margin-top="true">Kode 90 med underkoder skal lyde: <table><tbody><tr><td data-text-align="left" data-vertical-align="top">90</td><td data-text-align="left" data-vertical-align="top">Koder benyttet i kombinasjon med koder som definerer tilpasninger av kjøretøyet</td></tr><tr><td data-text-align="left" data-vertical-align="top">90.01</td><td data-text-align="left" data-vertical-align="top">til venstre</td></tr><tr><td data-text-align="left" data-vertical-align="top">90.02</td><td data-text-align="left" data-vertical-align="top">til høyre</td></tr><tr><td data-text-align="left" data-vertical-align="top">90.03</td><td data-text-align="left" data-vertical-align="top">venstre</td></tr><tr><td data-text-align="left" data-vertical-align="top">90.04</td><td data-text-align="left" data-vertical-align="top">høyre</td></tr><tr><td data-text-align="left" data-vertical-align="top">90.05</td><td data-text-align="left" data-vertical-align="top">hånd</td></tr><tr><td data-text-align="left" data-vertical-align="top">90.06</td><td data-text-align="left" data-vertical-align="top">fot</td></tr><tr><td data-text-align="left" data-vertical-align="top">90.07</td><td data-text-align="left" data-vertical-align="top">anvendelig</td></tr></tbody></table></article> <article class="defaultP" margin-top="true">Ny kode 97 skal lyde: <table><tbody><tr><td data-text-align="left" data-vertical-align="top">97</td><td data-text-align="left" data-vertical-align="top">Ikke godkjent for føring av motorvogn klasse C1 som faller innenfor forskrift 2. juli 2007 nr. 877 om kjøre- og hviletid for vegtransport i EØS</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-20-1666/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 31. desember 2013.</article></section></main></body></html>