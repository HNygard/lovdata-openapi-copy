<!DOCTYPE html><html lang="no"><head><title>Forskrift om sertifisering av flygeledere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-07-02-851</dd><dt class="dokid">DokumentID</dt><dd class="dokid">LTI/forskrift/2013-07-02-851</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 11 s 1839</dd><dt class="dateInForce">I kraft fra</dt><dd class="dateInForce">2013-07-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-10-25-1302</li><li>forskrift/2003-11-11-1345</li><li>forskrift/2003-12-10-1745</li><li>forskrift/2003-10-25-1301</li><li>forskrift/2008-11-03-1215</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-2</li><li>lov/1993-06-11-101/§7-3</li><li>lov/1993-06-11-101/§7-4</li><li>lov/1993-06-11-101/§9-1</li><li>lov/1993-06-11-101/§15-3</li><li>lov/1993-06-11-101/§15-4</li><li>lov/1993-06-11-101/§16-1</li></ul></dd><dt class="dateOfPublication">Kunngjort</dt><dd class="dateOfPublication">2013-07-05 14:20</dd><dt class="journalNumber">Journalnummer</dt><dd class="journalNumber">2013-0779</dd><dt class="titleShort">Korttittel</dt><dd class="titleShort">Forskrift om sertifisering av flygeledere</dd><dt class="title">Tittel</dt><dd class="title">Forskrift om sertifisering av flygeledere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 2. juli 2013 med hjemmel i lov 11. juni 1993 nr. 101 om luftfart (luftfartsloven) § 7-2, § 7-3, § 7-4 annet, tredje og fjerde ledd, § 9-1, § 15-3, § 15-4 og § 16-1 første ledd. <br /><strong>EØS-henvisninger:</strong> EØS-avtalen vedlegg XIII nr. 66nd (forordning (EU) nr. 805/2011).</dd><dt class="refid">RefID</dt><dd class="refid">forskrift/2013-07-02-851</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sertifisering av flygeledere<ul class="tocSubUl"><li>§ 1. Gjennomføring av forordning om sertifisering og medisinsk godkjenning av flygeledere</li><li>§ 2. Geografisk virkeområde</li><li>§ 3. Ansvarlig myndighet</li><li>§ 4. Delegering av myndighet til å endre forskriften</li><li>§ 5. Norsk språkkrav</li><li>§ 6. Endringer i og oppheving av andre forskrifter</li><li>§ 7. Ikrafttredelse og opphevelse</li><li>Forordning</li></ul></li></ul></dd></dl></header><main class="documentBody" data-lovdata-URL="LTI/forskrift/2013-07-02-851" id="dokument"><h1>Forskrift om sertifisering av flygeledere</h1><article class="legalArticle" data-lovdata-URL="LTI/forskrift/2013-07-02-851/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning om sertifisering og medisinsk godkjenning av flygeledere</span></h2><article class="legalP" id="paragraf-1-ledd-1">EØS-avtalen vedlegg XIII nr. 66nd (forordning (EU) nr. 805/2011) om fastsettelse av nærmere regler for sertifikater for flygeledere og visse andre sertifikater i henhold til europaparlaments- og rådsforordning (EF) nr. 216/2008 gjelder som forskrift med de tilpasninger som følger av vedlegg XIII, protokoll 1til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2013-07-02-851/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk virkeområde</span></h2><article class="legalP" id="paragraf-2-ledd-1">Forskriften gjelder innenfor norsk område samt områder hvor Norge i henhold til internasjonale konvensjoner og avtaler er forpliktet til å yte flysikringstjenester, styre lufttrafikkbevegelser og styre luftrommet for allmenn lufttrafikk, herunder på Svalbard. Forskriften gjelder likevel ikke på Svalbard som EØS-rett, jf. protokoll 40 til EØS-avtalen.</article></article><article class="legalArticle" data-lovdata-URL="LTI/forskrift/2013-07-02-851/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvarlig myndighet</span></h2><article class="legalP" id="paragraf-3-ledd-1">Luftfartstilsynet er ansvarlig myndighet etter forordning (EU) nr. 805/2011 artikkel 4.</article></article><article class="legalArticle" data-lovdata-URL="LTI/forskrift/2013-07-02-851/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Delegering av myndighet til å endre forskriften</span></h2><article class="legalP" id="paragraf-4-ledd-1">Luftfartstilsynet kan foreta endringer i forskriften med unntak av bestemmelser som angår forordning (EU) nr. 805/2011 kapittel V om krav til ansvarlig nasjonal myndighet.</article></article><article class="legalArticle" data-lovdata-URL="LTI/forskrift/2013-07-02-851/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Norsk språkkrav</span></h2><article class="legalP" id="paragraf-5-ledd-1">Flygeledere og flygelederelever som arbeider i kontrolltårn må ha språkpåtegning i norsk på minimum nivå 4.</article></article><article class="legalArticle" data-lovdata-URL="LTI/forskrift/2013-07-02-851/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Endringer i og oppheving av andre forskrifter</span></h2><article class="numberedLegalP" data-numerator="1" id="paragraf-6-nummer-1">1. Forskrift 25. oktober 2003 nr. 1301 om sertifisering med videre av flygeledere oppheves.</article><article class="numberedLegalP" data-numerator="2" id="paragraf-6-nummer-2">2. I forskrift 25. oktober 2003 nr. 1302 om utdanningsorganisasjoner for flygeledere og flygeinformasjonstjenestepersonell gjøres følgende endringer:</article> <article class="defaultP" margin-top="true">Forskriftens tittel endres til:</article> <article class="defaultP" margin-top="true"><i>Forskrift om utdanningsorganisasjoner for flygeinformasjonstjenestepersonell</i></article> <article class="defaultP" margin-top="true">§ 1 skal lyde:</article><article class="legalP" id="paragraf-6-ledd-1">Formålet med denne forskriften er å sikre at organisasjoner som utdanner flygeinformasjonstjenestepersonell (AFIS/HFIS) er organisert, ledet og drevet slik at myndighetens krav til utdanningens innhold og form tilfredsstilles.</article> <article class="defaultP" margin-top="true">§ 2 skal lyde:</article><article class="legalP" id="paragraf-6-ledd-2">Denne forskrift gjelder for alle organisasjoner som utdanner og kunnskapsprøver personell som skal autoriseres i henhold til forskrift 19. desember 2008 nr. 1574 om autorisasjon mv. for utøvelse av lokal flygeinformasjonstjeneste, AFIS og HFIS.</article><article class="legalP" id="paragraf-6-ledd-3">Utdanningsorganisasjoner kan få innvilget godkjenning når organisasjonen er i samsvar med bestemmelsen i denne forskrift (kapittel II og III eller kapittel II og IV eller en kombinasjon av begge disse alternativer).</article><article class="legalP" id="paragraf-6-ledd-4">Luftfartstilsynet er ikke forpliktet til å gi godkjenning til utdanningsorganisasjoner som er lokalisert utenfor Norge dersom personalressursene ikke er til stede eller dersom kostnadene med å igangsette en godkjenningsprosess og inspeksjoner er til utilbørlig byrde.</article> <article class="defaultP" margin-top="true">§ 3 første ledd bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="paragraf-6-ledd-4-punkt-1"><article class="legalP" id="paragraf-6-ledd-4-punkt-1-ledd-1"><i>språkpåtegning</i>: Et vedlegg til autorisasjonsbeviset som angir innehaverens språkferdighet.</article></article></li></ul></article> <article class="defaultP" margin-top="true">§ 3 første ledd bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" id="paragraf-6-ledd-4-punkt-2"><article class="legalP" id="paragraf-6-ledd-4-punkt-2-ledd-1"><i>utdanningsorganisasjon</i>: En virksomhet som er godkjent for å gi en eller flere typer opplæring.</article></article></li></ul></article> <article class="defaultP" margin-top="true">§ 3 første ledd bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="paragraf-6-ledd-4-punkt-3"><article class="legalP" id="paragraf-6-ledd-4-punkt-3-ledd-1"><i>Enhetstrening (unit training)</i>: Et godkjent treningsprogram som er etablert for å gi eleven teoretiske kunnskaper og praktiske ferdigheter ved en bestemt lufttrafikktjenesteenhet i den hensikt å oppnå en autorisasjon.</article></article></li></ul></article> <article class="defaultP" margin-top="true">§ 3 første ledd bokstav j skal lyde:<ul class="defaultList"><li data-li-identifier="j)" data-name="j)"><article class="listArticle" id="paragraf-6-ledd-4-punkt-4"><article class="legalP" id="paragraf-6-ledd-4-punkt-4-ledd-1"><i>Praksisinstruktør (OJTI) (on-the-job training instructor)</i>: Lufttrafikktjenestepersonell som har gyldig autorisasjon til å utøve praktisk opplæring i flygeinformasjonstjeneste.</article></article></li></ul></article> <article class="defaultP" margin-top="true">§ 8 fjerde ledd skal lyde:</article><article class="legalP" id="paragraf-6-ledd-5">Instruktører og sensorer skal ha erfaring og kvalifikasjoner i samsvar med en standard som framgår av utdanningsorganisasjonens skolehåndbok. Simulatorinstruktører skal ha hatt minst to års operativ erfaring tilsvarende den treningen som skal gjennomføres og ha gjennomgått opplæring som praksisinstruktør.</article> <article class="defaultP" margin-top="true">§ 9 skal lyde:</article><article class="legalP" id="paragraf-6-ledd-6">Eleven skal ha tilgang til undervisningsmateriell som dekker pensum for angjeldende autorisasjon.</article> <article class="defaultP" margin-top="true">§ 13 første ledd skal lyde:</article><article class="legalP" id="paragraf-6-ledd-7">Utdanningsorganisasjonen skal gjennomføre teoriprøving i forhold til autorisasjonen treningen skal omfatte.</article> <article class="defaultP" margin-top="true">§ 13 fjerde ledd skal lyde:</article><article class="legalP" id="paragraf-6-ledd-8">Enhver elev som under teoriprøving blir tatt for forsøk på juks skal diskvalifiseres fra den angjeldende teoriprøven. Eleven kan ikke gjennomføre noen form for teoriprøving i minimum 12 måneder etter dato for hendelsen.</article> <article class="defaultP" margin-top="true">§ 14b bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="paragraf-6-ledd-8-punkt-1"><article class="legalP" id="paragraf-6-ledd-8-punkt-1-ledd-1">Nivå 6 har ubegrenset gyldighetstid.</article></article></li></ul></article> <article class="defaultP" margin-top="true">§ 15 andre ledd skal lyde:</article><article class="legalP" id="paragraf-6-ledd-9">Teoripensum skal minst tilsvare innholdet i EUROCONTROL «Common Core Content» (CCC) for grunnleggende trening i forhold til type autorisasjon som utdanningen skal omfatte.</article> <article class="defaultP" margin-top="true">§ 15 tredje ledd skal lyde:</article><article class="legalP" id="paragraf-6-ledd-10">Teoriprøvene skal dekke et representativt tverrsnitt tilsvarende innholdet i CCC for grunnleggende trening i forhold til type autorisasjon utdanningen skal omfatte.</article> <article class="defaultP" margin-top="true">§ 15 fjerde ledd skal lyde:</article><article class="legalP" id="paragraf-6-ledd-11">Praktisk trening skal gjennomføres ved hjelp av egnet simulatorutstyr som er relevant i forhold til den type autorisasjon som utdanningen skal omfatte.</article> <article class="defaultP" margin-top="true">Overskriften til § 16 skal lyde:</article> <article class="defaultP" margin-top="true"><i>Krav til autorisasjonsenheter</i></article> <article class="defaultP" margin-top="true">§ 16 skal lyde:</article><article class="legalP" id="paragraf-6-ledd-12">Enheter som skal brukes som autorisasjonsenheter skal ha særskilt godkjenning av Luftfartstilsynet.</article><article class="legalP" id="paragraf-6-ledd-13">Ved vurderingen av slike enheter skal det legges vekt på at enhetens trafikk er på et nivå som gjør at den praktiske treningen gir grunnlag for å fastslå om eleven på autorisasjonstidspunktet er kompetent til å bruke relevant utstyr og kan arbeide i samsvar med relevant regelverk.</article> <article class="defaultP" margin-top="true">§ 17 tredje ledd skal lyde:</article><article class="legalP" id="paragraf-6-ledd-14">Teoripensumet og teoriprøvene skal dekke autorisasjonen treningen skal omfatte.</article> <article class="defaultP" margin-top="true">§ 17 femte ledd skal lyde:</article><article class="legalP" id="paragraf-6-ledd-15">Praktisk trening skal gjennomføres i enhetens kontrollrom, eventuelt supplert med egnet simulatorutstyr som er relevant i forhold til autorisasjonen treningen skal omfatte. Trening og evaluering av denne skal dokumenteres gjennom daglig bruk av evalueringsskjema.</article> <article class="defaultP" margin-top="true">§ 18 tredje ledd skal lyde:</article><article class="legalP" id="paragraf-6-ledd-16">Praksisinstruktører skal for flygeinformasjonstjenestepersonell oppfylle vilkårene i forskrift 19. desember 2008 nr. 1574 om autorisasjon mv. for utøvelse av lokal flygeinformasjonstjeneste, AFIS og HFIS § 15.</article><article class="numberedLegalP" data-numerator="3" id="paragraf-6-nummer-3">3. I forskrift 11. november 2003 nr. 1345 om etablering, organisering og drift av lufttrafikktjeneste gjøres følgende endringer:</article> <article class="defaultP" margin-top="true">§ 19 første ledd skal lyde:</article><article class="legalP" id="paragraf-6-ledd-17">Yter av lufttrafikktjeneste skal ha program for opplæring og vedlikeholdstrening for hver enkelt enhet. Programmene skal godkjennes av Luftfartstilsynet. Kravene til program fremgår av vedlegg 4. pkt. 2 og for flygeledere av forskrift om sertifisering og medisinsk godkjenning av flygeledere.</article> <article class="defaultP" margin-top="true">§ 25 andre ledd skal lyde:</article><article class="legalP" id="paragraf-6-ledd-18">Lufttrafikktjenesteenheter som benytter personell uten norskkunnskaper på minimum nivå 4 skal legge til rette for at all kommunikasjon med luftfartøy skal kunne foregå på norsk ved behov.</article> <article class="defaultP" margin-top="true">§ 27 første og andre ledd skal lyde:</article><article class="legalP" id="paragraf-6-ledd-19">Tjenesteleverandøren er ansvarlig for at alt personell i stillinger hvor det kreves autorisasjoner til enhver tid er autorisert for den tjeneste de utøver. Dersom det er tvil om en autorisasjonsinnehaver er skikket til å utføre lufttrafikktjeneste, skal vedkommende tas ut av operativ tjeneste. Luftfartstilsynet skal varsles innen 14 dager dersom en flygeleders autorisasjon ikke lenger er gyldig.</article><article class="legalP" id="paragraf-6-ledd-20">Krav til praksisinstruktører, prosedyrer for avholdelse av autorisasjonsprøver, vedlikehold og suspensjon av autorisasjoner er beskrevet i vedlegg 3, 4 og 6. Særskilte bestemmelser for flygeledere følger av forskrift om sertifisering og medisinsk godkjenning av flygeledere.</article> <article class="defaultP" margin-top="true">Overskriften til ny § 29 skal lyde:</article> <article class="defaultP" margin-top="true"><i>Enheter som benytter flygeledere uten norskkunnskaper på minimum nivå 4</i></article> <article class="defaultP" margin-top="true">Ny § 29 skal lyde:</article><article class="legalP" id="paragraf-6-ledd-21">Tjenesteyters driftsorganisasjon må være tilrettelagt for personell uten norskkunnskaper på minimum nivå 4. Dette gjelder også for de eksterne grensesnitt.</article> <article class="defaultP" margin-top="true">Vedlegg 3. Krav til personell skal lyde:</article> <article class="defaultP" margin-top="true">1. <i>AFIS/HFIS-fullmektig</i></article><article class="legalP" id="paragraf-6-ledd-22">Operativ leder skal forvisse seg om at en AFIS-fullmektig som utøver tjeneste ved vedkommende enhet til enhver tid<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-22-punkt-1"><article class="legalP" id="paragraf-6-ledd-22-punkt-1-ledd-1">innehar gyldig autorisasjonsbevis og enhetsspesifikk autorisasjon i samsvar med den tjeneste som skal ytes, jf. forskrift 19. desember 2008 nr. 1574 om autorisasjon mv. for utøvelse av lokal flygeinformasjonstjeneste, AFIS og HFIS,</article></article></li><li data-li-identifier="b)" data-name="b)"><article class="listArticle" id="paragraf-6-ledd-22-punkt-2"><article class="legalP" id="paragraf-6-ledd-22-punkt-2-ledd-1">innehar gyldig legeattest i samsvar med den til enhver tid gjeldende forskrift,</article></article></li><li data-li-identifier="c)" data-name="c)"><article class="listArticle" id="paragraf-6-ledd-22-punkt-3"><article class="legalP" id="paragraf-6-ledd-22-punkt-3-ledd-1">er kompetent til å utøve den tjeneste som fremgår av vedkommendes autorisasjonsbevis og enhetsspesifikke autorisasjon.</article></article></li></ul></article> <article class="defaultP" margin-top="true">2. <i>Annet personell i lufttrafikktjenesten (for flygeledere gjelder bestemmelser i forskrift om sertifisering og medisinsk godkjenning av flygeledere)</i></article><article class="numberedLegalP" data-numerator="1" id="paragraf-6-nummer-4">(1) Ansvarshavende skal forvisse seg om at annet personell i lufttrafikktjenesten har nødvendige kvalifikasjoner for den tjeneste de blir satt til å utøve.</article><article class="numberedLegalP" data-numerator="2" id="paragraf-6-nummer-5">(2) Dersom slikt personell skal ta selvstendige avgjørelser som kan ha betydning for flysikkerheten må det foreligge godkjennelse fra Luftfartstilsynet.</article> <article class="defaultP" margin-top="true">3. <i>Praksisinstruktører (OJTI) for lufttrafikktjenestepersonell (for flygeledere gjelder bestemmelser i forskrift om sertifisering og medisinsk godkjenning av flygeledere)</i></article><article class="numberedLegalP" data-numerator="1" id="paragraf-6-nummer-6">(1) En praksisinstruktørautorisasjon gis for inntil 3 år. Autorisasjonen kan fornyes.</article><article class="numberedLegalP" data-numerator="2" id="paragraf-6-nummer-7">(2) Yter av lufttrafikktjeneste skal etablere treningsprogram for lufttrafikktjenestepersonell som skal utøve tjeneste som praksisinstruktører. Innholdet i treningsprogrammet skal minst tilsvare retningslinjene i EUROCONTROL «Air Traffic Controller Training at operational units». Treningsprogrammet skal godkjennes av Luftfartstilsynet.</article><article class="numberedLegalP" data-numerator="3" id="paragraf-6-nummer-8">(3) For flygeinformasjonspersonell som har gjennomført og bestått prøven for praksisinstruktør skal dokumentasjon på dette utarbeides og vedlikeholdes av yter av lufttrafikktjeneste, jf. vedlegg 5 punkt 9.</article><article class="numberedLegalP" data-numerator="4" id="paragraf-6-nummer-9">(4) Yter av lufttrafikktjeneste skal etablere et program som sikrer at praksisinstruktørenes kompetanse hvert 3. år blir oppdatert og vurdert. Program for oppdatering skal minst tilsvare retningslinjene i EUROCONTROL «Air Traffic Controller Training at operational units, Refresher Course». Programmet skal også beskrive prosedyrer for kontroll av praksisinstruktørens kompetanse.</article><article class="numberedLegalP" data-numerator="5" id="paragraf-6-nummer-10">(5) For å utøve tjeneste som praksisinstruktør skal kravene i vedlegg 6 punkt 4 «Vedlikehold av autorisasjoner» oppfylles. Kravene anses oppfylt så lenge vedkommende praksisinstruktør på operative vakter har utøvet minst 25&#xa0;% av en heltidsstilling uten å ha ansvar for personell på opplæring eller under overføringstrening.</article> <article class="defaultP" margin-top="true">Vedlegg 4. Program for overførings- og vedlikeholdstrening skal lyde:</article> <article class="defaultP" margin-top="true">1. <i>Krav til treningsperiodens varighet for lufttrafikktjenestepersonell under overføringstrening</i></article><article class="legalP" id="paragraf-6-ledd-23">Med overføringstrening forstås den opplæring og trening som er nødvendig når autorisert personell flytter fra en enhet til en annen eller internt ved en enhet for å oppnå en ny autorisasjon. All trening skal foregå under overvåking av en autorisert praksisinstruktør.</article><article class="numberedLegalP" data-numerator="1" id="paragraf-6-nummer-11">(1) Ved trening som skal føre fram til ny enhetsspesifikk autorisasjon for lokal flygeinformasjonstjeneste (AFIS eller HFIS), skal opplæringstiden være minst tilsvarende 1 måned normal arbeidstid.</article><article class="numberedLegalP" data-numerator="2" id="paragraf-6-nummer-12">(2) Dersom trening som skal føre fram til ny enhetsspesifikk autorisasjon inkluderer bruk av overvåkingsinformasjon, skal opplæringstiden være:<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-12-punkt-1"><article class="legalP" id="paragraf-6-nummer-12-punkt-1-ledd-1">minst 2 måneder normal arbeidstid for lokal flygeinformasjonstjeneste forutsatt tidligere autorisasjon for dette</article></article></li><li data-li-identifier="b)" data-name="b)"><article class="listArticle" id="paragraf-6-nummer-12-punkt-2"><article class="legalP" id="paragraf-6-nummer-12-punkt-2-ledd-1">minst 3 måneder normal arbeidstid for lokal flygeinformasjonstjeneste ved førstegangsoppnåelse av slik autorisasjon.</article></article></li></ul></article><article class="numberedLegalP" data-numerator="3" id="paragraf-6-nummer-13">(3) Kravene til opplæringstidens varighet relaterer seg til operativt arbeid.</article> <article class="defaultP" margin-top="true">2. <i>Krav til program for regelmessig oppdatering og vedlikehold av teoretiske kunnskaper og praktiske ferdigheter (PFO) for lufttrafikktjenestepersonell (for flygeledere gjelder bestemmelser i forskrift om sertifisering og medisinsk godkjenning av flygeledere)</i></article><article class="numberedLegalP" data-numerator="1" id="paragraf-6-nummer-14">(1) Programmet skal beskrive gjennomføring av årlige prosedyrer for oppdatering og vedlikehold av teoretiske kunnskaper og praktiske ferdigheter.</article><article class="numberedLegalP" data-numerator="2" id="paragraf-6-nummer-15">(2) Programmet skal beskrives i enhetens treningsprogram.</article><article class="numberedLegalP" data-numerator="3" id="paragraf-6-nummer-16">(3) Programmet skal inneholde detaljerte beskrivelser for gjennomføring av både teoretiske og praktiske prøver.</article><article class="numberedLegalP" data-numerator="4" id="paragraf-6-nummer-17">(4) Programmet for oppdatering skal minst tilsvare retningslinjene i EUROCONTROL «Guidelines for Refresher Training for Air Traffic Controllers».</article><article class="numberedLegalP" data-numerator="5" id="paragraf-6-nummer-18">(5) Programmet skal beskrive de prosedyrer som vil tre i kraft når en prøve ikke er tilfredsstillende bestått. For flygeinformasjonstjenestepersonell skal den enhetsspesifikke autorisasjonen suspenderes.</article><article class="numberedLegalP" data-numerator="6" id="paragraf-6-nummer-19">(6) Programmet skal inneholde prosedyrer for utvelgelse og opplæring av personell som skal forestå gjennomføringen av de praktiske prøvene. Krav til disse er at de skal inneha gyldig praksisinstruktørautorisasjon og ha innehatt de autorisasjoner som er aktuelle for praktisk prøve i minimum ett år.</article> <article class="defaultP" margin-top="true">Overskriften i vedlegg 6 skal lyde:</article> <article class="defaultP" margin-top="true"><i>Sertifikat, rettigheter og autorisasjoner mv. for lufttrafikktjenestepersonell (kun pkt. 1 gjelder for flygeledere)</i></article> <article class="defaultP" margin-top="true">Vedlegg 6 skal lyde:</article> <article class="defaultP" margin-top="true">1. <i>Generelt</i></article><article class="numberedLegalP" data-numerator="1" id="paragraf-6-nummer-20">(1) Yter av lufttrafikktjeneste skal ha utarbeidet dokumentasjon som beskriver de sektorer og kontroll- eller flygeinformasjonsposisjoner som yter av lufttrafikktjeneste er ansvarlig for. Dokumentasjonen skal beskrive de autorisasjoner som dekker de forskjellige sektorer og posisjoner.</article><article class="numberedLegalP" data-numerator="2" id="paragraf-6-nummer-21">(2) Den enkelte lufttrafikktjenesteenhet skal ha utarbeidet dokumentasjon som til enhver tid beskriver de autorisasjoner enhetens personell innehar, i tillegg til oversikt over gyldige legeattester, personellets språkferdigheter og kvalifiserte praksisinstruktører.</article> <article class="defaultP" margin-top="true">2. <i>Førstegangsutstedelse av autorisasjonsbevis for AFIS/HFIS personell</i></article><article class="numberedLegalP" data-numerator="1" id="paragraf-6-nummer-22">(1) Førstegangs autorisasjonsprøve AFIS/HFIS gjennomføres i regi av Luftfartstilsynet, samtidig med enhetsspesifikk prøve.</article><article class="numberedLegalP" data-numerator="2" id="paragraf-6-nummer-23">(2) Søknad om avholdelse av prøver nevnt i (1) skal være Luftfartstilsynet i hende senest 1 måned før slik prøve planlegges avholdt.</article><article class="numberedLegalP" data-numerator="3" id="paragraf-6-nummer-24">(3) Søknaden skal inneholde dokumentasjon på den trening vedkommende kandidat har gjennomført/skal gjennomføre, med detaljert beskrivelse av den teoretiske og praktiske trening, inkludert eksamensresultater fra den institusjonelle treningen</article><article class="numberedLegalP" data-numerator="4" id="paragraf-6-nummer-25">(4) Luftfartstilsynet oppnevner kontrollant som avholder prøven etter retningslinjer gitt av Luftfartstilsynet.</article> <article class="defaultP" margin-top="true">3. <i>Prosedyrer for avholdelse av enhetsspesifikke autorisasjonsprøver AFIS/HFIS</i></article><article class="numberedLegalP" data-numerator="1" id="paragraf-6-nummer-26">(1) Yter av lufttrafikktjeneste skal ha beskrevet et system for avholdelse av autorisasjonsprøver for det personell som har gjennomført og oppnådd tilfredsstillende resultater som beskrevet i enhetens treningsprogram. Det vises til forskrift 19. desember 2008 nr. 1574 om autorisasjon mv. for utøvelse av lokal flygeinformasjonstjeneste, AFIS og HFIS § 14.</article><article class="numberedLegalP" data-numerator="2" id="paragraf-6-nummer-27">(2) Ved avholdelse av praktisk autorisasjonsprøve skal yter av lufttrafikktjeneste oppnevne en vakthavende AFIS/HFIS-fullmektig med gyldig praksisinstruktørautorisasjon som under autorisasjonsprøven er ansvarlig for den tjeneste som utøves.</article><article class="numberedLegalP" data-numerator="3" id="paragraf-6-nummer-28">(3) Kandidater som fremstilles for praktisk autorisasjonsprøve skal før denne avholdes ha gjennomført teoretisk prøve med resultat i henhold til kravene i forskrift 25. oktober 2003 nr. 1302 om utdanningsorganisasjoner for flygeinformasjonstjenestepersonell.</article> <article class="defaultP" margin-top="true">4. <i>Vedlikehold av autorisasjoner</i></article><article class="numberedLegalP" data-numerator="1" id="paragraf-6-nummer-29">(1) Yter av lufttrafikktjeneste skal ha etablert et system for registrering av den enkeltes tid i operativ posisjon knyttet til vedkommende autorisasjon(er).</article><article class="numberedLegalP" data-numerator="2" id="paragraf-6-nummer-30">(2) Lufttrafikktjenesteenheter skal ha etablert prosedyrer for den trening som er nødvendig når autorisert personell ikke har praktisert sine autorisasjoner innenfor gitte tidsperioder. Disse prosedyrene skal sikre at personellet innehar og får oppdatert de teoretiske kunnskaper og praktiske ferdigheter som er nødvendige for fornyelse av aktuelle autorisasjoner. Ved oppdatering av praktiske ferdigheter fordi disse ikke er tilstrekkelig vedlikeholdt skal autorisasjonen betraktes som midlertidig tilbaketrukket. I disse tilfeller er det personell med gyldig autorisasjon for OJTI som er operativt ansvarlig.</article><article class="numberedLegalP" data-numerator="3" id="paragraf-6-nummer-31">(3) Prosedyrene skal beskrive treningsprogram for følgende tidsperioder:<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-31-punkt-1"><article class="legalP" id="paragraf-6-nummer-31-punkt-1-ledd-1">Mindre enn 20 vakter i løpet av tre måneder</article></article></li><li data-li-identifier="b)" data-name="b)"><article class="listArticle" id="paragraf-6-nummer-31-punkt-2"><article class="legalP" id="paragraf-6-nummer-31-punkt-2-ledd-1">Fravær/ikke praktisert 3 måneder–6 måneder</article></article></li><li data-li-identifier="c)" data-name="c)"><article class="listArticle" id="paragraf-6-nummer-31-punkt-3"><article class="legalP" id="paragraf-6-nummer-31-punkt-3-ledd-1">Fravær/ikke praktisert 6 måneder–12 måneder.</article></article></li></ul></article><article class="numberedLegalP" data-numerator="4" id="paragraf-6-nummer-32">(4) Autorisert personell skal innenfor de forutgående 3 måneder ha arbeidet minst 20 operative vakter, eller minst 14 operative vakter for HFIS personell som jobber 12-timers vakter. Unntatt fra dette kravet er personell som har gjennomgått autorisasjonsprøve innenfor de tre forutgående månedene.</article><article class="numberedLegalP" data-numerator="5" id="paragraf-6-nummer-33">(5) En autorisasjon som ikke er praktisert i løpet av de siste 12 måneder bortfaller og vil kreve en ny autorisasjonsprøve.</article><article class="numberedLegalP" data-numerator="6" id="paragraf-6-nummer-34">(6) Yter av lufttrafikktjeneste skal sørge for at autorisert personell har gjennomgått og bestått program for periodisk faglig oppdatering (PFO).</article><article class="numberedLegalP" data-numerator="7" id="paragraf-6-nummer-35">(7) Krav til vedlikehold av autorisasjon som Praksisinstruktør framgår av vedlegg 3 punkt 3 (5).</article> <article class="defaultP" margin-top="true">5. <i>Suspensjon av autorisasjon</i></article><article class="numberedLegalP" data-numerator="1" id="paragraf-6-nummer-36">(1) Dersom yter av lufttrafikktjeneste etter uttalelse fra lege antar at sykdom vil kunne ha innflytelse på personellets utøvelse av tjeneste, skal vedkommende autorisasjon suspenderes. Saken skal i slike tilfeller fremstilles for Luftfartstilsynet ved flymedisinsk seksjon snarest mulig. Suspensjonen gjelder inntil Luftfartstilsynet ved flymedisinsk seksjon har avklart om de medisinske krav er oppfylt og vedkommende tilfredsstiller krav til gyldig legeattest.</article><article class="numberedLegalP" data-numerator="2" id="paragraf-6-nummer-37">(2) Har yter av lufttrafikktjeneste skjellig grunn til å anta at de nødvendige kvalifikasjoner for å utføre tjenesten på en tilfredsstillende måte ikke lenger foreligger, skal vedkommende autorisasjoner suspenderes. Vedkommende skal deretter gjennomføre et opplærings- og treningsprogram som spesielt skal ta sikte på å bedre de kvalifikasjoner som det er ansett å være mangler ved. Deretter skal vedkommende gjennomgå fornyet prøve for enhetsspesifikk autorisasjon AFIS/HFIS.</article><article class="numberedLegalP" data-numerator="3" id="paragraf-6-nummer-38">(3) Skjer det en luftfartsulykke eller luftfartshendelse innenfor autorisert personells ansvarsområde, og operativ leder, enten ut fra foreløpige opplysninger eller ut fra mer utførlige opplysninger den senere mottar, finner at det er skjellig grunn til å anta at vedkommende disposisjoner har vært medvirkende årsak til ulykken/hendelsen, skal yter av lufttrafikktjeneste suspendere autorisasjonen med øyeblikkelig virkning. Dette gjelder tilsvarende når flere i lufttrafikktjenesten har vært involvert. Når operativ leder har mottatt mer utførlige opplysninger omkring ulykken/hendelsen, skal det vurderes hvorvidt en suspensjon av autorisasjon som tidligere måtte være besluttet, skal oppheves eller opprettholdes.</article><article class="numberedLegalP" data-numerator="4" id="paragraf-6-nummer-39">(4) I tilfeller hvor det er truffet tiltak for at personell trer ut av tjeneste under omstendigheter som nevnt ovenfor, treffes beslutninger om å gjeninntre i tjenesten av operativ leder, og eventuelt etter at berørt personell har fått slik faglig opplæring/rettledning som omstendighetene måtte tilsi.</article><article class="numberedLegalP" data-numerator="4" id="paragraf-6-nummer-40">4. I forskrift 10. desember 2003 nr. 1745 om kontrollantvirksomheten i norsk sivil luftfart (kontrollantforskriften) BSL C 1-5 gjøres følgende endringer:</article> <article class="defaultP" margin-top="true">§ 4 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="paragraf-6-nummer-40-punkt-1"><article class="legalP" id="paragraf-6-nummer-40-punkt-1-ledd-1">kravene i forskrift 19. desember 2008 nr. 1574 om autorisasjon mv. for utøvelse av lokal flygeinformasjonstjeneste, AFIS og HFIS og forskrift 25. oktober 2003 nr. 1302 om utdanningsorganisasjoner for flygeinformasjonstjenestepersonell være oppfylt.</article></article></li></ul></article> <article class="defaultP" margin-top="true">§ 4 første ledd bokstav d utgår.</article> <article class="defaultP" margin-top="true">§ 9 andre ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="paragraf-6-nummer-40-punkt-2"><article class="legalP" id="paragraf-6-nummer-40-punkt-2-ledd-1">krav som Luftfartstilsynet setter for autorisering av flygeinformasjonstjenestepersonell.</article></article></li></ul></article> <article class="defaultP" margin-top="true">§ 9 andre ledd bokstav d utgår.</article><article class="numberedLegalP" data-numerator="5" id="paragraf-6-nummer-41">5. Forskrift 3. november 2008 nr. 1215 om medisinske krav for utstedelse og forlengelse av legeattest klasse 3 for flygeledere m.m oppheves.</article></article><article class="legalArticle" data-lovdata-URL="LTI/forskrift/2013-07-02-851/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-7-ledd-1">Forskriften trer i kraft straks.</article></article><section class="section" id="kapittel-1" data-lovdata-URL="LTI/forskrift/2013-07-02-851/KAPITTEL_1"><h2>Forordning</h2><article class="legalP" id="kapittel-1-ledd-1">For å lese en uoffisiell oversettelse av forordning (EU) nr. 805/2011 se her: (pdf)</article></section></main></body></html>