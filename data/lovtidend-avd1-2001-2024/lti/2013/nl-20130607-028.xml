<!DOCTYPE html><html lang="no"><head><title>Lov om endringer i lov om merking av forbruksvarer m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-07-28</dd><dt class="dokid">DokumentID</dt><dd class="dokid">LTI/lov/2013-06-07-28</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1357</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1981-12-18-90</li></ul></dd><dt class="dateOfPublication">Kunngjort</dt><dd class="dateOfPublication">2013-06-07 15:40</dd><dt class="lastupdated">Rettet</dt><dd class="lastupdated">2013-06-11 (EØS-henv. tilføyd)</dd><dt class="journalNumber">Journalnummer</dt><dd class="journalNumber">2013-0417</dd><dt class="titleShort">Korttittel</dt><dd class="titleShort">Endringslov til lov om merking av forbruksvarer</dd><dt class="title">Tittel</dt><dd class="title">Lov om endringer i lov om merking av forbruksvarer m.v.</dd><dt class="miscInformation">Annet om dokumentet</dt><dd class="miscInformation">Prop.112 L (2012–2013), Innst.272 L (2012–2013), Lovvedtak 56 (2012–2013). Stortingets første og andre gangs behandling hhv. 7. og 21. mai 2013. Fremmet av Barne- likestillings- og inkluderingsdepartementet. Jf. EØS-avtalen vedlegg XX nr. 2a (forordning (EF) nr. 66/2010).</dd><dt class="refid">RefID</dt><dd class="refid">lov/2013-06-07-28</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om merking av forbruksvarer m.v.<ul class="tocSubUl"><li>I<ul class="tocSubUl"><li>§ 1. Lovens formål</li><li>§ 2. Lovens virkeområde</li><li>§ 3. Merking av varer</li><li>§ 6. Tilsyn</li><li>§ 9. EØS-ordning for frivillig miljømerking</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2013-06-07-28" id="dokument"><h1>Lov om endringer i lov om merking av forbruksvarer m.v.</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 18. desember 1981 nr. 90 om merking av forbruksvarer m.v.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-07-28/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 18. desember 1981 nr. 90 om merking av forbruksvarer m.v. gjøres følgende endringer:</article> <article class="defaultP" margin-top="true">Lovens tittel skal lyde:</article> <article class="defaultP" margin-top="true"><i>Lov 18. desember 1981 nr. 90 om merking av forbruksvarer mv. (forbrukermerkeloven)</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader">§ 1. <span class="legalArticleTitle">Lovens formål</span></span><article class="legalP" id="kapittel-1-foreslåttparagraf-1-ledd-1">Formålet med denne lov er å legge forholdene best mulig til rette for bedømmelse og valg av varer og tjenester.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader">§ 2. <span class="legalArticleTitle">Lovens virkeområde</span></span><article class="legalP" id="kapittel-1-foreslåttparagraf-2-ledd-1">Loven omfatter varer som omsettes ved salg eller leie eller er beregnet på slik omsetning her i landet, hovedsakelig forbruksvarer. Med forbruksvarer menes varer som tilbys fysiske personer som ikke hovedsakelig handler som ledd i næringsvirksomhet. I tvilstilfelle avgjør departementet om en vare skal omfattes av loven.</article><article class="legalP" id="kapittel-1-foreslåttparagraf-2-ledd-2">Loven omfatter frivillig miljømerking av varer og tjenester, jf. § 9.</article><article class="legalP" id="kapittel-1-foreslåttparagraf-2-ledd-3">Bestemmelser i eller gitt i medhold av loven som tjener til oppfyllelse av forpliktelser etter EØS-avtalen, gjelder tilsvarende for omsetning innenfor Det europeiske økonomiske samarbeidsområdet.</article></article> <article class="defaultP" margin-top="true">§ 3 overskriften skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader">§ 3. <span class="legalArticleTitle">Merking av varer</span></span></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader">§ 6. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-4-ledd-1">Kongen bestemmer hvem som skal føre tilsyn med at bestemmelsene i denne lov og de bestemmelser som blir gitt med hjemmel i loven, blir overholdt.</article><article class="legalP" id="kapittel-1-foreslåttparagraf-4-ledd-2">Tilsynsmyndigheten skal ha adgang til ethvert sted hvor det produseres, lagres, transporteres eller omsettes varer som er merkepliktig etter forskrifter gitt i medhold av § 3. Tilsynsmyndigheten har rett til å utta prøver til undersøkelse og kan kreve de opplysninger som er nødvendige for gjennomføring av tilsynet.</article><article class="legalP" id="kapittel-1-foreslåttparagraf-4-ledd-3">Tilsyn med frivillig miljømerking av varer og tjenester er regulert i EØS-avtalen vedlegg XX nr. 2 a (forordning (EF) nr. 66/2010) om EU-miljømerket artikkel 10, jf. § 9.</article><article class="legalP" id="kapittel-1-foreslåttparagraf-4-ledd-4">Kongen kan gi forskrifter om at prøver til undersøkelse skal stilles til rådighet og hvis nødvendig avstås vederlagsfritt til tilsynsmyndigheten. Kongen kan gi nærmere bestemmelser om at leverandør, forhandler eller importør kan pålegges å betale utgiftene til undersøkelse dersom produkter viser seg å være feilmerket.</article><article class="legalP" id="kapittel-1-foreslåttparagraf-4-ledd-5">Vedkommende departement kan fastsette instruks for tilsynsvirksomheten og for den praktiske gjennomføring.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-5"><span class="futureLegalArticleHeader">§ 9. <span class="legalArticleTitle">EØS-ordning for frivillig miljømerking</span></span><article class="legalP" id="kapittel-1-foreslåttparagraf-5-ledd-1">EØS-avtalen vedlegg XX nr. 2 a (forordning (EF) nr. 66/2010) om EU-miljømerket gjelder som lov med de tilpasninger som følger av vedlegg XX, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-5-ledd-2">Departementet kan ved forskrift gi nærmere bestemmelser til gjennomføring av forordningen.</article><article class="legalP" id="kapittel-1-foreslåttparagraf-5-ledd-3">Vedtak om hvorvidt et produkt skal miljømerkes kan påklages til departementet eller den departementet bemyndiger. Departementet kan ved forskrift fastsette at klagene skal behandles av en særskilt klagenemnd, og gi nærmere regler for nemndas sammensetning, saksbehandling og kompetanse.</article></article></section><section class="section" data-name="kapII" id="kapittel-2" data-lovdata-URL="LTI/lov/2013-06-07-28/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>