<!DOCTYPE html><html lang="no"><head><title>Forskrift om endringer i forskrift 28. juni 1985 nr. 1679 om ordningen av påtalemyndigheten (Påtaleinstruksen)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-09-27-1138</dd><dt class="dokid">DokumentID</dt><dd class="dokid">LTI/forskrift/2013-09-27-1138</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 13 s 2287</dd><dt class="dateInForce">I kraft fra</dt><dd class="dateInForce">2014-01-01, 2013-09-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li><li>lov/1981-05-22-25/§160</li></ul></dd><dt class="dateOfPublication">Kunngjort</dt><dd class="dateOfPublication">2013-09-27 15:50</dd><dt class="journalNumber">Journalnummer</dt><dd class="journalNumber">2013-1007</dd><dt class="titleShort">Korttittel</dt><dd class="titleShort">Endr. i påtaleinstruksen</dd><dt class="title">Tittel</dt><dd class="title">Forskrift om endringer i forskrift 28. juni 1985 nr. 1679 om ordningen av påtalemyndigheten (Påtaleinstruksen)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. september 2013 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 62 og § 160. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2013-09-27-1138</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 28. juni 1985 nr. 1679 om ordningen av påtalemyndigheten (Påtaleinstruksen)<ul class="tocSubUl"><li>I<ul class="tocSubUl"><li>§ 3-1. Taushetsplikt</li><li>§ 9-10. Melding til den konsulære stasjon om tvangstiltak mot utlendinger</li><li>§ 11-2. Adgang til å ta fingeravtrykk og fotografi i registreringsøyemed</li><li>§ 11-3. Fremgangsmåten når det tas fingeravtrykk og fotografi</li><li>§ 11-5. Føring i fotoregisteret og fingeravtrykkregisteret</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-09-27-1138" id="dokument"><h1>Forskrift om endringer i forskrift 28. juni 1985 nr. 1679 om ordningen av påtalemyndigheten (Påtaleinstruksen)</h1><section class="section" data-name="kapI" id="kapittel-1" data-lovdata-URL="LTI/forskrift/2013-09-27-1138/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. juni 1985 nr. 1679 om ordningen av påtalemyndigheten (Påtaleinstruksen) gjøres følgende endringer:</article> <article class="defaultP" margin-top="true">§ 2-2 oppheves.</article> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Taushetsplikt</span></span><article class="legalP" id="kapittel-1-foreslåttparagraf-1-ledd-1">Reglene om taushetsplikt i politiregisterloven § 22 og kapittel 6 kommer til anvendelse for enhver som er ansatt i eller utfører tjeneste eller arbeid for politiet og påtalemyndigheten.</article></article> <article class="defaultP" margin-top="true">Kapittel 5 oppheves.</article> <article class="defaultP" margin-top="true">Ny § 9-10 skal lyde:</article><article class="futureLegalArticle" data-name="§9-10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-10</span>. <span class="legalArticleTitle">Melding til den konsulære stasjon om tvangstiltak mot utlendinger</span></span><article class="legalP" id="kapittel-1-foreslåttparagraf-2-ledd-1">Blir en utenlandsk statsborger pågrepet eller fengslet, skal han gjøres kjent med at han har rett til å be om at vedkommende konsulære stasjon blir underrettet.</article><article class="legalP" id="kapittel-1-foreslåttparagraf-2-ledd-2">Når siktede ber om det, skal vedkommende konsulære stasjon straks underrettes om pågripelsen eller fengslingen.</article></article> <article class="defaultP" margin-top="true">§ 11-1 annet ledd oppheves.</article> <article class="defaultP" margin-top="true">§ 11-2 skal lyde:</article><article class="futureLegalArticle" data-name="§11-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">Adgang til å ta fingeravtrykk og fotografi i registreringsøyemed</span></span><article class="legalP" id="kapittel-1-foreslåttparagraf-3-ledd-1">Adgangen til å ta fingeravtrykk og fotografi i registreringsøyemed følger av straffeprosessloven § 160 og politiregisterloven § 13 jf. politiregisterforskriften § 46-5.</article><article class="legalP" id="kapittel-1-foreslåttparagraf-3-ledd-2">Riksadvokaten kan gi nærmere regler om i hvilken utstrekning det skal tas fingeravtrykk og fotografi etter politiregisterforskriften § 46-5 annet ledd.</article><article class="legalP" id="kapittel-1-foreslåttparagraf-3-ledd-3">Når det er behov for det, kan det tas nytt fotografi av siktede som er varetektsfengslet eller som soner en dom eller er idømt forvaring i lukket anstalt.</article></article> <article class="defaultP" margin-top="true">§ 11-3 skal lyde:</article><article class="futureLegalArticle" data-name="§11-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Fremgangsmåten når det tas fingeravtrykk og fotografi</span></span><article class="legalP" id="kapittel-1-foreslåttparagraf-4-ledd-1">Fingeravtrykk og fotografi tas av politiet.</article><article class="legalP" id="kapittel-1-foreslåttparagraf-4-ledd-2">Sjefen for Kripos kan gi nærmere regler om hvordan fingeravtrykk og fotografi skal tas.</article></article> <article class="defaultP" margin-top="true">§ 11-5 skal lyde:</article><article class="futureLegalArticle" data-name="§11-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11-5</span>. <span class="legalArticleTitle">Føring i fotoregisteret og fingeravtrykkregisteret</span></span><article class="legalP" id="kapittel-1-foreslåttparagraf-5-ledd-1">Fingeravtrykk og fotografi som er tatt i samsvar med § 11-2 føres i fotoregisteret og fingeravtrykkregisteret etter reglene i politiregisterforskriften kapittel 46.</article></article> <article class="defaultP" margin-top="true">Kapittel 11a oppheves.</article> <article class="defaultP" margin-top="true">§ 22-2 første ledd nytt siste punktum skal lyde:</article><article class="legalP" id="kapittel-1-ledd-2">Spørsmålet om tiltale på bakgrunn av opplysninger som nevnt i straffeprosessloven § 216i første ledd tredje punktum bokstav d første punktum, jf. § 216m sjette ledd, avgjøres av statsadvokaten.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-09-27-1138/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-2-ledd-1">Forskriften trer i kraft 1. januar 2014, med unntak av endringen i § 22-2 første ledd og opphevelsen av kapittel 11a som trer i kraft straks.</article></section></main></body></html>