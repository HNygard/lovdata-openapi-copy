<!DOCTYPE html><html lang="no"><head><title>Lov om endringer i valgloven og kommuneloven (statlig ansvar for manntall, nye prosedyrer ved forhåndsstemmegivning mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-05-24-20</dd><dt class="dokid">DokumentID</dt><dd class="dokid">LTI/lov/2013-05-24-20</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 7 s 1192</dd><dt class="dateInForce">I kraft fra</dt><dd class="dateInForce">2013-05-24, 2014-01-01, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1992-09-25-107</li><li>lov/2002-06-28-57</li></ul></dd><dt class="dateOfPublication">Kunngjort</dt><dd class="dateOfPublication">2013-05-24 15:15</dd><dt class="journalNumber">Journalnummer</dt><dd class="journalNumber">2013-0374</dd><dt class="titleShort">Korttittel</dt><dd class="titleShort">Endringslov til valgloven og kommuneloven</dd><dt class="title">Tittel</dt><dd class="title">Lov om endringer i valgloven og kommuneloven (statlig ansvar for manntall, nye prosedyrer ved forhåndsstemmegivning mv.)</dd><dt class="miscInformation">Annet om dokumentet</dt><dd class="miscInformation">Prop.52 L (2012–2013), Innst.267 L (2012–2013), Lovvedtak 54 (2012–2013). Stortingets første og andre gangs behandling hhv. 30. april og 7. mai 2013. Fremmet av Kommunal- og regionaldepartementet.</dd><dt class="refid">RefID</dt><dd class="refid">lov/2013-05-24-20</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i valgloven og kommuneloven (statlig ansvar for manntall, nye prosedyrer ved forhåndsstemmegivning mv.)<ul class="tocSubUl"><li>I<ul class="tocSubUl"><li>§ 2-3. Ansvar for å opprette og oppdatere manntall. Utsendelse av valgkort</li><li>§ 2-5. Folkeregistermyndighetens ansvar</li><li>§ 2-7. Krav om retting. Innføring av stemmeberettigede bosatt i utlandet</li><li>§ 8-1. Perioden for forhåndsstemmegivningen. Krav til antall stemmemottakere</li><li>§ 8-4. Fremgangsmåten ved stemmegivningen</li><li>§ 10-1. Valgstyrets godkjenning av forhåndsstemmegivning avgitt i stemmeseddelkonvolutt</li><li>§ 10-1 a. Stemmemottakers godkjenning av forhåndsstemmegivning som legges i urne</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2013-05-24-20" id="dokument"><h1>Lov om endringer i valgloven og kommuneloven (statlig ansvar for manntall, nye prosedyrer ved forhåndsstemmegivning mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 25. september 1992 nr. 107 om kommuner og fylkeskommuner (kommuneloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. juni 2002 nr. 57 om valg til Stortinget, fylkesting og kommunestyrer (valgloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-05-24-20/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. juni 2002 nr. 57 om valg til Stortinget, fylkesting og kommunestyrer gjøres følgende endringer:</article> <article class="defaultP" margin-top="true">§ 2-3 Overskriften skal lyde:</article><article class="futureLegalArticle" data-name="§2-3" id="kapittel-1-foreslåttparagraf-1"><span class="futureLegalArticleHeader">§ 2-3. <span class="legalArticleTitle">Ansvar for å opprette og oppdatere manntall. Utsendelse av valgkort</span></span></article> <article class="defaultP" margin-top="true">§ 2-3 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Departementet er ansvarlig for at manntallet opprettes og oppdateres på grunnlag av opplysninger fra folkeregistermyndigheten. Departementet sørger for at alle kommuner får et manntall over personer med stemmerett i kommunen. Det skal føres et felles manntall for fylkestingsvalg og kommunestyrevalg.</article> <article class="defaultP" margin-top="true">§ 2-3 andre ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Siste oppdatering av manntallet på grunnlag av opplysninger fra folkeregistermyndigheten skjer lørdag før valgdagen.</article> <article class="defaultP" margin-top="true">§ 2-5 skal lyde:</article><article class="futureLegalArticle" data-name="§2-5" id="kapittel-1-foreslåttparagraf-2"><span class="futureLegalArticleHeader">§ 2-5. <span class="legalArticleTitle">Folkeregistermyndighetens ansvar</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Folkeregistermyndigheten plikter selv av eget tiltak, uten hinder av lovbestemt taushetsplikt, på hensiktsmessig måte å stille til disposisjon for valgmyndighetene<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">et foreløpig manntall basert på stemmerettsvilkårene per 2. januar i valgåret, til bruk for forberedelser av valg, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">opplysninger om hvem som skal innføres i manntallet i kommunen per 30. juni.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Folkeregistermyndigheten skal overføre oppdateringer til det foreløpige manntallet og oppdateringer til manntallet per 30. juni til departementet.</article></article> <article class="defaultP" margin-top="true">§ 2-7 skal lyde:</article><article class="futureLegalArticle" data-name="§2-7" id="kapittel-1-foreslåttparagraf-3"><span class="futureLegalArticleHeader">§ 2-7. <span class="legalArticleTitle">Krav om retting. Innføring av stemmeberettigede bosatt i utlandet</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Den som mener at vedkommende selv eller noen annen uriktig er blitt innført eller utelatt fra manntallet i kommunen, kan kreve at feilen rettes opp.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Kravet skal være skriftlig og begrunnet, og sendes valgstyret i kommunen.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Valgstyret skal sørge for at stemmeberettiget bosatt i utlandet, som ikke har vært folkeregisterført som bosatt i Norge noen gang i løpet av de siste 10 år før valgdagen, føres inn i manntallet i kommunen dersom vedkommende velger søker om innføring innen kl. 21 valgdagen, mandag.</article></article> <article class="defaultP" margin-top="true">§ 2-9 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-3-punkt-1"><article class="legalP" id="kapittel-1-foreslåttparagraf-3-nummer-3-punkt-1-ledd-1">manntallsføring, behandling og oppdatering av det foreløpige manntallet og manntallet per 30. juni, samt uttrekk av manntallet til testformål,</article></article></li></ul></article> <article class="defaultP" margin-top="true">§ 6-1 første ledd første punktum skal lyde:</article><article class="legalP" id="kapittel-1-ledd-2">Fristen for innlevering av listeforslag er kl. 12 den 31. mars i valgåret.</article> <article class="defaultP" margin-top="true">§ 6-5 andre punktum skal lyde:</article><article class="legalP" id="kapittel-1-ledd-3">Erklæring om tilbakekalling må være innlevert senest kl. 12 den 20. april i valgåret.</article> <article class="defaultP" margin-top="true">§ 8-1 Overskriften skal lyde:</article><article class="futureLegalArticle" data-name="§8-1" id="kapittel-1-foreslåttparagraf-4"><span class="futureLegalArticleHeader">§ 8-1. <span class="legalArticleTitle">Perioden for forhåndsstemmegivningen. Krav til antall stemmemottakere</span></span></article> <article class="defaultP" margin-top="true">§ 8-1 nytt femte ledd skal lyde:</article><article class="numberedLegalP" data-numerator="5" id="kapittel-1-nummer-3">(5) Ved forhåndsstemmegivningen innenriks, unntatt på Svalbard og Jan Mayen, skal det fra 10. august være minst to stemmemottakere til stede ved mottak av forhåndsstemmer.</article> <article class="defaultP" margin-top="true">§ 8-3 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Stemmegivningen skal foregå i egnet og tilgjengelig lokale. Velgerne skal kunne ta seg inn i valglokalene uten hjelp. Andre lokaler skal ikke benyttes med mindre særlige grunner foreligger.</article> <article class="defaultP" margin-top="true">§ 8-4 skal lyde:</article><article class="futureLegalArticle" data-name="§8-4" id="kapittel-1-foreslåttparagraf-5"><span class="futureLegalArticleHeader">§ 8-4. <span class="legalArticleTitle">Fremgangsmåten ved stemmegivningen</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Velger skal i enerom og usett brette sammen stemmeseddelen slik at det ikke er synlig hvilken valgliste velgeren stemmer på.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Velger som er manntallsført i kommunen legger selv stemmeseddelen i en urne, etter at den er stemplet. Stemmemottaker setter kryss i manntallet ved velgerens navn.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Ved strømbrudd eller kommunikasjonsbrudd mot manntallet skal stemmeseddelen ikke legges i urnen. Etter at stemmeseddelen er stemplet, legger velgeren denne selv i en stemmeseddelkonvolutt og limer denne igjen. Stemmemottaker legger stemmeseddelkonvolutten sammen med valgkortet i en beredskapskonvolutt.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Valgstyret selv kan i særlige tilfeller bestemme at det ved enkelte forhåndsstemmemottak skal benyttes stemmeseddelkonvolutt. Etter at stemmeseddelen er stemplet, legger velgeren denne selv i en stemmeseddelkonvolutt og limer denne igjen. Stemmemottaker legger stemmeseddelkonvolutten sammen med valgkortet i en omslagskonvolutt.</article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) Når stemme mottas fra velger som er manntallsført i en annen kommune, skal stemmeseddelen ikke legges i urnen. Etter at stemmeseddelen er stemplet, legger velgeren denne selv i en stemmeseddelkonvolutt og limer denne igjen. Stemmemottaker legger stemmeseddelkonvolutten sammen med valgkortet i en omslagskonvolutt. Omslagskonvolutten skal sendes den kommunen velgeren er manntallsført i.</article><article class="numberedLegalP" data-numerator="6" id="kapittel-1-foreslåttparagraf-5-nummer-6">(6) Velger som er ukjent for stemmemottaker, skal legitimere seg. Velgers identitet kan ved stemmegivning på institusjon i stedet bekreftes av en ansatt som legitimerer seg.</article><article class="numberedLegalP" data-numerator="7" id="kapittel-1-foreslåttparagraf-5-nummer-7">(7) Stempel som brukes ved forhåndsstemmegivningen skal skille seg fra stempel som brukes på valgtinget. Det skal ikke fremgå av stempelet i hvilken kommune stemmen er avgitt.</article><article class="numberedLegalP" data-numerator="8" id="kapittel-1-foreslåttparagraf-5-nummer-8">(8) Velger som har behov for det, kan selv be stemmemottaker om å få hjelp ved stemmegivningen. Velger med alvorlig psykisk eller fysisk funksjonshemning kan selv peke ut en ekstra hjelper blant de personer som er til stede i valglokalet. Stemmemottaker skal gjøre hjelperen oppmerksom på at vedkommende har taushetsplikt etter § 15-4 (2).</article><article class="numberedLegalP" data-numerator="9" id="kapittel-1-foreslåttparagraf-5-nummer-9">(9) Valgurner som brukes ved forhåndsstemmegivningen innenriks skal være forseglet.</article></article> <article class="defaultP" margin-top="true">§ 9-3 andre ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Valgstyret bestemmer hvor stemmegivningen skal foregå og fastsetter tiden for stemmegivning. Stemmegivningen skal foregå i egnet og tilgjengelig lokale. Velgerne skal kunne ta seg inn i valglokalene uten hjelp. Andre lokaler skal ikke benyttes med mindre særlige grunner foreligger. Kommunestyret kan selv, med tilslutning fra minst 1/3 av medlemmene, vedta å holde valglokalene åpne lenger enn det valgstyret har vedtatt. Slikt vedtak må treffes senest samtidig med budsjettet for det året valget skal holdes. Stemmegivningen mandag må ikke foregå senere enn kl. 21.</article> <article class="defaultP" margin-top="true">§ 10-1 Overskriften skal lyde:</article><article class="futureLegalArticle" data-name="§10-1" id="kapittel-1-foreslåttparagraf-6"><span class="futureLegalArticleHeader">§ 10-1. <span class="legalArticleTitle">Valgstyrets godkjenning av forhåndsstemmegivning avgitt i stemmeseddelkonvolutt</span></span></article> <article class="defaultP" margin-top="true">Ny § 10-1 a skal lyde:</article><article class="futureLegalArticle" data-name="§10-1a" id="kapittel-1-foreslåttparagraf-7"><span class="futureLegalArticleHeader">§ 10-1 a. <span class="legalArticleTitle">Stemmemottakers godkjenning av forhåndsstemmegivning som legges i urne</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) En stemmegivning avgitt på forhånd i henhold til § 8-4 annet ledd skal godkjennes dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-1-punkt-1"><article class="legalP" id="kapittel-1-foreslåttparagraf-7-nummer-1-punkt-1-ledd-1">velgeren er innført i manntallet i kommunen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-nummer-1-punkt-2"><article class="legalP" id="kapittel-1-foreslåttparagraf-7-nummer-1-punkt-2-ledd-1">velgeren har fått anledning til å avgi stemme, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-nummer-1-punkt-3"><article class="legalP" id="kapittel-1-foreslåttparagraf-7-nummer-1-punkt-3-ledd-1">velgeren ikke allerede har avgitt godkjent stemmegivning.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Velgerens stemmegivning er godkjent når vedkommende er krysset av i manntallet.</article></article> <article class="defaultP" margin-top="true">§ 10-3 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-2-punkt-1"><article class="legalP" id="kapittel-1-foreslåttparagraf-7-nummer-2-punkt-1-ledd-1">den har offentlig stempel,</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2013-05-24-20/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 25. september 1992 nr. 107 om kommuner og fylkeskommuner gjøres følgende endringer:</article> <article class="defaultP" margin-top="true">§ 28-1 a nr. 1 skal lyde:</article><article class="legalP" id="kapittel-2-ledd-2">En kommune kan overlate utførelsen av lovpålagte oppgaver, herunder delegere myndighet til å treffe vedtak som omtalt i forvaltningsloven § 2 første ledd bokstav a (offentlig myndighetsutøvelse) til en vertskommune etter §§ 28-1 b og 28-1 c hvis den aktuelle lov ikke er til hinder for det.</article> <article class="defaultP" margin-top="true">§ 28-1 d første ledd skal lyde:</article><article class="legalP" id="kapittel-2-ledd-3">Der en av deltakerne har parlamentarisk styreform, trer rådet i administrasjonssjefens sted i forhold til §§ 28-1 b og 28-1 c.</article> <article class="defaultP" margin-top="true">§ 28-1 j første ledd skal lyde:</article><article class="legalP" id="kapittel-2-ledd-4">Vertskommunens kontrollutvalg har myndighet etter § 77 nr. 1 uten hensyn til at kommunestyret i vertskommunen har begrenset myndighet etter § 28-1 b nr. 4 og § 28-1 c nr. 6.</article></section><section class="section" data-name="kapIII" id="kapittel-3" data-lovdata-URL="LTI/lov/2013-05-24-20/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene i valgloven §§ 6-1 og 6-5 trer i kraft 1. januar 2014.</article><article class="legalP" id="kapittel-3-ledd-2">Endringene i kommuneloven trer i kraft straks.</article><article class="legalP" id="kapittel-3-ledd-3">For øvrig trer loven i kraft fra den tid Kongen bestemmer.</article></section></main></body></html>