<!DOCTYPE html><html lang="no"><head><title>Forskrift om endring i tilvirknings- og importforskriften, legemiddelforskriften, grossistforskriften, apotekforskriften, forskrift om omsetning mv. av visse reseptfrie legemidler utenom apotek og forskrift om rekvirering og utlevering av legemidler fra apotek</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-08-20-1037</dd><dt class="dokid">DokumentID</dt><dd class="dokid">LTI/forskrift/2013-08-20-1037</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 12 s 2041</dd><dt class="dateInForce">I kraft fra</dt><dd class="dateInForce">2013-08-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-11-02-1441</li><li>forskrift/2009-12-18-1839</li><li>forskrift/1993-12-21-1219</li><li>forskrift/2001-02-26-178</li><li>forskrift/2003-08-14-1053</li><li>forskrift/1998-04-27-455</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§5</li><li>lov/1992-12-04-132/§8</li><li>lov/1992-12-04-132/§12</li><li>lov/1992-12-04-132/§13</li><li>lov/1992-12-04-132/§14</li><li>lov/1992-12-04-132/§16</li><li>forskrift/1995-06-08-521</li><li>lov/2000-06-02-39/§6-8</li><li>lov/2000-06-02-39/§6-11</li></ul></dd><dt class="dateOfPublication">Kunngjort</dt><dd class="dateOfPublication">2013-09-03 16:00</dd><dt class="journalNumber">Journalnummer</dt><dd class="journalNumber">2013-0926</dd><dt class="titleShort">Korttittel</dt><dd class="titleShort">Endr. i apotekforskriften m.m.</dd><dt class="title">Tittel</dt><dd class="title">Forskrift om endring i tilvirknings- og importforskriften, legemiddelforskriften, grossistforskriften, apotekforskriften, forskrift om omsetning mv. av visse reseptfrie legemidler utenom apotek og forskrift om rekvirering og utlevering av legemidler fra apotek</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 20. august 2013 med hjemmel i lov 4. desember 1992 nr. 132 om legemidler m.v. (legemiddelloven) § 5, § 8, § 12, § 13, § 14 og § 16, jf. delegeringsvedtak 8. juni 1995 nr. 521 og lov 2. juni 2000 nr. 39 om apotek (apotekloven) § 6-8 og § 6-11.</dd><dt class="refid">RefID</dt><dd class="refid">forskrift/2013-08-20-1037</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i tilvirknings- og importforskriften, legemiddelforskriften, grossistforskriften, apotekforskriften, forskrift om omsetning mv. av visse reseptfrie legemidler utenom apotek og forskrift om rekvirering og utlevering av legemidler fra apotek<ul class="tocSubUl"><li>I<ul class="tocSubUl"><li>§ 2-8. Samsvar med god tilvirkningspraksis og god distribusjonspraksis</li><li>§ 2-27. Mistanke om eller kjennskap til forfalskede legemidler</li></ul></li><li>II<ul class="tocSubUl"><li>§ 9-1. Endringer av vilkårene i markedsføringstillatelsen</li><li>§ 9-2. Endring av merking og pakningsvedlegg</li></ul></li><li>III<ul class="tocSubUl"><li>§ 35. Attest for god distribusjonspraksis</li></ul></li><li>IV<ul class="tocSubUl"><li>§ 42. Salg av legemidler over Internett</li></ul></li><li>V</li><li>VI<ul class="tocSubUl"><li>§ 10a-1. Kontroll av legemidler før utlevering</li></ul></li><li>VII</li></ul></li></ul></dd></dl></header><main class="documentBody" data-lovdata-URL="LTI/forskrift/2013-08-20-1037" id="dokument"><h1>Forskrift om endring i tilvirknings- og importforskriften, legemiddelforskriften, grossistforskriften, apotekforskriften, forskrift om omsetning mv. av visse reseptfrie legemidler utenom apotek og forskrift om rekvirering og utlevering av legemidler fra apotek</h1><section class="section" data-name="kapI" id="kapittel-1" data-lovdata-URL="LTI/forskrift/2013-08-20-1037/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. november 2004 nr. 1441 om tilvirkning og import av legemidler gjøres følgende endringer:</article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-2">Forskriften omfatter all tilvirkning og import av legemidler til mennesker og dyr. Forskriften gjelder også virksomme stoffer og hjelpestoffer som inngår i legemidler til mennesker og dyr.</article> <article class="defaultP" margin-top="true">Ny § 1-2 første ledd bokstav b), c), d) og r) skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>virksomt stoff:</i> ethvert stoff eller blanding av stoffer som er ment anvendt i tilvirkning av legemiddel, og som ved å inngå i produksjonen blir en aktiv bestanddel av ferdigvaren;</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>hjelpestoff:</i> enhver bestanddel av et legemiddel, unntatt det virksomme stoff og emballasjematerialet;</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>forfalsket legemiddel:</i> ethvert legemiddel med uriktig fremstilling av <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-3-ledd-1-punkt-1"><article class="legalP" id="kapittel-1-ledd-2-punkt-3-ledd-1-punkt-1-ledd-1">legemidlets identitet, inkludert emballasje, etikettering, navn eller sammensetning hva angår enhver bestanddel av legemidlet, hjelpestoff, og styrken av alle bestanddelene og hjelpestoffene,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3-ledd-1-punkt-2"><article class="legalP" id="kapittel-1-ledd-2-punkt-3-ledd-1-punkt-2-ledd-1">legemidlets opprinnelse, inkludert navn på tilvirker, tilvirkningsland, opprinnelsesland eller innehaver av markedsføringstillatelse, eller</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3-ledd-1-punkt-3"><article class="legalP" id="kapittel-1-ledd-2-punkt-3-ledd-1-punkt-3-ledd-1">legemidlets historie, inkludert gjengivelse av og dokumenter som omhandler de benyttede distribusjonskanaler;</article></article></li></ul></article></article></li><li data-li-identifier="r)" data-name="r)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1"><i>ferdigvare:</i> legemiddel som har gjennomgått alle produksjonstrinn, inkludert pakking i endelig emballasje.</article></article></li></ul></article> <article class="defaultP" margin-top="true">Nåværende § 1-2 bokstav b), c), d), e), f), g), h), i), j), k), l), m) og n), blir ny § 1-2 bokstav e), f), g), h), i), j), k), l), m), n), o), p) og q).</article> <article class="defaultP" margin-top="true">Ny § 1-2 andre ledd skal lyde:</article><article class="legalP" id="kapittel-1-ledd-3">Legemidler med utilsiktede kvalitetsmangler omfattes ikke av definisjonen i bokstav d).</article> <article class="defaultP" margin-top="true">Ny § 2-4 fjerde ledd skal lyde:</article><article class="legalP" id="kapittel-1-ledd-4">Søknad som gjelder tillatelse til tilvirkning av virksomt stoff skal avgjøres av Statens legemiddelverk innen 60 dager etter at søknaden er mottatt. Dette gjelder likevel ikke dersom Statens legemiddelverk innen fristen gir tilbakemelding til søker om at en inspeksjon av virksomheten er nødvendig før utstedelse av tillatelse. Har søker ikke mottatt tilbakemelding innen fristen i første punktum, kan søknaden anses som innvilget.</article> <article class="defaultP" margin-top="true">§ 2-6 første ledd skal lyde:</article><article class="legalP" id="kapittel-1-ledd-5">Innehaver av tilvirkertillatelse skal jevnlig vurdere sin tilvirkning i lys av den tekniske og vitenskapelige utvikling og plikter å underrette Statens legemiddelverk om endringer som vedrører forutsetningene for tilvirkertillatelsen. Innehaver av tilvirkertillatelse for virksomt stoff skal umiddelbart underrette Statens legemiddelverk om enhver endring som vedrører forutsetningene for tilvirkertillatelsen som kan ha betydning for det virksomme stoffets kvalitet og sikkerhet.</article> <article class="defaultP" margin-top="true">Ny § 2-8 skal lyde:</article><article class="futureLegalArticle" data-name="§2-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Samsvar med god tilvirkningspraksis og god distribusjonspraksis</span></span><article class="legalP" id="kapittel-1-foreslåttparagraf-1-ledd-1">Tilvirker skal påse at all tilvirkning gjennomføres i samsvar med god tilvirkningspraksis og de krav som er stilt i tilvirkertillatelsen. Som råvarer skal det utelukkende anvendes virksomme stoffer som er tilvirket i overensstemmelse med god tilvirkningspraksis og distribuert i samsvar med god distribusjonspraksis.</article><article class="legalP" id="kapittel-1-foreslåttparagraf-1-ledd-2">Tilvirker skal selv eller ved hjelp av tredjepart gjennomføre kvalitetsrevisjon (audit) for å påse at tilvirker av virksomt stoff følger god tilvirkningspraksis og at distributør følger god distribusjonspraksis. Kvalitetsrevisjonen skal dokumenteres.</article><article class="legalP" id="kapittel-1-foreslåttparagraf-1-ledd-3">Tilvirker skal påse at hjelpestoffene er egnet til bruk i ferdigvare. For å sikre at hjelpestoffene er egnet til bruk skal tilvirker, ved å foreta en risikovurdering, fastsette hva som er tilstrekkelige krav til tilvirkning av hjelpestoffene. Risikovurderingen skal dokumenteres.</article><article class="legalP" id="kapittel-1-foreslåttparagraf-1-ledd-4">Tilvirker skal ved anskaffelse av virksomt stoff bare benytte tilvirkere, importører og distributører som er registrert hos den kompetente myndighet i det landet de er etablert.</article><article class="legalP" id="kapittel-1-foreslåttparagraf-1-ledd-5">Tilvirker skal påse at virksomt stoff og hjelpestoff har rett opprinnelse og kvalitet.</article><article class="legalP" id="kapittel-1-foreslåttparagraf-1-ledd-6">Statens legemiddelverk kan gi retningslinjer som angir mer detaljert kravene til god tilvirkningspraksis og god distribusjonspraksis for bestemte legemidler, legemiddelformer, virksomme stoffer og hjelpestoffer.</article><article class="legalP" id="kapittel-1-foreslåttparagraf-1-ledd-7">Tilvirkningen skal også utføres i samsvar med retningslinjer for god tilvirkningspraksis og god distribusjonspraksis innen det europeiske økonomiske samarbeidsområdet (EØS).</article></article> <article class="defaultP" margin-top="true">Ny § 2-12 første ledd bokstav d) skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-7-punkt-1"><article class="legalP" id="kapittel-1-foreslåttparagraf-1-ledd-7-punkt-1-ledd-1">at kravene i forskrift 18. desember 2009 nr. 1839 om legemidler § 3-29 fjerde ledd er oppfylt for alle legemidler som skal markedsføres i EU/EØS.</article></article></li></ul></article> <article class="defaultP" margin-top="true">Ny § 2-26 første, annet og femte ledd skal lyde:</article><article class="legalP" id="kapittel-1-ledd-6">Merkingen og sikkerhetsanordningen som fremgår av forskrift 18. desember 2009 nr. 1839 om legemidler § 3-29 fjerde ledd må ikke fjernes eller tildekkes, med mindre innehaveren av tilvirkertillatelsen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">kontrollerer legemidlets sikkerhetsanordning og at pakningen er ubrutt,</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">benytter sikkerhetsanordninger som er likeverdige med de som er beskrevet i § 3-29 fjerde ledd og kan dokumentere at pakningen er ubrutt, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">utskiftningen av sikkerhetsanordning som nevnt i bokstav b) gjennomføres i samsvar med god tilvirkningspraksis, og etter godkjenning av Statens legemiddelverk.</article></article></li></ul></article><article class="legalP" id="kapittel-1-ledd-7">Utskiftningen av sikkerhetsanordningen som nevnt i første ledd kan kun gjennomføres dersom legemidlets indre emballasje ikke åpnes.</article><article class="legalP" id="kapittel-1-ledd-8">Kravene i denne bestemmelsen gjelder ikke for legemidler til dyr.</article> <article class="defaultP" margin-top="true">Nåværende § 2-26 første og annet ledd blir nytt tredje og fjerde ledd .</article> <article class="defaultP" margin-top="true">Ny § 2-27 skal lyde:</article><article class="futureLegalArticle" data-name="§2-27" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-27</span>. <span class="legalArticleTitle">Mistanke om eller kjennskap til forfalskede legemidler</span></span><article class="legalP" id="kapittel-1-foreslåttparagraf-2-ledd-1">Innehaver av tilvirkertillatelse skal underrette Statens legemiddelverk og innehaver av markedsføringstillatelse ved mistanke om eller kjennskap til forfalskninger av legemidler som er omfattet av tilvirkertillatelsen.</article></article> <article class="defaultP" margin-top="true">Ny § 3-6 sjette, syvende, åttende og niende ledd skal lyde:</article><article class="legalP" id="kapittel-1-ledd-9">Importør av virksomme stoffer skal påse at det ved import fra tredjeland foreligger en skriftlig bekreftelse fra nasjonale legemiddelmyndigheter på at de virksomme stoffene er tilvirket i samsvar med god tilvirkningspraksis, som minst tilsvarer standarder fastsatt i EU/EØS-området, og at tilvirkers produksjonssted for det virksomme stoffet er underlagt tilsyn fra nasjonale legemiddelmyndigheter.</article><article class="legalP" id="kapittel-1-ledd-10">Importøren plikter å melde fra til Statens legemiddelverk om tilfeller av brudd på kravet om god tilvirkningspraksis.</article><article class="legalP" id="kapittel-1-ledd-11">Kravet etter sjette ledd gjelder ikke ved import av virksomme stoffer fra land oppført på liste fastsatt av EU-kommisjonen, ved import av virksomme stoffer som skal inngå i legemidler til klinisk utprøving, ved import av virksomme stoffer som skal inngå i legemidler til dyr eller ved import av virksomme stoffer som skal inngå i tilvirkning av legemidler i medhold av lov 2. juni 2000 nr. 39 om apotek.</article><article class="legalP" id="kapittel-1-ledd-12">Statens legemiddelverk kan, for å sikre tilgjengeligheten av legemidler, fravike kravet i sjette ledd. Vedtak om unntak fra kravet i sjette ledd kan bare gjøres dersom det er konstatert etter et tilsyn av inspektør fra et EU/EØS-land at det virksomme stoffet er tilvirket i samsvar med god tilvirkningspraksis. Vedtaket må være tidsbestemt og ikke overstige gyldighetsdatoen i attesten for god tilvirkningspraksis.</article> <article class="defaultP" margin-top="true">Ny § 4-1a annet ledd skal lyde:</article><article class="legalP" id="kapittel-1-ledd-13">Statens legemiddelverk skal legge resultatet etter utført tilsyn inn i en offentlig tilgjengelig database underlagt Det europeiske legemiddelbyrå (EMA).</article></section><section class="section" data-name="kapII" id="kapittel-2" data-lovdata-URL="LTI/forskrift/2013-08-20-1037/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 18. desember 2009 nr. 1839 om legemidler (legemiddelforskriften) gjøres følgende endringer:</article> <article class="defaultP" margin-top="true">§ 3-4 annet ledd bokstav h) skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">kjemisk, farmasøytisk og biologisk dokumentasjon, herunder beskrivelse av fremstillingsmåten, beskrivelse av kontrollmetoder anvendt av tilvirker, et dokument som viser at tilvirker har tillatelse til å fremstille legemidlet i det landet vedkommende er etablert, og en skriftlig bekreftelse på at tilvirker av legemidlet har gjennomført kvalitetsrevisjon (audit) for å påse at tilvirker av virksomt stoff følger god tilvirkningspraksis, jf. forskrift 2. november 2004 nr. 1441 om tilvirkning og import av legemidler § 2-8 annet ledd, og når denne kvalitetsrevisjonen fant sted,</article></article></li></ul></article> <article class="defaultP" margin-top="true">§ 3-24 annet ledd skal lyde:</article><article class="legalP" id="kapittel-2-ledd-2">En parallellimportør som ikke selv er innehaver av markedsføringstillatelsen, og som importerer et legemiddel fra et annet EØS-land, underretter innehaveren av markedsføringstillatelsen og Statens legemiddelverk om hvilket legemiddel, herunder legemiddelform- og styrke, som planlegges importert. Har legemidlene fått markedsføringstillatelse etter reglene i kapittel 6, underrettes innehaver av markedsføringstillatelsen og Det europeiske legemiddelbyrå (EMA).</article> <article class="defaultP" margin-top="true">Ny § 3-24 tredje ledd skal lyde:</article><article class="legalP" id="kapittel-2-ledd-3">Kravet i annet ledd gjelder ikke ved salg av legemidler til tredjeland, eller ved mottak av legemidler direkte fra tredjeland, når legemidlet skal distribueres til tredjeland og legemidlet ikke skal plasseres på markedet i EU/EØS.</article> <article class="defaultP" margin-top="true">Ny § 3-29 fjerde, femte, sjette og syvende ledd skal lyde:</article><article class="legalP" id="kapittel-2-ledd-4">Reseptpliktige legemidler skal ha en sikkerhetsanordning som skal benyttes til identifikasjon av individuelle pakninger for bekreftelse av ekthet. Legemidler som ikke er reseptpliktige skal kun ha sikkerhetsanordningen som nevnt i fjerde ledd første punktum når legemidlet fremgår av liste fastsatt av EU-kommisjonen.</article><article class="legalP" id="kapittel-2-ledd-5">Den ytre emballasjen skal ha en anordning som gjør det mulig for alle aktørene i distribusjonskjeden å kontrollere at den ytre emballasjen er ubrutt.</article><article class="legalP" id="kapittel-2-ledd-6">Kravene i fjerde og femte ledd gjelder ikke for legemidler til dyr, radioaktive legemidler og legemidler som fremgår av liste fastsatt av EU-kommisjonen.</article><article class="legalP" id="kapittel-2-ledd-7">Sikkerhetsanordningene i fjerde ledd skal utformes slik at alle aktørene i distribusjonskjeden kan kontrollere sikkerhetsanordningene.</article> <article class="defaultP" margin-top="true">Ny overskrift til § 9-1 skal lyde:</article><article class="futureLegalArticle" data-name="§9-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Endringer av vilkårene i markedsføringstillatelsen</span></span></article> <article class="defaultP" margin-top="true">Ny § 9-2 skal lyde:</article><article class="futureLegalArticle" data-name="§9-2" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 9-2</span>. <span class="legalArticleTitle">Endring av merking og pakningsvedlegg</span></span><article class="legalP" id="kapittel-2-foreslåttparagraf-2-ledd-1">Søknad om endring av merking eller pakningsvedlegg som ikke er en følge av endringer i preparatomtalen anses godkjent hvis markedsføringstillatelsens innehaver ikke mottar innsigelser fra Statens legemiddelverk innen 90 dager etter at valid søknad er mottatt.</article></article> <article class="defaultP" margin-top="true">Ny § 16-1 tredje ledd skal lyde:</article><article class="legalP" id="kapittel-2-ledd-8">Forskriftens § 3-29 fjerde, femte, sjette og syvende ledd trer i kraft fra det tidspunktet Helse- og omsorgsdepartementet bestemmer.</article></section><section class="section" data-name="kapIII" id="kapittel-3" data-lovdata-URL="LTI/forskrift/2013-08-20-1037/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 21. desember 1993 nr. 1219 om grossistvirksomhet med legemidler gjøres følgende endringer:</article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-3-ledd-2">Vareflyten inn og ut av virksomheten skal dokumenteres for alle inn- og utgående transaksjoner av legemidler, og minst inneholde dato, legemidlets navn, mottatt eller utlevert mengde og leverandørens eller mottakerens navn og adresse. Dokumentasjon av transaksjoner skal for legemidler med krav til sikkerhetsanordninger, som nevnt i forskrift 18. desember 2009 nr. 1839 § 3-29, i tillegg inneholde varepartiets nummer (batchnummer). Dokumentasjonen må oppbevares på en måte som gjør den tilgjengelig for tilsynsmyndighetene i minst 5 år.</article> <article class="defaultP" margin-top="true">Ny § 9 fjerde og femte ledd skal lyde:</article><article class="legalP" id="kapittel-3-ledd-3">Virksomheten skal ha et kvalitetssystem som beskriver ansvarsområder, arbeidsrutiner og risikohåndteringskrav i virksomheten. Grossisten skal kontrollere at legemidlene som mottas ikke er forfalsket, ved å gjennomføre kontroll av legemidlets ytre emballasje, jf. forskrift 18. desember 2009 nr. 1839 § 3-29 fjerde ledd. Dette gjelder ikke ved salg av legemidler til tredjeland, eller ved mottak av legemidler fra tredjeland når legemidlet skal distribueres direkte til tredjeland og legemidlet ikke skal plasseres på markedet i EU/EØS-området.</article><article class="legalP" id="kapittel-3-ledd-4">Dersom innehaver av grossisttillatelsen får mistanke om eller kjennskap til forfalskede legemidler, skal Statens legemiddelverk straks underrettes.</article> <article class="defaultP" margin-top="true">Nåværende fjerde ledd blir nytt sjette ledd.</article> <article class="defaultP" margin-top="true">§ 9a skal lyde:</article><article class="legalP" id="kapittel-3-ledd-5">Ved all utlevering av legemidler skal grossisten vedlegge et salgsdokument som minst angir dato, legemidlets navn og legemiddelform, levert mengde og leverandørens og mottakerens navn og adresse. I tillegg skal transaksjonsdokumentasjonen for legemidler som skal ha sikkerhetsanordninger som nevnt i forskrift 18. desember 2009 nr. 1839 § 3-29 fjerde ledd inneholde varepartiets nummer (batchnummer).</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-3-ledd-6">Grossister kan bare kjøpe legemidler fra produsenter med tilvirkertillatelse eller fra godkjente grossister eller importører. Grossisten skal påse at produsenten, grossisten eller importøren har nødvendig tillatelse. Grossisten skal påse at den som legemidlene kjøpes fra overholder kravene i § 9 første ledd. Når særlige grunner foreligger, kan Statens legemiddelverk gjøre unntak fra denne bestemmelse.</article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Attest for god distribusjonspraksis</span></span><article class="legalP" id="kapittel-3-foreslåttparagraf-1-ledd-1">Statens legemiddelverk utsteder attest for god distribusjonspraksis til grossist som oppfyller kravene til god distribusjonspraksis som fremgår av EU-kommisjonens retningslinjer for god distribusjonspraksis. Attesten skal utstedes senest 90 dager etter avsluttet tilsyn.</article><article class="legalP" id="kapittel-3-foreslåttparagraf-1-ledd-2">Statens legemiddelverk skal legge resultatet etter utført tilsyn inn i en offentlig tilgjengelig database underlagt Det europeiske legemiddelbyrå (EMA).</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2013-08-20-1037/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 26. februar 2001 nr. 178 om apotek (apotekforskriften) gjøres følgende endring:</article> <article class="defaultP" margin-top="true">Ny § 42 skal lyde:</article><article class="futureLegalArticle" data-name="§42" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 42</span>. <span class="legalArticleTitle">Salg av legemidler over Internett</span></span><article class="legalP" id="kapittel-4-foreslåttparagraf-1-ledd-1">Salg av legemidler over Internett kan kun skje med legemidler som har markedsføringstillatelse i Norge, og som ikke er underlagt reseptplikt, jf. forskrift 18. desember 2009 nr. 1839 om legemidler § 2-1 og § 7-6.</article><article class="legalP" id="kapittel-4-foreslåttparagraf-1-ledd-2">Apotek som selger legemidler over Internett, plikter å gi Statens legemiddelverk oppdaterte opplysninger om følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-4-foreslåttparagraf-1-ledd-2-punkt-1"><article class="legalP" id="kapittel-4-foreslåttparagraf-1-ledd-2-punkt-1-ledd-1">adressen til det stedet som legemidlene skal utleveres fra,</article></article></li><li data-li-identifier="b)" data-name="b)"><article class="listArticle" id="kapittel-4-foreslåttparagraf-1-ledd-2-punkt-2"><article class="legalP" id="kapittel-4-foreslåttparagraf-1-ledd-2-punkt-2-ledd-1">tidspunktet for når salg av legemidler over Internett påbegynnes, og</article></article></li><li data-li-identifier="c)" data-name="c)"><article class="listArticle" id="kapittel-4-foreslåttparagraf-1-ledd-2-punkt-3"><article class="legalP" id="kapittel-4-foreslåttparagraf-1-ledd-2-punkt-3-ledd-1">adressen til det nettstedet som skal benyttes og andre relevante opplysninger som er nødvendige for å kunne identifisere nettstedet.</article></article></li></ul></article><article class="legalP" id="kapittel-4-foreslåttparagraf-1-ledd-3">Nettstedet skal inneholde følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-4-foreslåttparagraf-1-ledd-3-punkt-1"><article class="legalP" id="kapittel-4-foreslåttparagraf-1-ledd-3-punkt-1-ledd-1">en logo, fastsatt av Statens legemiddelverk, på hver side i nettstedet, som identifiserer hvor selgeren av legemidlene er etablert,</article></article></li><li data-li-identifier="b)" data-name="b)"><article class="listArticle" id="kapittel-4-foreslåttparagraf-1-ledd-3-punkt-2"><article class="legalP" id="kapittel-4-foreslåttparagraf-1-ledd-3-punkt-2-ledd-1">en lenke til Statens legemiddelverks informasjonsside på Internett om salg av legemidler over Internett, og</article></article></li><li data-li-identifier="c)" data-name="c)"><article class="listArticle" id="kapittel-4-foreslåttparagraf-1-ledd-3-punkt-3"><article class="legalP" id="kapittel-4-foreslåttparagraf-1-ledd-3-punkt-3-ledd-1">en lenke fra logo som nevnt i bokstav a), til Statens legemiddelverks elektroniske liste over aktører som har tillatelse til å selge legemidler over Internett.</article></article></li></ul></article></article> <article class="defaultP" margin-top="true">Bestemmelsens tredje ledd trer i kraft fra det tidspunktet Helse- og omsorgsdepartementet bestemmer.</article></section><section class="section" data-name="kapV" id="kapittel-5" data-lovdata-URL="LTI/forskrift/2013-08-20-1037/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I forskrift 14. august 2003 nr. 1053 om omsetning mv. av visse reseptfrie legemidler utenom apotek gjøres følgende endring:</article> <article class="defaultP" margin-top="true">Ny § 7 tredje ledd skal lyde:</article><article class="legalP" id="kapittel-5-ledd-2">Utsalgsstedet skal før utlevering av legemidlet bekrefte legemidlets ekthet ved hjelp av sikkerhetsanordningene som nevnt i forskrift 18. desember 2009 nr. 1839 om legemidler § 3-29.</article></section><section class="section" data-name="kapVI" id="kapittel-6" data-lovdata-URL="LTI/forskrift/2013-08-20-1037/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I forskrift 27. april 1998 nr. 455 om rekvirering og utlevering av legemidler fra apotek gjøres følgende endringer:</article> <article class="defaultP" margin-top="true">Nytt kapittel 10a. skal ha følgende kapitteloverskrift:</article><span class="futuretitle" id="kapittel-6-foreslåttittel-1">Kap. 10a. Kontroll av legemidler før utlevering</span> <article class="defaultP" margin-top="true">Ny § 10a-1 skal lyde:</article><article class="futureLegalArticle" data-name="§10a-1" id="kapittel-6-foreslåttparagraf-1"><span class="futureLegalArticleHeader"><span class="legalArticleValue">§ 10a-1</span>. <span class="legalArticleTitle">Kontroll av legemidler før utlevering</span></span><article class="legalP" id="kapittel-6-foreslåttparagraf-1-ledd-1">Apoteket skal før utlevering av legemidlet bekrefte legemidlets ekthet ved hjelp av sikkerhetsanordningene som nevnt i forskrift 18. desember 2009 nr. 1839 om legemidler § 3-29.</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2013-08-20-1037/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Forskriften trer i kraft straks.</article></section></main></body></html>