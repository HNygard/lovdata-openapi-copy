<!DOCTYPE html><html lang="no"><head><title>Forskrift om endring i forskrift om tilsetning av vitaminer, mineraler og visse andre stoffer til næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-06-435</dd><dt class="dokid">DokumentID</dt><dd class="dokid">LTI/forskrift/2013-05-06-435</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 6 s 1177</dd><dt class="dateInForce">I kraft fra</dt><dd class="dateInForce">2013-05-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-26-247</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2013-05-07 14:40</dd><dt class="journalNumber">Journalnummer</dt><dd class="journalNumber">2013-0367</dd><dt class="titleShort">Korttittel</dt><dd class="titleShort">Endr. i forskrift om tilsetning av vitaminer m.m.</dd><dt class="title">Tittel</dt><dd class="title">Forskrift om endring i forskrift om tilsetning av vitaminer, mineraler og visse andre stoffer til næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 6. mai 2013 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 første ledd, jf. delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg II kap. XII nr. 72 (forordning (EU) nr. 489/2012).</dd><dt class="refid">RefID</dt><dd class="refid">forskrift/2013-05-06-435</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsetning av vitaminer, mineraler og visse andre stoffer til næringsmidler<ul class="tocSubUl"><li>I</li><li>II</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2013-05-06-435" id="dokument"><h1>Forskrift om endring i forskrift om tilsetning av vitaminer, mineraler og visse andre stoffer til næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2013-05-06-435/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. februar 2010 nr. 247 om tilsetning av vitaminer, mineraler og visse andre stoffer til næringsmidler gjøres følgende endringer:</article> <article class="defaultP" margin-top="true">I EØS-henvisningsfeltet tilføyes følgende:</article> <article class="defaultP" margin-top="true">nr. 72 (forordning (EU) nr. 489/2012).</article> <article class="defaultP" margin-top="true">Ny § 1b skal lyde:</article> <article class="defaultP" margin-top="true"><i>Gjennomføringsbestemmelser, jf. artikkel 16 i forordning (EF) nr. 1925/2006</i></article><article class="legalP" id="kapittel-1-ledd-2">EØS-avtalens vedlegg II kap. XII nr. 72 (forordning (EU) nr. 489/2012) om gjennomføringsbestemmelser jf. artikkel 16 i forordning (EF) nr. 1925/2006, gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-05-06-435/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2013-05-06-435/KAPITTEL_3"><h2>Forordninger</h2><article class="defaultP">I forskriftens avsnitt «Forordninger» tilføyes følgende:</article><span class="futuretitle" id="kapittel-3-foreslåttittel-1">Forordning (EU) nr. 489/2012</span><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) nr. 489/2012 med de endringer og tillegg som følger av EØS-tilpasningen av rettsakter i samsvar med vedlegg II kapittel XII nr. 72.</article><article class="centeredP" data-text-align="center">KOMMISJONENS GJENNOMFØRINGSFORORDNING (EU) nr. 489/2012</article><article class="centeredP" data-text-align="center">av 8. juni 2012</article><article class="centeredP" data-text-align="center">om fastsettelse av gjennomføringsregler for anvendelse av artikkel 16 i europaparlaments- og rådsforordning (EF) nr. 1925/2006 om tilsetting av vitaminer, mineraler og visse andre stoffer i næringsmidler</article> <article class="defaultP" margin-top="true">EUROPAKOMMISJONEN HAR –</article><article class="legalP" id="kapittel-3-ledd-2">under henvisning til traktaten om opprettelse av Den europeiske union,</article><article class="legalP" id="kapittel-3-ledd-3">under henvisning til europaparlaments- og rådsforordning (EF) nr. 1925/2006 av 20. desember 2006 om tilsetting av vitaminer, mineraler og visse andre stoffer i næringsmidler,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 16, og</article><article class="legalP" id="kapittel-3-ledd-4">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-ledd-4-punkt-1"><article class="legalP" id="kapittel-3-ledd-4-punkt-1-ledd-1">Ved artikkel 16 i forordning (EF) nr. 1925/2006 er det fastsatt at Kommisjonen innen 1. juli 2013 skal framlegge for Europaparlamentet og Rådet en rapport om virkningene av gjennomføringen av nevnte forordning. I denne sammenheng skal medlemsstatene framlegge nødvendige relevante opplysninger til Kommisjonen innen 1. juli 2012.</article></article></li><li data-li-identifier="2)" data-name="2)"><article class="listArticle" id="kapittel-3-ledd-4-punkt-2"><article class="legalP" id="kapittel-3-ledd-4-punkt-2-ledd-1">De nødvendige relevante opplysninger som skal framlegges av medlemsstatene, bør gjelde utviklingen på markedet for næringsmidler som er tilsatt vitaminer og mineraler, herunder data som viser utviklingstrekk på markedet etter at tilsetting av vitaminer og mineraler i næringsmidler ble harmonisert på unionsplan.</article></article></li><li data-li-identifier="3)" data-name="3)"><article class="listArticle" id="kapittel-3-ledd-4-punkt-3"><article class="legalP" id="kapittel-3-ledd-4-punkt-3-ledd-1">Slike opplysninger bør omfatte forbruksmønstre for næringsmidler som er tilsatt vitaminer og mineraler, opplysninger om inntak av vitaminer og mineraler i befolkningen og, dersom det er relevant, i bestemte befolkningsgrupper. Dette bør omfatte opplysninger som viser endringer i kostvaner etter at tilsetting av vitaminer og mineraler ble harmonisert på unionsplan.</article></article></li><li data-li-identifier="4)" data-name="4)"><article class="listArticle" id="kapittel-3-ledd-4-punkt-4"><article class="legalP" id="kapittel-3-ledd-4-punkt-4-ledd-1">De nødvendige relevante opplysninger som skal framlegges av medlemsstatene, bør også gjelde tilsetting av andre stoffer enn vitaminer og mineraler i næringsmidler, herunder kosttilskudd, som fastsatt ved europaparlaments- og rådsdirektiv 2002/46/EF av 10. juni 2002 om tilnærming av medlemsstatenes lovgivning om kosttilskudd.<sup class="footnotereference" data-footnotereferencevalue="2" data-unique-footnote-counter="2">2</sup> Slike opplysninger bør omfatte opplysninger om konsum av slike næringsmidler og hvor store stoffmengder som er tilsatt, og opplysninger om eventuelle nasjonale tiltak som er truffet for å begrense eller forby bruken av visse andre stoffer i næringsmidler.</article></article></li><li data-li-identifier="5)" data-name="5)"><article class="listArticle" id="kapittel-3-ledd-4-punkt-5"><article class="legalP" id="kapittel-3-ledd-4-punkt-5-ledd-1">Gjennom disse gjennomføringsregler bør det fastsettes en liste over relevante opplysninger som medlemsstatene bør samle inn og framlegge for Kommisjonen, og en felles mal for framlegging av opplysningene.</article></article></li><li data-li-identifier="6)" data-name="6)"><article class="listArticle" id="kapittel-3-ledd-4-punkt-6"><article class="legalP" id="kapittel-3-ledd-4-punkt-6-ledd-1">Tiltakene fastsatt i denne forordning er i samsvar med uttalelse fra Den faste komité for næringsmiddelkjeden og dyrehelsen –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 404 av 30.12.2006, s. 26.</article><article class="footnote" data-name="2" data-unique-footnote-counter="2"><span class="footnoteLabel">2</span> EFT L 183 av 12.7.2002, s. 51.</article></footer> <article class="defaultP" margin-top="true">VEDTATT DENNE FORORDNING:</article><span class="futuretitle" id="kapittel-3-foreslåttittel-2">Artikkel 1<br />Formål</span><article class="legalP" id="kapittel-3-ledd-5">Ved denne forordning er det fastsatt gjennomføringsregler for anvendelse av artikkel 16 i forordning (EF) nr. 1925/2006, særlig om de nødvendige relevante opplysninger som medlemsstatene skal framlegge for Kommisjonen for å vurdere virkningene av gjennomføringen av forordning (EF) nr. 1925/2006.</article><span class="futuretitle" id="kapittel-3-foreslåttittel-3">Artikkel 2<br />Relevante opplysninger</span><article class="numberedLegalP" data-numerator="1" id="kapittel-3-nummer-1">1. Medlemsstatene skal innen 1. juli 2012 framlegge for Kommisjonen nødvendige relevante opplysninger, særlig om følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-3-nummer-1-punkt-1"><article class="legalP" id="kapittel-3-nummer-1-punkt-1-ledd-1">utviklingen på det nasjonale markedet for næringsmidler som er tilsatt vitaminer og mineraler etter at forordning (EF) nr. 1925/2006 fikk anvendelse,</article></article></li><li data-li-identifier="b)" data-name="b)"><article class="listArticle" id="kapittel-3-nummer-1-punkt-2"><article class="legalP" id="kapittel-3-nummer-1-punkt-2-ledd-1">forbruksmønstre for næringsmidler tilsatt vitaminer og mineraler,</article></article></li><li data-li-identifier="c)" data-name="c)"><article class="listArticle" id="kapittel-3-nummer-1-punkt-3"><article class="legalP" id="kapittel-3-nummer-1-punkt-3-ledd-1">befolkningens inntak av vitaminer og mineraler,</article></article></li><li data-li-identifier="d)" data-name="d)"><article class="listArticle" id="kapittel-3-nummer-1-punkt-4"><article class="legalP" id="kapittel-3-nummer-1-punkt-4-ledd-1">tilsetting av andre stoffer enn vitaminer og mineraler i næringsmidler, herunder kosttilskudd, som definert i artikkel 2 bokstav a) i direktiv 2002/46/EF, opplysninger om forbruksmønstre for slike næringsmidler og hvor store mengder av stoffene som tilsettes i næringsmidler og kosttilskudd.</article></article></li></ul></article><article class="numberedLegalP" data-numerator="2" id="kapittel-3-nummer-2">2. De nødvendige relevante opplysninger som medlemsstatene skal framlegge for Kommisjonen i henhold til nr. 1, skal minst omfatte opplysningene angitt i vedlegg I til denne forordning.<article class="legalP" id="kapittel-3-nummer-2-ledd-1">De nødvendige relevante opplysningene og nærmere detaljer skal framlegges for Kommisjonen i henhold til malen som er fastsatt i vedlegg II til denne forordning.</article></article><article class="numberedLegalP" data-numerator="3" id="kapittel-3-nummer-3">3. En medlemsstat skal informere Kommisjonen dersom noen av opplysningene angitt i vedlegg I ikke er tilgjengelige eller av andre grunner ikke kan framlegges for Kommisjonen innen 1. juli 2012.</article><span class="futuretitle" id="kapittel-3-foreslåttittel-4">Artikkel 3</span><article class="legalP" id="kapittel-3-ledd-6">Denne forordning trer i kraft dagen etter at den er kunngjort i <i>Den europeiske unions tidende</i>.</article><article class="legalP" id="kapittel-3-ledd-7">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-ledd-8">Utferdiget i Brussel, 8. juni 2012. <table><tbody><tr><td data-text-align="left" data-vertical-align="top" /><td data-text-align="center" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="center" data-vertical-align="top">José Manuel BARROSO</td></tr><tr><td data-text-align="left" data-vertical-align="top" /><td data-text-align="center" data-vertical-align="top"><i>President</i></td></tr></tbody></table></article><span class="futuretitle" id="kapittel-3-foreslåttittel-5">Vedlegg I<br />Nødvendige relevante opplysninger som medlemsstatene skal framlegge med det formål å vurdere virkningene av gjennomføringen av forordning (EF) nr. 1925/2006</span><ul class="defaultList"><li data-li-identifier="A." data-name="A."><article class="listArticle" id="kapittel-3-foreslåttittel-5-punkt-1"><article class="legalP" id="kapittel-3-foreslåttittel-5-punkt-1-ledd-1">Opplysninger om utviklingen på det nasjonale markedet for næringsmidler som er tilsatt vitaminer og mineraler, skal omfatte følgende: <ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttittel-5-punkt-1-ledd-1-punkt-1"><article class="legalP" id="kapittel-3-foreslåttittel-5-punkt-1-ledd-1-punkt-1-ledd-1">generelle opplysninger om det nasjonale markedet, herunder markedsandelen til bestemte næringsmidler eller næringsmiddelkategorier,</article></article></li><li data-li-identifier="2." data-name="2."><article class="listArticle" id="kapittel-3-foreslåttittel-5-punkt-1-ledd-1-punkt-2"><article class="legalP" id="kapittel-3-foreslåttittel-5-punkt-1-ledd-1-punkt-2-ledd-1">opplysninger om utviklingstrekk på det nasjonale markedet.</article></article></li></ul></article><article class="legalP" id="kapittel-3-foreslåttittel-5-punkt-1-ledd-2">Opplysningene nevnt i nr. 1 og 2 skal omfatte opplysninger om næringsmidler som inneholder de vitaminer og mineraler som det er mest vanlig å tilsette samt opplysninger om hvor store mengder vitaminer og mineraler som tilsettes. Slike opplysninger kan hentes fra kommersielt tilgjengelige markedsrapporter, nasjonale overvåkingstiltak og andre relevante, angitte kilder.</article></article></li><li data-li-identifier="B." data-name="B."><article class="listArticle" id="kapittel-3-foreslåttittel-5-punkt-2"><article class="legalP" id="kapittel-3-foreslåttittel-5-punkt-2-ledd-1">Opplysninger om forbruksmønstre for næringsmidler som er tilsatt vitaminer og mineraler, skal omfatte følgende: <ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttittel-5-punkt-2-ledd-1-punkt-1"><article class="legalP" id="kapittel-3-foreslåttittel-5-punkt-2-ledd-1-punkt-1-ledd-1">opplysninger om befolkningen eller bestemte befolkningsgruppers forbruksmønstre for bestemte næringsmidler eller næringsmiddelkategorier som er tilsatt vitaminer eller mineraler, herunder slike opplysninger for næringsmidler som inneholder de vitaminer og mineraler som det er mest vanlig å tilsette samt opplysninger om hvor store mengder som tilsettes,</article></article></li><li data-li-identifier="2." data-name="2."><article class="listArticle" id="kapittel-3-foreslåttittel-5-punkt-2-ledd-1-punkt-2"><article class="legalP" id="kapittel-3-foreslåttittel-5-punkt-2-ledd-1-punkt-2-ledd-1">opplysninger hentet fra nasjonale representative kostholdsundersøkelser, data fra vitenskapelige studier og andre relevante, angitte kilder, herunder opplysninger om metodikk for vurdering av kostvaner, befolkningsgrupper og aldersgrupper,</article></article></li><li data-li-identifier="3." data-name="3."><article class="listArticle" id="kapittel-3-foreslåttittel-5-punkt-2-ledd-1-punkt-3"><article class="legalP" id="kapittel-3-foreslåttittel-5-punkt-2-ledd-1-punkt-3-ledd-1">opplysninger om observerte endringer i kostvaner og utviklingstrekk innen konsum av næringsmidler som er tilsatt vitaminer og mineraler, særlig endringer som kan knyttes til datoen for anvendelse av forordning (EF) nr. 1925/2006. Medlemsstatene skal framlegge nærmere opplysninger om grunnlaget for de observerte endringene, herunder opplysninger om grunnlagsdataene som er brukt til å sammenligne nåværende og tidligere konsum av næringsmidler tilsatt vitaminer og mineraler.</article></article></li></ul></article></article></li><li data-li-identifier="C." data-name="C."><article class="listArticle" id="kapittel-3-foreslåttittel-5-punkt-3"><article class="legalP" id="kapittel-3-foreslåttittel-5-punkt-3-ledd-1">Opplysninger om inntak av vitaminer og mineraler skal omfatte følgende: <ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttittel-5-punkt-3-ledd-1-punkt-1"><article class="legalP" id="kapittel-3-foreslåttittel-5-punkt-3-ledd-1-punkt-1-ledd-1">opplysninger om befolkningens og, dersom det er relevant, bestemte befolkningsgruppers inntak av vitaminer og mineraler. Disse opplysningene skal hentes fra datakildene nevnt i punkt B.2 i dette vedlegg,</article></article></li><li data-li-identifier="2." data-name="2."><article class="listArticle" id="kapittel-3-foreslåttittel-5-punkt-3-ledd-1-punkt-2"><article class="legalP" id="kapittel-3-foreslåttittel-5-punkt-3-ledd-1-punkt-2-ledd-1">opplysninger om observerte endringer i inntaket av vitaminer og mineraler, herunder utviklingstrekk som kan knyttes til datoen da forordning (EF) nr. 1925/2006 fikk anvendelse. Medlemsstatene skal framlegge nærmere opplysninger om grunnlaget for de observerte endringene, herunder detaljer om grunnlagsdataene som er brukt til å sammenligne inntak av næringsmidler tilsatt vitaminer og mineraler før og etter anvendelsesdatoen.</article></article></li></ul></article></article></li><li data-li-identifier="D." data-name="D."><article class="listArticle" id="kapittel-3-foreslåttittel-5-punkt-4"><article class="legalP" id="kapittel-3-foreslåttittel-5-punkt-4-ledd-1">Opplysninger om tilsetting av andre stoffer enn vitaminer og mineraler skal omfatte følgende: <ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttittel-5-punkt-4-ledd-1-punkt-1"><article class="legalP" id="kapittel-3-foreslåttittel-5-punkt-4-ledd-1-punkt-1-ledd-1">opplysninger om det nasjonale markedet for næringsmidler som er tilsatt visse andre stoffer, herunder markedsandelen til bestemte næringsmidler eller næringsmiddelkategorier,</article></article></li><li data-li-identifier="2." data-name="2."><article class="listArticle" id="kapittel-3-foreslåttittel-5-punkt-4-ledd-1-punkt-2"><article class="legalP" id="kapittel-3-foreslåttittel-5-punkt-4-ledd-1-punkt-2-ledd-1">opplysninger om det nasjonale markedet for kosttilskudd, som definert i artikkel 2 bokstav a) i direktiv 2002/46/EF,</article></article></li><li data-li-identifier="3." data-name="3."><article class="listArticle" id="kapittel-3-foreslåttittel-5-punkt-4-ledd-1-punkt-3"><article class="legalP" id="kapittel-3-foreslåttittel-5-punkt-4-ledd-1-punkt-3-ledd-1">opplysninger om de stoffene det er mest vanlig å tilsette i næringsmidler, basert på opplysninger fra kommersielt tilgjengelige markedsrapporter, nasjonale overvåkingstiltak og andre relevante, angitte kilder samt opplysninger om hvor store mengder av andre stoffer som tilsettes i bestemte næringsmidler eller næringsmiddelkategorier,</article></article></li><li data-li-identifier="4." data-name="4."><article class="listArticle" id="kapittel-3-foreslåttittel-5-punkt-4-ledd-1-punkt-4"><article class="legalP" id="kapittel-3-foreslåttittel-5-punkt-4-ledd-1-punkt-4-ledd-1">opplysninger om nasjonale tiltak, herunder lovgivningsmessige tiltak og ikke-lovgivningsmessige tiltak med det formål å begrense eller forby bruk av andre stoffer i framstillingen av næringsmidler, herunder kosttilskudd.</article></article></li></ul></article></article></li></ul><span class="futuretitle" id="kapittel-3-foreslåttittel-6">Vedlegg II<br />Mal for framlegging av medlemsstatenes opplysninger</span> <article class="defaultP" margin-top="true"><i>Utvikling på markedet for næringsmidler som er tilsatt vitaminer og mineraler</i><table><thead><tr><th data-text-align="center" data-vertical-align="top"><i>Opplysninger som skal framlegges</i></th><th data-text-align="center" data-vertical-align="top"><i>Kilde</i></th></tr></thead><tbody><tr><td data-text-align="left" data-vertical-align="top">Nasjonale markedsandeler for forskjellige næringsmiddelprodukter som er tilsatt vitaminer og mineraler, etter de 20 næringsmiddelkategoriene i klassifiseringssystemet FoodEx,<sup class="footnotereference" data-footnotereferencevalue="1" data-unique-footnote-counter="1">1</sup> unntatt næringsmidler til bruk ved spesielle ernæringsmessige behov og kosttilskudd.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Utviklingstrekk i markedsstørrelsen for næringsmidler som er tilsatt vitaminer og mineraler, særlig opplysninger om markedet før og etter datoen da forordning (EF) nr. 1925/2006 fikk anvendelse.</td><td data-text-align="left" data-vertical-align="top" /></tr></tbody></table></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Den europeiske myndighet for næringsmiddeltrygghet, «The food classification and description system FoodEx 2 (draft-revision 1)». Supporting Publications 2011:215. [438 s.]. Tilgjengelig på Internett: www.efsa.europa.eu.</article></footer> <article class="defaultP" margin-top="true"><i>Forbruksmønstre for næringsmidler som er tilsatt vitaminer og mineraler</i><table><thead><tr><th data-text-align="center" data-vertical-align="top"><i>Opplysninger som skal framlegges</i></th><th data-text-align="center" data-vertical-align="top"><i>Kilde</i></th></tr></thead><tbody><tr><td data-text-align="left" data-vertical-align="top">Befolkningens gjennomsnittlige konsum av næringsmidler som er tilsatt vitaminer og mineraler.<br />Gjennomsnittlig konsum av næringsmidler som er tilsatt vitaminer og mineraler, etter følgende befolkningsgrupper:<br />– voksne (18 år eller eldre),<br />– barn (under 18 år) og, dersom det er relevant, etter bestemte aldersgrupper, og<br />– etter de 20 næringsmiddelkategoriene i klassifiseringssystemet FoodEx, unntatt næringsmidler beregnet på spesielle ernæringsmessige behov og kosttilskudd.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Mengden vitaminer og mineraler som tilsettes i næringsmidler, etter de 20 næringsmiddelkategoriene i klassifiseringssystemet FoodEx. Dette skal oppgis som eksakte mengder eller intervaller.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Observerte endringer i forbruksmønstre for næringsmidler som er tilsatt vitaminer og mineraler, herunder grunnlagsdata som er brukt til å sammenligne konsum før og etter datoen da forordning (EF) nr. 1925/2006 fikk anvendelse.</td><td data-text-align="left" data-vertical-align="top" /></tr></tbody></table></article> <article class="defaultP" margin-top="true"><i>Inntak av vitaminer og mineraler</i><table><thead><tr><th data-text-align="center" data-vertical-align="top"><i>Opplysninger som skal framlegges</i></th><th data-text-align="center" data-vertical-align="top"><i>Kilde</i></th></tr></thead><tbody><tr><td data-text-align="left" data-vertical-align="top">Befolkningens gjennomsnittlige inntak av vitaminer og mineraler.<br />Gjennomsnittlig inntak av vitaminer og mineraler etter følgende befolkningsgrupper:<br />– voksne (18 år eller eldre),<br />– barn (under 18 år) og, dersom relevant, etter bestemte aldersgrupper.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Metode for kostholdsundersøkelser (hovedsakelig metoder for vurdering av kostvaner, aldersgrupper, befolkningsgrupper).</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Observerte endringer i inntak av vitaminer og mineraler, herunder opplysninger om grunnlagsdata som er brukt til å sammenligne inntak før og etter datoen da forordning (EF) nr. 1925/2006 fikk anvendelse.</td><td data-text-align="left" data-vertical-align="top" /></tr></tbody></table></article> <article class="defaultP" margin-top="true"><i>Tilsetting av andre stoffer enn vitaminer og mineraler</i><table><thead><tr><th data-text-align="center" data-vertical-align="top"><i>Opplysninger som skal framlegges</i></th><th data-text-align="center" data-vertical-align="top"><i>Kilde</i></th></tr></thead><tbody><tr><td data-text-align="left" data-vertical-align="top">Nasjonale markedsandeler for næringsmiddelprodukter, herunder kosttilskudd som er tilsatt andre stoffer, etter følgende stoffkategorier:<br />1. Aminosyrer<br />2. Enzymer<br />3. Prebiotika og probiotika<br />4. Essensielle fettsyrer og andre særlige fettsyrer<br />5. Planteprodukter og planteekstrakter<br />6. Andre stoffer</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Utviklingstrekk i markedsstørrelsen og særlig opplysninger om markedet før og etter datoen da forordning (EF) nr. 1925/2006 fikk anvendelse.</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Nasjonale tiltak som berører begrensninger eller forbud mot bruk av andre stoffer ved framstilling av næringsmidler, herunder kosttilskudd.</td><td data-text-align="left" data-vertical-align="top" /></tr></tbody></table></article></section></main></body></html>