<!DOCTYPE html><html lang="no"><head><title>Forskrift om luftfartsoperasjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-08-07-956</dd><dt class="dokid">DokumentID</dt><dd class="dokid">LTI/forskrift/2013-08-07-956</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 12 s 1955</dd><dt class="dateInForce">I kraft fra</dt><dd class="dateInForce">2013-08-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-06-02-546</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§5-1</li><li>lov/1993-06-11-101/§9-1</li><li>lov/1993-06-11-101/§15-3</li><li>lov/1993-06-11-101/§15-4</li><li>lov/1993-06-11-101/§16-1</li><li>forskrift/2001-04-06-321</li></ul></dd><dt class="dateOfPublication">Kunngjort</dt><dd class="dateOfPublication">2013-08-09 14:40</dd><dt class="journalNumber">Journalnummer</dt><dd class="journalNumber">2013-0854</dd><dt class="titleShort">Korttittel</dt><dd class="titleShort">Forskrift om luftfartsoperasjoner</dd><dt class="title">Tittel</dt><dd class="title">Forskrift om luftfartsoperasjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 7. august 2013 med hjemmel i lov 11. juni 1993 nr. 101 om luftfart (luftfartsloven) § 5-1 annet ledd, § 9-1, § 15-3, § 15-4 og § 16-1 første ledd, jf. delegeringsvedtak 6. april 2001 nr. 321. <br /><strong>EØS-henvisninger:</strong> EØS-avtalen vedlegg XIII nr. 66nf (forordning (EU) nr. 965/2012).</dd><dt class="refid">RefID</dt><dd class="refid">forskrift/2013-08-07-956</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om luftfartsoperasjoner<ul class="tocSubUl"><li>§ 1. Gjennomføring av bestemmelser i henhold til EØS-avtalen</li><li>§ 2. Geografisk virkeområde</li><li>§ 3. Ansvarlig myndighet</li><li>§ 4. Delegering av myndighet til å endre forskriften</li><li>§ 5. Arbeids- og hviletidsbestemmelser</li><li>§ 6. Overtredelsesgebyr</li><li>§ 7. Ikrafttredelse og overgangsregel</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2013-08-07-956" id="dokument"><h1>Forskrift om luftfartsoperasjoner</h1><article class="legalArticle" data-lovdata-URL="LTI/forskrift/2013-08-07-956/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av bestemmelser i henhold til EØS-avtalen</span></h2><article class="legalP" id="paragraf-1-ledd-1">EØS-avtalen vedlegg XIII nr. 66nf (forordning (EU) nr. 965/2012) om fastsettelse av tekniske krav og administrative framgangsmåter for luftfartsvirksomhet i samsvar med europaparlaments- og rådsforordning (EF) nr. 216/2008 gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2013-08-07-956/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk virkeområde</span></h2><article class="legalP" id="paragraf-2-ledd-1">Forskriften gjelder innenfor norsk område, herunder på Svalbard. Forskriften gjelder likevel ikke på Svalbard som EØS-rett, jf. protokoll 40 til EØS-avtalen.</article></article><article class="legalArticle" data-lovdata-URL="LTI/forskrift/2013-08-07-956/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvarlig myndighet</span></h2><article class="legalP" id="paragraf-3-ledd-1">Luftfartstilsynet er ansvarlig myndighet etter forordning (EU) nr. 965/2012.</article></article><article class="legalArticle" data-lovdata-URL="LTI/forskrift/2013-08-07-956/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Delegering av myndighet til å endre forskriften</span></h2><article class="legalP" id="paragraf-4-ledd-1">Luftfartstilsynet kan foreta endringer i forskriften med unntak av bestemmelser som angår forordning (EU) nr. 965/2012 vedlegg (Annex) II om krav til ansvarlig nasjonal myndighet.</article></article><article class="legalArticle" data-lovdata-URL="LTI/forskrift/2013-08-07-956/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Arbeids- og hviletidsbestemmelser</span></h2><article class="legalP" id="paragraf-5-ledd-1">Bestemmelsene i forordning (EØF) nr. 3922/91 artikkel 8(4) og vedlegg (Annex) III, kapittel (Subpart) Q, som gjennomført i forskrift 21. februar 2008 nr. 189, gjelder for operatører som utfører ervervsmessig lufttransport med fly.</article></article><article class="legalArticle" data-lovdata-URL="LTI/forskrift/2013-08-07-956/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overtredelsesgebyr</span></h2><article class="legalP" id="paragraf-6-ledd-1">Ved overtredelse av bestemmelser gjennomført i § 1 kan overtredelsesgebyr ilegges jf. luftfartsloven § 13a-5.</article></article><article class="legalArticle" data-lovdata-URL="LTI/forskrift/2013-08-07-956/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og overgangsregel</span></h2><article class="legalP" id="paragraf-7-ledd-1">Forskriften trer i kraft straks.</article><article class="legalP" id="paragraf-7-ledd-2">Bestemmelsene i forordning (EU) nr. 965/2012 vedlegg (Annex) I til og med V trer i kraft 28. oktober 2014. Fra samme tidspunkt oppheves forskrift 2. juni 2005 nr. 546 om gjennomføring av felleseuropeiske driftskrav for ervervsmessig lufttransport med helikopter (Joint Aviation Requirements Operations), BSL JAR-OPS 3 endringsutgave 3.</article></article><section class="section" id="kapittel-1" data-lovdata-URL="LTI/forskrift/2013-08-07-956/KAPITTEL_1"><h2>Forordninger</h2><article class="defaultP">Se her for å lese forordning (EU) nr. 965/2012: (pdf)</article><article class="legalP" data-text-size="small" id="kapittel-1-ledd-1">Uoffisiell oversettelse.</article></section></main></body></html>