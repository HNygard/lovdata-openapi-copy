<!DOCTYPE html><html lang="no"><head><title>Lov om endringer i vassdragsreguleringsloven, forurensningsloven, genteknologiloven og vannressursloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-14-52</dd><dt class="dokid">DokumentID</dt><dd class="dokid">LTI/lov/2013-06-14-52</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1403</dd><dt class="dateInForce">I kraft fra</dt><dd class="dateInForce">2013-06-14</dd><dt class="changesToDocuments">Endrer</dt><dd class="changesToDocuments"><ul><li>lov/1917-12-14-17</li><li>lov/1981-03-13-6</li><li>lov/1993-04-02-38</li><li>lov/2000-11-24-82</li></ul></dd><dt class="legalArea">Rettsområde</dt><dd class="legalArea"><ul><li>22.06</li></ul></dd><dt class="dateOfPublication">Kunngjort</dt><dd class="dateOfPublication">2013-06-14 15:50</dd><dt class="journalNumber">Journalnummer</dt><dd class="journalNumber">2013-0420</dd><dt class="titleShort">Korttittel</dt><dd class="titleShort">Endringslov om miljøansvar</dd><dt class="title">Tittel</dt><dd class="title">Lov om endringer i vassdragsreguleringsloven, forurensningsloven, genteknologiloven og vannressursloven</dd><dt class="miscInformation">Annet om dokumentet</dt><dd class="miscInformation">Prop.64 L (2012–2013), Innst.290 L (2012–2013), Lovvedtak 59 (2012–2013). Stortingets første og andre gangs behandling hhv. 14. og 21. mai 2013. Fremmet av Miljøverndepartementet.</dd><dt class="refid">RefID</dt><dd class="refid">lov/2013-06-14-52</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i vassdragsreguleringsloven, forurensningsloven, genteknologiloven og vannressursloven<ul class="tocSubUl"><li>I</li><li>II<ul class="tocSubUl"><li>§ 84. (anmodning om å gjennomføre tiltak mot betydelige miljøskader eller overhengende fare for slike)</li></ul></li><li>III<ul class="tocSubUl"><li>§ 21 a. (Anmodning om å gjennomføre tiltak)</li></ul></li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2013-06-14-52" id="dokument"><h1>Lov om endringer i vassdragsreguleringsloven, forurensningsloven, genteknologiloven og vannressursloven</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 14. desember 1917 nr. 17 om vasdragsreguleringer.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. mars 1981 nr. 6 om vern mot forurensninger og om avfall (Forurensningsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 2. april 1993 nr. 38 om framstilling og bruk av genmodifiserte organismer m.m. (genteknologiloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 24. november 2000 nr. 82 om vassdrag og grunnvann (vannressursloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-14-52/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 14. desember 1917 nr. 17 om vassdragsreguleringer oppheves § 12 nr. 21 første ledd annet punktum.</article></section><section class="section" data-name="kapII" id="kapittel-2" data-lovdata-URL="LTI/lov/2013-06-14-52/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 13. mars 1981 nr. 6 om vern mot forurensninger og om avfall gjøres følgende endringer:</article> <article class="defaultP" margin-top="true">§ 76 nytt femte ledd skal lyde:</article><article class="legalP" id="kapittel-2-ledd-2">Krav etter paragrafen her foreldes 5 år etter den dag da tiltakene ble gjennomført. Dersom den ansvarlige ikke var kjent da tiltakene ble gjennomført, foreldes kravet 5 år etter den dagen da fordringshaveren fikk eller burde ha skaffet seg nødvendig kunnskap om den ansvarlige. Har forurensningsmyndigheten truffet vedtak om krav på refusjon, løper fristen fra tidspunktet da endelig vedtak ble truffet. Kravet foreldes likevel senest 30 år etter at tiltakene ble gjennomført. For øvrig gjelder reglene i foreldelsesloven så langt de passer.</article> <article class="defaultP" margin-top="true">Ny § 84 skal lyde:</article><article class="futureLegalArticle" data-name="§84" id="kapittel-2-foreslåttparagraf-1"><span class="futureLegalArticleHeader">§ 84. <span class="legalArticleTitle">(anmodning om å gjennomføre tiltak mot betydelige miljøskader eller overhengende fare for slike)</span></span><article class="legalP" id="kapittel-2-foreslåttparagraf-1-ledd-1">Enhver kan anmode forurensningsmyndigheten om å treffe tiltak etter § 7.</article><article class="legalP" id="kapittel-2-foreslåttparagraf-1-ledd-2">Forurensningsmyndigheten har plikt til å vurdere en anmodning som er fremsatt av en fysisk eller juridisk person, som berøres eller ventes å bli berørt av betydelig miljøskade, eller som har tilstrekkelig interesse i saken. Anmodningen må underbygges med opplysninger som sannsynliggjør at det foreligger betydelig miljøskade i vann eller på land eller overhengende fare for slik skade.</article><article class="legalP" id="kapittel-2-foreslåttparagraf-1-ledd-3">Forurensningsmyndighetens avgjørelse på grunnlag av anmodning som nevnt i annet ledd er enkeltvedtak også dersom pålegg ikke gis.</article></article> <article class="defaultP" margin-top="true">§ 85 første ledd skal lyde:</article><article class="legalP" id="kapittel-2-ledd-3">Forvaltningsloven gjelder med de særlige bestemmelser som er gitt i loven her.</article></section><section class="section" data-name="kapIII" id="kapittel-3" data-lovdata-URL="LTI/lov/2013-06-14-52/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 2. april 1993 nr. 38 om framstilling og bruk av genmodifiserte organismer m.m. gjøres følgende endringer:</article> <article class="defaultP" margin-top="true">§ 10 sjette ledd skal lyde:</article><article class="legalP" id="kapittel-3-ledd-2">Det kreves ikke godkjenning for omsetning av et produkt som er godkjent for omsetning i et annet EØS-land etter reglene fastsatt i EØS-avtalen vedlegg XX punkt 25d (rådsdirektiv 2001/18/EF). Myndighetene etter loven her kan likevel forby eller begrense omsetningen dersom den etter deres syn medfører risiko for helse eller miljø, eller omsetningen for øvrig er i strid med denne lovs formål.</article> <article class="defaultP" margin-top="true">§ 21 nytt tredje ledd skal lyde:</article><article class="legalP" id="kapittel-3-ledd-3">Krav etter paragrafen her foreldes 5 år etter den dag da tiltakene ble gjennomført. Dersom den ansvarlige ikke var kjent da tiltakene ble gjennomført, foreldes kravet 5 år etter den dagen da tilsynsmyndigheten fikk eller burde ha skaffet seg nødvendig kunnskap om den ansvarlige. Har tilsynsmyndigheten truffet vedtak om krav på refusjon, løper fristen fra tidspunktet da endelig vedtak ble truffet. Kravet foreldes likevel senest 30 år etter at tiltakene ble gjennomført. For øvrig gjelder reglene i foreldelsesloven så langt de passer.</article> <article class="defaultP" margin-top="true">Ny § 21 a skal lyde:</article><article class="futureLegalArticle" data-name="§21a" id="kapittel-3-foreslåttparagraf-1"><span class="futureLegalArticleHeader">§ 21 a. <span class="legalArticleTitle">(Anmodning om å gjennomføre tiltak)</span></span><article class="legalP" id="kapittel-3-foreslåttparagraf-1-ledd-1">Enhver kan anmode tilsynsmyndigheten om å gi pålegg eller treffe tiltak etter §§ 20 til 21. Tilsynsmyndigheten har plikt til å vurdere en anmodning som er fremsatt av en fysisk eller juridisk person, som berøres eller ventes å bli berørt av helse- eller miljømessige skadevirkninger, eller som har tilstrekkelig interesse i saken. Anmodningen må underbygges med opplysninger som sannsynliggjør at det foreligger helse- eller miljømessige skadevirkninger eller overhengende fare for slike.</article><article class="legalP" id="kapittel-3-foreslåttparagraf-1-ledd-2">Tilsynsmyndighetens avgjørelse på grunnlag av anmodning som nevnt i første ledd annet punktum er enkeltvedtak også dersom pålegg ikke gis.</article></article></section><section class="section" data-name="kapIV" id="kapittel-4" data-lovdata-URL="LTI/lov/2013-06-14-52/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 24. november 2000 nr. 82 om vassdrag og grunnvann gjøres følgende endringer:</article> <article class="defaultP" margin-top="true">§ 59 tredje nytt ledd skal lyde:</article><article class="legalP" id="kapittel-4-ledd-2">Vassdragsmyndigheten har plikt til å vurdere en anmodning om iverksettelse av tiltak ved betydelig miljøskade i vann som omfattes av EØS-avtalen vedlegg XX punkt 1 i (Europaparlaments- og rådsdirektiv 2004/35/EF), når anmodningen er fremsatt av en fysisk eller juridisk person som berøres eller ventes å bli berørt av skaden, eller som har tilstrekkelig interesse i saken. Anmodningen må underbygges med opplysninger som sannsynliggjør at det foreligger betydelig miljøskade.</article> <article class="defaultP" margin-top="true">Nåværende tredje ledd blir nytt femte ledd.</article> <article class="defaultP" margin-top="true">§ 59 nytt fjerde ledd skal lyde:</article><article class="legalP" id="kapittel-4-ledd-3">Vassdragsmyndighetens avgjørelse på grunnlag av anmodning som nevnt i tredje ledd er enkeltvedtak også dersom pålegg ikke gis.</article> <article class="defaultP" margin-top="true">§ 61 tredje ledd skal lyde:</article><article class="legalP" id="kapittel-4-ledd-4">Det kan ved enkeltvedtak bestemmes at utgiftene til iverksettingen skal dekkes av den ansvarlige. Vedtaket er tvangsgrunnlag for utlegg.</article> <article class="defaultP" margin-top="true">§ 61 nytt fjerde ledd skal lyde:</article><article class="legalP" id="kapittel-4-ledd-5">Har vassdragsmyndigheten truffet vedtak med krav på refusjon etter tredje ledd, løper foreldelsesfristen for kravet fra tidspunktet da endelig vedtak ble truffet. Vassdragsmyndighetens krav om dekning av utgifter knyttet til betydelig miljøskade som nevnt i § 59 tredje ledd, eller knyttet til overhengende fare for slik skade, foreldes 5 år etter tidspunktet for endelig vedtak, men likevel senest 30 år etter at tiltakene var gjennomført. Øvrige krav etter tredje ledd foreldes senest 10 år etter at tiltakene var gjennomført. For øvrig gjelder reglene i foreldelsesloven så langt de passer.</article></section><section class="section" data-name="kapV" id="kapittel-5" data-lovdata-URL="LTI/lov/2013-06-14-52/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Loven trer i kraft straks.</article></section></main></body></html>