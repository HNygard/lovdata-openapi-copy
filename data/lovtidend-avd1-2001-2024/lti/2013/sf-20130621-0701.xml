<!DOCTYPE html><html lang="no"><head><title>Forskrift om bruk av vannscooter og lignende</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-21-701</dd><dt class="dokid">DokumentID</dt><dd class="dokid">LTI/forskrift/2013-06-21-701</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 9 s 1603</dd><dt class="dateInForce">I kraft fra</dt><dd class="dateInForce">2013-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-06-26-47/§40</li></ul></dd><dt class="dateOfPublication">Kunngjort</dt><dd class="dateOfPublication">2013-06-24 16:20</dd><dt class="journalNumber">Journalnummer</dt><dd class="journalNumber">2013-0653</dd><dt class="titleShort">Korttittel</dt><dd class="titleShort">Forskrift om bruk av vannscooter o.l.</dd><dt class="title">Tittel</dt><dd class="title">Forskrift om bruk av vannscooter og lignende</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 21. juni 2013 med hjemmel i lov 26. juni 1998 nr. 47 om fritids- og småbåter § 40.</dd><dt class="refid">RefID</dt><dd class="refid">forskrift/2013-06-21-701</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av vannscooter og lignende<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Generelle regler om bruk av vannscooter og lignende motordrevne fartøy</li><li>§ 4. Forbudssoner hvor det ikke er tillat å kjøre med vannscooter og lignende motordrevne fartøy</li><li>§ 5. Transportkjøring gjennom forbudsbeltene</li><li>§ 6. Adgang til å fastsette ytterligere forbudsområder</li><li>§ 7. Unntak</li><li>§ 8. Tilsyn og straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2013-06-21-701" id="dokument"><h1>Forskrift om bruk av vannscooter og lignende</h1><article class="legalArticle" data-lovdata-URL="LTI/forskrift/2013-06-21-701/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder vannscootere og lignende motordrevne fartøy. Forskriften gjelder ikke undervannsscootere med elektromotor.</article><article class="legalP" id="paragraf-1-ledd-2">Forskriften gjelder i Norges territorialfarvann og innenlands farvann, herunder elver, kanaler og innsjøer.</article></article><article class="legalArticle" data-lovdata-URL="LTI/forskrift/2013-06-21-701/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift betyr:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Vannscooter:</i> En farkost med skroglengde mindre enn 4 meter, utstyrt med innenbords forbrenningsmotor som driver et vannjetaggregat som hovedfremdriftsmiddel, og som er konstruert for å bli betjent av en eller flere personer som sitter, står eller kneler på, fremfor i, skroget.</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Lignende motordrevne fartøy:</i> Vannmotorsykler, vannmopeder, motorisert surfebrett eller liknende.</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Land</i>: Fastlandet, samt øyer, holmer og skjær større enn 200 m<sup>2</sup> ved midlere høyvann.</article></article></li></ul></article></article><article class="legalArticle" data-lovdata-URL="LTI/forskrift/2013-06-21-701/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle regler om bruk av vannscooter og lignende motordrevne fartøy</span></h2><article class="legalP" id="paragraf-3-ledd-1">Bruk av vannscootere og lignende motordrevne fartøy som ikke er CE-merket er forbudt.</article><article class="legalP" id="paragraf-3-ledd-2">Fører av vannscooter og lignende motordrevne fartøy plikter å opptre aktsomt, slik at det ikke oppstår risiko for farlige situasjoner eller miljøskader. Ved kjøring i farled skal fartsretning følges.</article><article class="legalP" id="paragraf-3-ledd-3">Ved bruk av vannscooter og lignende motordrevne fartøy gjelder de nærmere bestemmelsene som er gitt om bruk av småbåter og fritidsbåter i og i medhold av lov 26. juni 1998 nr. 47 om fritids- og småbåter. Det vises herunder til forskrift 3. mars 2009 nr. 259 om krav til minstealder og båtførerbevis mv. for fører av fritidsbåt.</article><article class="legalP" id="paragraf-3-ledd-4">Det vises videre til Sjøveisreglene fastsatt i forskrift 1. desember 1975 nr. 5 om forebygging av sammenstøt på sjøen, herunder særlig regler om vikeplikt mellom fartøy, samt forskrift 15. desember 2009 nr. 1546 om fartsbegrensninger i sjø, elv og innsjø, samt forskrift 24. februar 1983 nr. 624 om begrenset fart ved passering av badende og om forbud mot ferdsel m.v. innenfor oppmerkede badeområder.</article></article><article class="legalArticle" data-lovdata-URL="LTI/forskrift/2013-06-21-701/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbudssoner hvor det ikke er tillat å kjøre med vannscooter og lignende motordrevne fartøy</span></h2><article class="legalP" id="paragraf-4-ledd-1">Det er ikke tillatt å kjøre vannscooter og lignende motordrevet fartøy i sjø:<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">i et heldekkende belte på 400 meter ut fra land,</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">i verneområder, og</article></article></li><li data-li-identifier="c." data-name="c."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">i et heldekkende belte på 400 meter fra alle verneområder.</article></article></li></ul></article><article class="legalP" id="paragraf-4-ledd-2">Det er ikke tillatt å kjøre vannscooter og lignende motordrevet fartøy i vassdrag, herunder innsjøer:<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">i et heldekkende belte på 500 meter ut fra land i verneområder,</article></article></li><li data-li-identifier="b." data-name="b."><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">i et heldekkende belte på 500 meter fra alle verneområder, og</article></article></li><li data-li-identifier="c." data-name="c."><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">i innsjøer mindre enn 2 km<sup>2</sup> jf. lov 10. juni 1977 nr. 82 om motorferdsel i utmark og vassdrag § 4 tredje ledd.</article></article></li></ul></article></article><article class="legalArticle" data-lovdata-URL="LTI/forskrift/2013-06-21-701/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Transportkjøring gjennom forbudsbeltene</span></h2><article class="legalP" id="paragraf-5-ledd-1">Det er tillatt med transportkjøring gjennom forbudsbeltene for å komme seg fra land og ut til områder utenfor forbudsbeltene. Transportkjøring skal i utgangspunktet skje i farled. Dersom det ikke foreligger en farled nær stedet vannscooteren starter fra er det tillatt å kjøre ut gjennom forbudsbeltet utenom farled over en avstand på inntil 1000 meter på følgende vilkår:<ul class="defaultList"><li data-li-identifier="a." data-name="a."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">det skal velges korteste mulige vei gjennom forbudsbeltet, og</article></article></li><li data-li-identifier="b." data-name="b."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">man skal holde en avstand på minst 30 meter fra land, herunder ved passering av øyer og holmer etc., med mindre det er nødvendig å passere i nærmere avstand gjennom smale sund for å komme ut gjennom forbudsbeltet.</article></article></li></ul></article><article class="legalP" id="paragraf-5-ledd-2">Transportkjøring i forbudsbeltet, både i og utenfor farled, skal ikke foregå i større hastighet enn 5 knop. Under transportkjøring skal det holdes så stø kurs som mulig, og det er ikke er tillatt med hopping på bølger, sikksakkjøring mellom andre fartøy, eller annen type adferd som kan forårsake risiko for sammenstøt.</article><article class="legalP" id="paragraf-5-ledd-3">Transportkjøring er uansett ikke tillatt i følgende områder:<ul class="defaultList"><li data-li-identifier="a." data-name="a."><article class="listArticle" id="paragraf-5-ledd-3-punkt-1"><article class="legalP" id="paragraf-5-ledd-3-punkt-1-ledd-1">verneområder,</article></article></li><li data-li-identifier="b." data-name="b."><article class="listArticle" id="paragraf-5-ledd-3-punkt-2"><article class="legalP" id="paragraf-5-ledd-3-punkt-2-ledd-1">elvestrekninger, og</article></article></li><li data-li-identifier="c." data-name="c."><article class="listArticle" id="paragraf-5-ledd-3-punkt-3"><article class="legalP" id="paragraf-5-ledd-3-punkt-3-ledd-1">innenfor badebøyene i oppmerkede badeområder jf. forskrift 24. februar 1983 nr. 624 § 3.</article></article></li></ul></article></article><article class="legalArticle" data-lovdata-URL="LTI/forskrift/2013-06-21-701/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Adgang til å fastsette ytterligere forbudsområder</span></h2><article class="legalP" id="paragraf-6-ledd-1">I særlige tilfelle der hensynet til natur, næring, sikkerhet eller støy tilsier det, kan departementet unntaksvis forby eller begrense bruk av vannscootere og lignende motordrevne fartøy i andre avgrensede områder enn de som er forbudt med hjemmel i § 4.</article><article class="legalP" id="paragraf-6-ledd-2">Departementet kan delegere myndighet etter første ledd til kommunen.</article></article><article class="legalArticle" data-lovdata-URL="LTI/forskrift/2013-06-21-701/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak</span></h2><article class="legalP" id="paragraf-7-ledd-1">Uten hinder av forbudene i denne forskrift er bruk av fartøy som nevnt i § 1 tillatt i forbindelse med:<ul class="defaultList"><li data-li-identifier="a." data-name="a."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">politi-, rednings- og ambulansetjeneste, samt oppsyns- og tilsynstjeneste etablert med hjemmel i lov,</article></article></li><li data-li-identifier="b." data-name="b."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">forsvarets øvelser, forflytninger og transporter,</article></article></li><li data-li-identifier="c." data-name="c."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">marinarkeologiske og andre vitenskapelige undersøkelser, og</article></article></li><li data-li-identifier="d." data-name="d."><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">organisert trenings- og konkurransekjøring i regi av motorsportklubber som er underlagt de bestemmelser og reguleringer som er fastsatt av Norges Motorsportforbund og Norges Idrettsforbund, på godkjente baner regulert etter plan- og bygningsloven.</article></article></li></ul></article></article><article class="legalArticle" data-lovdata-URL="LTI/forskrift/2013-06-21-701/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn og straff</span></h2><article class="legalP" id="paragraf-8-ledd-1">Politiet og Statens naturoppsyn fører tilsyn og kontroll med at bestemmelsene gitt i eller i medhold av forskriften blir overholdt.</article><article class="legalP" id="paragraf-8-ledd-2">Den som forsettlig eller uaktsomt overtrer bestemmelser i denne forskrift eller medvirker til dette, straffes med bøter etter lov 26. juni 1998 nr. 47 om fritids- og småbåter § 40a.</article></article><article class="legalArticle" data-lovdata-URL="LTI/forskrift/2013-06-21-701/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. juli 2013.</article></article></main></body></html>