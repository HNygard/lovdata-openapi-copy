<!DOCTYPE html><html lang="no"><head><title>Forskrift om reaksjoner, sanksjoner med mer ved overtredelse av akvakulturloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-20-1675</dd><dt class="dokid">DokumentID</dt><dd class="dokid">LTI/forskrift/2013-12-20-1675</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 19 s 3226</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-03-29-361</li><li>forskrift/2008-06-17-822</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§27</li><li>lov/2005-06-17-79/§28</li><li>lov/2005-06-17-79/§29</li><li>lov/2005-06-17-79/§29a</li><li>lov/2005-06-17-79/§30</li></ul></dd><dt class="dateOfPublication">Kunngjort</dt><dd class="dateOfPublication">2014-01-03 15:20</dd><dt class="journalNumber">Journalnummer</dt><dd class="journalNumber">2013-1489</dd><dt class="titleShort">Korttittel</dt><dd class="titleShort">Forskrift om håndheving av akvakulturloven</dd><dt class="title">Tittel</dt><dd class="title">Forskrift om reaksjoner, sanksjoner med mer ved overtredelse av akvakulturloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 20. desember 2013 med hjemmel i lov 17. juni 2005 nr. 79 om akvakultur (akvakulturloven) § 27, § 28, § 29, § 29a, og § 30.</dd><dt class="refid">RefID</dt><dd class="refid">forskrift/2013-12-20-1675</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om reaksjoner, sanksjoner med mer ved overtredelse av akvakulturloven<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Utmåling av løpende tvangsmulkt</li><li>§ 4. Reduksjon og frafall av tvangsmulkt</li><li>§ 5. Administrativ inndragning</li><li>§ 6. Fastsettelse av administrativ inndragning ved biomasseoverskridelser og antallsbegrensning på produksjonsenhetsnivå</li><li>§ 7. Overtredelsesgebyr</li><li>§ 8. Tak for overtredelsesgebyr</li><li>§ 9. Ikrafttredelse og endringer i andre forskrifter</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-20-1675" id="dokument"><h1>Forskrift om reaksjoner, sanksjoner med mer ved overtredelse av akvakulturloven</h1><article class="legalArticle" data-lovdata-URL="LTI/forskrift/2013-12-20-1675/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal bidra til å sikre at bestemmelser gitt i eller i medhold av akvakulturloven blir gjennomført.</article></article><article class="legalArticle" data-lovdata-URL="LTI/forskrift/2013-12-20-1675/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gir nærmere regler om tvangsmulkt, fastsettelse av administrativ inndragning og utmåling av overtredelsesgebyr etter akvakulturloven.</article></article><article class="legalArticle" data-lovdata-URL="LTI/forskrift/2013-12-20-1675/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utmåling av løpende tvangsmulkt</span></h2><article class="legalP" id="paragraf-3-ledd-1">Løpende tvangsmulkt utmåles til 15 ganger folketrygdens grunnbeløp dividert med 365 per dag.</article><article class="legalP" id="paragraf-3-ledd-2">Forhøyet løpende tvangsmulkt utmåles til 150 ganger folketrygdens grunnbeløp dividert med 365 per dag. Forhøyet løpende tvangsmulkt kan brukes dersom det foreligger fare for vesentlige skadevirkninger på miljøet, den som vedtaket retter seg mot har unnlatt å etterkomme minimum to tidligere pålegg innen fristen de siste to år eller ved andre særlige forhold.</article><article class="legalP" id="paragraf-3-ledd-3">I vurderingen av om det foreligger andre særlige forhold skal det tas hensyn til overtredelsens omfang og varighet, om overtredelsen strider mot sentrale hensyn som akvakulturloven skal ivareta, og om det foreligger behov for å legge et sterkere oppfyllelsespress på den ansvarlige.</article></article><article class="legalArticle" data-lovdata-URL="LTI/forskrift/2013-12-20-1675/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reduksjon og frafall av tvangsmulkt</span></h2><article class="legalP" id="paragraf-4-ledd-1">Fiskeridirektoratet kan redusere og frafalle påløpt tvangsmulkt når det foreligger særlige grunner.</article></article><article class="legalArticle" data-lovdata-URL="LTI/forskrift/2013-12-20-1675/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Administrativ inndragning</span></h2><article class="legalP" id="paragraf-5-ledd-1">Ved inndragning av utbytte for overtredelse av bestemmelser i eller i medhold av akvakulturloven er det netto utbytte som skal inndras.</article><article class="legalP" id="paragraf-5-ledd-2">Kan størrelsen av netto utbytte ikke godtgjøres, fastsettes beløpet skjønnsmessig.</article></article><article class="legalArticle" data-lovdata-URL="LTI/forskrift/2013-12-20-1675/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fastsettelse av administrativ inndragning ved biomasseoverskridelser og antallsbegrensning på produksjonsenhetsnivå</span></h2><article class="legalP" id="paragraf-6-ledd-1">Ved inndragning av utbytte for overtredelse av forskrift om drift av akvakulturanlegg § 47, § 47a, § 48 og § 48a legges følgende til grunn for beregning av netto utbytte:<ul class="defaultList"><li><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Salgsprisen per kilogram multiplisert med antall kilogram ulovlig stående biomasse, fratrukket fôrkostnader og andre variable kostnader.</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Med salgspris menes gjennomsnittlig pris på overtredelsestidspunktet basert på offisiell statistikk fra Sjømatrådet, omregnet fra levende vekt til sløyd fisk med 0,83 for laks og 0,82 for regnbueørret.</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Med fôrkostnad menes den ulovlige produserte biomassen i kilogram multiplisert med gjennomsnittlig økonomisk fôrfaktor igjen multiplisert med gjennomsnittlig pris per kilogram fôr slik de fremkommer i siste tilgjengelige utgave av Fiskeridirektoratets lønnsomhetsundersøkelse for produksjon av laks og regnbueørret på overtredelsestidspunktet.</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Med andre variable kostnader menes gjennomsnittlige forsikringskostnader og slaktekostnader inklusiv fraktkostnader per kilogram ulovlig produsert biomasse ifølge siste utgave av Fiskeridirektoratets lønnsomhetsundersøkelse for produksjon av laks og regnbueørret på overtredelsestidspunktet.</article></article></li></ul></article><article class="legalP" id="paragraf-6-ledd-2">Den ansvarlige for overtredelsen skal gis anledning til å dokumentere reelle variable kostnader, herunder fôrkostnader og oppnådd salgspris. Dersom den ansvarlige for overtredelsen gjennom tilstrekkelig dokumentasjon sannsynliggjør slike kostnader, skal disse legges til grunn i stedet for satsene i første ledd.</article></article><article class="legalArticle" data-lovdata-URL="LTI/forskrift/2013-12-20-1675/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overtredelsesgebyr</span></h2><article class="legalP" id="paragraf-7-ledd-1">Fiskeridirektoratet kan ilegge overtredelsesgebyr for overtredelse av følgende bestemmelser:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Forskrift om tillatelse til akvakultur for laks, ørret og regnbueørret § 29,</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Forskrift om tillatelse til akvakultur av andre arter enn laks, ørret og regnbueørret § 4 første ledd, jf. annet ledd nr. 2,</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">Forskrift om tildeling og drift ved havbeiteverksemd § 28,</article></article></li><li data-li-identifier="d)" data-name="d)"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">Forskrift om drift av akvakulturanlegg § 5, § 7, § 8 første ledd, § 37, § 38, § 39, § 41, § 42, § 43, § 44, § 45, § 47, § 47a, § 48 og § 48a,</article></article></li><li data-li-identifier="e)" data-name="e)"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">Forskrift om krav til teknisk standard for flytende akvakulturanlegg § 24 (krav om anleggssertifikat),</article></article></li><li data-li-identifier="f)" data-name="f)"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">Forskrift om internkontroll for å oppfylle akvakulturlovgivningen (IK-akvakultur) § 4 og § 5.</article></article></li></ul></article></article><article class="legalArticle" data-lovdata-URL="LTI/forskrift/2013-12-20-1675/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tak for overtredelsesgebyr</span></h2><article class="legalP" id="paragraf-8-ledd-1">Overtredelsesgebyret skal ikke overstige 15 ganger folketrygdens grunnbeløp. Det tas utgangspunkt i folketrygdens grunnbeløp på overtredelsestidspunktet.</article></article><article class="legalArticle" data-lovdata-URL="LTI/forskrift/2013-12-20-1675/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og endringer i andre forskrifter</span></h2><article class="legalP" id="paragraf-9-ledd-1">Forskriften trer i kraft 1. januar 2014. Samtidig oppheves forskrift 29. mars 2007 nr. 361 om reaksjoner ved overtredelse av akvakulturloven.</article><article class="legalP" id="paragraf-9-ledd-2">I forskrift 17. juni 2008 nr. 822 om drift av akvakulturanlegg oppheves § 8 fjerde ledd.</article></article></main></body></html>