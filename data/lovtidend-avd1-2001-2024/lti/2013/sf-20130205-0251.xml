<!DOCTYPE html><html lang="no"><head><title>Forskrift om endring i forskrift om tilsetning av vitaminer, mineraler og visse andre stoffer til næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-02-05-251</dd><dt class="dokid">DokumentID</dt><dd class="dokid">LTI/forskrift/2013-02-05-251</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 4 s 624</dd><dt class="dateInForce">I kraft fra</dt><dd class="dateInForce">2013-02-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-26-247</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2013-03-08 14:40</dd><dt class="journalNumber">Journalnummer</dt><dd class="journalNumber">2013-0116</dd><dt class="titleShort">Korttittel</dt><dd class="titleShort">Endr. i forskrift om tilsetninger til næringsmidler</dd><dt class="title">Tittel</dt><dd class="title">Forskrift om endring i forskrift om tilsetning av vitaminer, mineraler og visse andre stoffer til næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel</strong>: Fastsatt av Mattilsynet 5. februar 2013 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 første ledd jf. delegeringsvedtak 5. mai 2004 nr. 884. <br /><strong>EØS-henvisninger</strong>: EØS-avtalen vedlegg II kap. XII nr. 54zzzzzn (forordning (EU) nr. 307/2012).</dd><dt class="refid">RefID</dt><dd class="refid">forskrift/2013-02-05-251</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsetning av vitaminer, mineraler og visse andre stoffer til næringsmidler<ul class="tocSubUl"><li>I<ul class="tocSubUl"><li>§ 1a. Gjennomføringsbestemmelser, jf. artikkel 8(6) i forordning (EF) nr. 1925/2006</li></ul></li><li>II</li><li>Forordninger<ul class="tocSubUl"><li>Forordning (EU) nr. 307/2012</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2013-02-05-251" id="dokument"><h1>Forskrift om endring i forskrift om tilsetning av vitaminer, mineraler og visse andre stoffer til næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2013-02-05-251/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. februar 2010 nr. 247 om tilsetning av vitaminer, mineraler og visse andre stoffer til næringsmidler gjøres følgende endringer:</article> <article class="defaultP" margin-top="true">I EØS-henvisningsfeltet tilføyes følgende:</article><article class="legalP" id="kapittel-1-ledd-2">EØS-avtalen vedlegg II kap. XII nr. 54zzzzzn (forordning (EU) nr. 307/2012)</article> <article class="defaultP" margin-top="true">Ny § 1a skal lyde:</article><article class="futureLegalArticle" data-name="§1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1a</span>. <span class="legalArticleTitle">Gjennomføringsbestemmelser, jf. artikkel 8(6) i forordning (EF) nr. 1925/2006</span></span><article class="legalP" id="kapittel-1-foreslåttparagraf-1-ledd-1">EØS-avtalens vedlegg II kap. XII nr. 54zzzzzn (forordning (EU) nr. 307/2012) om gjennomføringsbestemmelser jf. artikkel 8 i forordning (EF) nr. 1925/2006, gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-02-05-251/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2013-02-05-251/KAPITTEL_3"><h2>Forordninger</h2><article class="defaultP">I forskriftens avsnitt «Forordninger» tilføyes følgende:</article><section class="section" id="kapittel-3-kapittel-1" data-lovdata-URL="LTI/forskrift/2013-02-05-251/KAPITTEL_3-1"><h3>Forordning (EU) nr. 307/2012</h3><article class="legalP" id="kapittel-3-kapittel-1-ledd-1">Nedenfor gjengis til informasjon norsk oversettelse av forordning (EU) nr. 307/2012 med de endringer og tillegg som følger av EØS-tilpasningen av rettsakter i samsvar med vedlegg II kapittel XII nr. 54zzzzzn.</article><article class="centeredP" data-text-align="center">KOMMISJONENS GJENNOMFØRINGSFORORDNING (EU) nr. 307/2012</article><article class="centeredP" data-text-align="center">av 11. april 2012</article><article class="centeredP" data-text-align="center">om fastsettelse av gjennomføringsregler for anvendelse av artikkel 8 i europaparlaments- og rådsforordning (EF) nr. 1925/2006 om tilsetting av vitaminer, mineraler og visse andre stoffer i næringsmidler</article> <article class="defaultP" margin-top="true">EUROPAKOMMISJONEN HAR –</article><article class="legalP" id="kapittel-3-kapittel-1-ledd-2">under henvisning til traktaten om Den europeiske unions virkemåte,</article><article class="legalP" id="kapittel-3-kapittel-1-ledd-3">under henvisning til europaparlaments- og rådsforordning (EF) nr. 1925/2006 av 20. desember 2006 om tilsetting av vitaminer, mineraler og visse andre stoffer i næringsmidler,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 8 nr. 6, og</article><article class="legalP" id="kapittel-3-kapittel-1-ledd-4">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-ledd-4-punkt-1"><article class="legalP" id="kapittel-3-kapittel-1-ledd-4-punkt-1-ledd-1">En anmodning fra en medlemsstat eller et initiativ fra Kommisjonen om å iverksette framgangsmåten fastsatt i artikkel 8 nr. 2 i forordning (EF) nr. 1925/2006 for å forby, begrense eller underlegge unionskontroll andre stoffer enn vitaminer eller mineraler, eller ingredienser som inneholder andre stoffer enn vitaminer eller mineraler, som tilsettes i næringsmidler eller brukes ved framstillingen av næringsmidler, bør oppfylle visse vilkår, og det bør fastsettes ensartede regler for å kontrollere at disse vilkårene oppfylles. Et av vilkårene som er fastsatt i artikkel 8 nr. 1 i forordning (EF) nr. 1925/2006, er at stoffet inntas i mengder som langt overstiger et normalt inntak gjennom et balansert og variert kosthold, og at relevante vitenskapelige data har påvist at det kan utgjøre en mulig risiko for forbrukerne. I artikkel 8 nr. 1 i forordning (EF) nr. 1925/2006 angis det videre at framgangsmåten også vil få anvendelse dersom stoffet utgjør en mulig helserisiko av andre årsaker enn at inntaket langt overskrider det normale. I tillegg angis det i artikkel 8 nr. 1 i forordning (EF) nr. 1925/2006 at stoffet skal tilsettes i næringsmidler eller brukes ved framstillingen av næringsmidler.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-ledd-4-punkt-2"><article class="legalP" id="kapittel-3-kapittel-1-ledd-4-punkt-2-ledd-1">Ved anvendelse av ovennevnte vilkår bør inntaket via kosten av det berørte stoffet i mengder som langt overstiger de mengdene som rimeligvis kan forventes å bli inntatt under normale forhold gjennom et balansert og variert kosthold, avspeile det faktiske inntaket av stoffet og ikke en teoretisk antakelse. Videre bør inntaket via kosten vurderes fra sak til sak og sammenlignes med det gjennomsnittlige inntaket av stoffet hos den voksne befolkningen eller hos andre befolkningsgrupper der det er påvist en mulig risiko.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-ledd-4-punkt-3"><article class="legalP" id="kapittel-3-kapittel-1-ledd-4-punkt-3-ledd-1">Den medlemsstaten som legger fram en anmodning, bør gi de nødvendige opplysninger for å vise at vilkårene i henhold til forordning (EF) nr. 1925/2006 er oppfylt. Dette bør omfatte opplysninger om omsetning av næringsmidler som inneholder stoffet og tilgjengelige og allment anerkjente vitenskapelige bevis som knytter stoffet til en mulig risiko for forbrukere. Bare de anmodningene som fastslås å være fullstendige, bør sendes til Den europeiske myndighet for næringsmiddeltrygghet (heretter kalt myndigheten) for en sikkerhetsvurdering på grunnlag av tilgjengelige opplysninger. Myndigheten bør avgi en uttalelse om stoffets sikkerhet innen en bestemt tidsfrist som angitt i artikkel 29 nr. 3 i europaparlaments- og rådsforordning (EF) nr. 178/2002.<sup class="footnotereference" data-footnotereferencevalue="2" data-unique-footnote-counter="2">2</sup> Berørte parter bør gis mulighet til å legge fram synspunkter til Kommisjonen etter at myndigheten har offentliggjort sin uttalelse.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-ledd-4-punkt-4"><article class="legalP" id="kapittel-3-kapittel-1-ledd-4-punkt-4-ledd-1">I henhold til artikkel 8 nr. 4 i forordning (EF) nr. 1925/2006 kan driftsansvarlige for næringsmiddelforetak eller andre berørte parter til enhver tid innlevere til myndighetene for vurdering dokumentasjon som inneholder vitenskapelige data på at et stoff som er oppført i del C i vedlegg III til nevnte forordning, er trygt ifølge vilkårene for bruken av stoffet i et næringsmiddel eller i en næringsmiddelgruppe, med en redegjørelse for formålet med denne bruken. En slik dokumentasjon som er levert inn av en driftsansvarlig for et næringsmiddelforetak eller en berørt part, bør være basert på tekniske retningslinjer som myndigheten har vedtatt eller godkjent, som retningslinjer for innlevering av dokumentasjon for sikkerhetsvurdering av kilder til næringsstoffer eller andre ingredienser som foreslås for bruk ved framstilling av næringsmidler, eller senere omarbeidede versjoner av slike retningslinjer.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-ledd-4-punkt-5"><article class="legalP" id="kapittel-3-kapittel-1-ledd-4-punkt-5-ledd-1">For at Kommisjonen skal kunne treffe en beslutning om et stoff som er oppført i del C vedlegg III til forordning (EF) nr. 1925/2006 innen den fastsatte fristen, bør bare den dokumentasjonen som er framlagt innen 18 måneder etter at stoffet ble oppført i nevnte vedlegg, tas i betraktning. For at Kommisjonen skal kunne treffe en beslutning innen angitt frist bør myndigheten dessuten avgi sin uttalelse om stoffets sikkerhet innen en frist på ni måneder etter at den mottok dokumentasjonen som anses som gyldig og fullstendig i samsvar med retningslinjene som er vedtatt eller godkjent av myndigheten.</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-ledd-4-punkt-6"><article class="legalP" id="kapittel-3-kapittel-1-ledd-4-punkt-6-ledd-1">Tiltakene fastsatt i denne forordning er i samsvar med uttalelse fra Den faste komité for næringsmiddelkjeden og dyrehelsen –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 404 av 30.12.2006, s. 26.</article><article class="footnote" data-name="2" data-unique-footnote-counter="2"><span class="footnoteLabel">2</span> EFT L 31 av 1.2.2002, s. 1.</article></footer> <article class="defaultP" margin-top="true">VEDTATT DENNE FORORDNING:</article><span class="futuretitle" id="kapittel-3-kapittel-1-foreslåttittel-1">Artikkel 1<br />Formål</span><article class="legalP" id="kapittel-3-kapittel-1-ledd-5">Ved denne forordning fastsettes gjennomføringsbestemmelser for anvendelse av artikkel 8 i forordning (EF) nr. 1925/2006 og særlig:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-ledd-5-punkt-1"><article class="legalP" id="kapittel-3-kapittel-1-ledd-5-punkt-1-ledd-1">vilkårene for bruk av framgangsmåten nevnt i artikkel 8 nr. 1 og 2 i forordning (EF) nr. 1925/2006 og</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-ledd-5-punkt-2"><article class="legalP" id="kapittel-3-kapittel-1-ledd-5-punkt-2-ledd-1">framgangsmåten nevnt i artikkel 8 nr. 4 og 5 i forordning (EF) nr. 1925/2006 om stoffer som er oppført i del C vedlegg III til nevnte forordning.</article></article></li></ul></article><span class="futuretitle" id="kapittel-3-kapittel-1-foreslåttittel-2">Artikkel 2<br />Definisjoner</span><article class="legalP" id="kapittel-3-kapittel-1-ledd-6">I denne forordning menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-ledd-6-punkt-1"><article class="legalP" id="kapittel-3-kapittel-1-ledd-6-punkt-1-ledd-1"><i>anmodning</i> en medlemsstats framlegging av opplysninger for Kommisjonen, herunder vitenskapelig dokumentasjon, med henblikk på å iverksette framgangsmåten i artikkel 8 nr. 2 i forordning (EF) nr. 1925/2006,</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-ledd-6-punkt-2"><article class="legalP" id="kapittel-3-kapittel-1-ledd-6-punkt-2-ledd-1"><i>dokumentasjon</i> dokumentasjon som nevnt i artikkel 8 nr. 4 og 5 i forordning (EF) nr. 1925/2006 som framlegges for myndigheten av en driftsansvarlig for næringsmiddelforetak eller en berørt part,</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-ledd-6-punkt-3"><article class="legalP" id="kapittel-3-kapittel-1-ledd-6-punkt-3-ledd-1"><i>omsetning</i> som definert i artikkel 3 nr. 8 i forordning (EF) nr. 178/2002.</article></article></li></ul></article><span class="futuretitle" id="kapittel-3-kapittel-1-foreslåttittel-3">Artikkel 3<br />Vilkår som en anmodning skal oppfylle</span><article class="numberedLegalP" data-numerator="1" id="kapittel-3-kapittel-1-nummer-1">1. Ved vurdering av de forhold under hvilke det berørte stoffet er tilsatt næringsmidlene eller brukt ved framstilling av næringsmidler som fastsatt i artikkel 8 nr. 1 i forordning (EF) nr. 1925/2006, skal det tas i betraktning om næringsmiddelet som stoffet er tilsatt til, er brakt i omsetning i en eller flere medlemsstater.</article><article class="numberedLegalP" data-numerator="2" id="kapittel-3-kapittel-1-nummer-2">2. Medlemsstater kan framlegge en anmodning for Kommisjonen når vurderingen nevnt i nr. 1 viser minst ett av de følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-nummer-2-punkt-1"><article class="legalP" id="kapittel-3-kapittel-1-nummer-2-punkt-1-ledd-1">en mulig risiko for forbrukerne er knyttet til at stoffet inntas i mengder som langt overstiger de mengdene som rimeligvis kan forventes å bli inntatt under normale forhold gjennom et balansert og variert kosthold, på grunn av de forhold under hvilke det berørte stoffet er tilsatt næringsmidlene eller brukt ved framstilling av næringsmidler,</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-nummer-2-punkt-2"><article class="legalP" id="kapittel-3-kapittel-1-nummer-2-punkt-2-ledd-1">en mulig risiko for forbrukerne er knyttet til inntak av dette stoffet av den voksne befolkningen eller av andre bestemte befolkningsgrupper der det er påvist en mulig risiko.</article></article></li></ul></article><article class="numberedLegalP" data-numerator="3" id="kapittel-3-kapittel-1-nummer-3">3. Ved denne forordning fastsettes det at forhold som medfører at stoffet inntas i mengder som langt overstiger de mengder som rimeligvis kan forventes å bli inntatt under normale forhold gjennom et balansert og variert kosthold skal oppstå under reelle omstendigheter og skal vurderes fra sak til sak og sammenlignes med gjennomsnittlig inntak av det berørte stoffet av den voksne befolkningen eller andre bestemte befolkningsgrupper der det er påvist en mulig risiko.</article><article class="numberedLegalP" data-numerator="4" id="kapittel-3-kapittel-1-nummer-4">4. Vilkår og krav fastsatt i denne artikkel nr. 1, 2 og 3 og kravene fastsatt i artikkel 4 i denne forordning skal anvendes <i>mutatis mutandis</i> der framgangsmåten i artikkel 8 i forordning (EF) nr. 1925/2006 er iverksatt av Kommisjonen.</article><span class="futuretitle" id="kapittel-3-kapittel-1-foreslåttittel-4">Artikkel 4<br />Anmodningens innhold</span><article class="numberedLegalP" data-numerator="1" id="kapittel-3-kapittel-1-nummer-5">1. Anmodningen skal inneholde tilgjengelig og relevant allment anerkjente vitenskapelige bevis som påviser at vilkårene fastsatt i artikkel 8 nr. 1 i forordning (EF) nr. 1925/2006 er oppfylt, og skal omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-nummer-5-punkt-1"><article class="legalP" id="kapittel-3-kapittel-1-nummer-5-punkt-1-ledd-1">Bevis som påviser at stoffet er tilsatt næringsmidler eller brukt ved framstillingen av næringsmidler.</article><article class="legalP" id="kapittel-3-kapittel-1-nummer-5-punkt-1-ledd-2">Som nevnt i artikkel 3 nr. 1 i denne forordning skal slike bevis omfatte opplysninger om den nåværende omsetningen av næringsmidler som inneholder stoffet.</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-nummer-5-punkt-2"><article class="legalP" id="kapittel-3-kapittel-1-nummer-5-punkt-2-ledd-1">Bevis som i tilfeller nevnt i artikkel 3 nr. 2 bokstav a) påviser at inntaket av stoffet langt overstiger inntaket under normale forhold gjennom et balansert og variert kosthold, og er vurdert til å være i samsvar med artikkel 3 nr. 3.</article><article class="legalP" id="kapittel-3-kapittel-1-nummer-5-punkt-2-ledd-2">Slike bevis skal omfatte vitenskapelige opplysninger som gjengir det reelle inntaket av stoffet gjennom kosten hentet fra de seneste tilgjengelige undersøkelser om inntak gjennom kosten eller om kosthold. Næringsmidler som har fått tilsatt stoffet og/eller kosttilskudd som inneholder stoffet, kan også tas i betraktning. Medlemsstater skal redegjøre for bakgrunnen for sin vurdering av «inntak under normale forhold gjennom et balansert og variert kosthold» når anmodningen legges fram.</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-nummer-5-punkt-3"><article class="legalP" id="kapittel-3-kapittel-1-nummer-5-punkt-3-ledd-1">Bevis som påviser at inntak av stoffet utgjør en mulig risiko for forbrukere.</article><article class="legalP" id="kapittel-3-kapittel-1-nummer-5-punkt-3-ledd-2">Disse bevisene skal inneholde relevante vitenskapelige opplysninger herunder godkjente rapporter som ikke tidligere er offentliggjort, vitenskapelige uttalelser fra et offentlig risikovurderingsorgan eller uavhengige og fagfellevurderte artikler. Det skal framlegges et sammendrag av de vitenskapelige opplysningene og en oversikt over referansene til de vitenskapelige opplysningene.</article></article></li></ul></article><article class="numberedLegalP" data-numerator="2" id="kapittel-3-kapittel-1-nummer-6">2. Kommisjonen kan be medlemsstatene om klargjøringer og tilleggsopplysninger dersom anmodningen ikke er fullstendig.</article><article class="numberedLegalP" data-numerator="3" id="kapittel-3-kapittel-1-nummer-7">3. Kommisjonen skal offentliggjøre fullstendige anmodninger fra medlemsstatene på sitt offisielle nettsted.</article><article class="numberedLegalP" data-numerator="4" id="kapittel-3-kapittel-1-nummer-8">4. Kommisjonen skal sende anmodningen til myndigheten ledsaget av alle tilgjengelige opplysninger etter samråd med medlemsstaten. Myndigheten skal avgi en vitenskapelig uttalelse innen angitt tidsfrist fastsatt i artikkel 29 nr. 3 i forordning (EF) nr. 178/2002.</article><article class="numberedLegalP" data-numerator="5" id="kapittel-3-kapittel-1-nummer-9">5. Berørte parter kan framlegge kommentarer for Kommisjonen innen 30 dager etter at myndighetens uttalelse ble offentliggjort.</article><span class="futuretitle" id="kapittel-3-kapittel-1-foreslåttittel-5">Artikkel 5<br />Stoffer som er oppført i del C vedlegg III</span><article class="numberedLegalP" data-numerator="1" id="kapittel-3-kapittel-1-nummer-10">1. For å kunne anses som gyldig skal dokumentasjon som er framlagt for myndigheten av en driftsansvarlig for næringsmiddelforetak eller annen berørt part med henblikk på en sikkerhetsvurdering av stoffet som er oppført i del C vedlegg III til forordning (EF) nr. 1925/2006, i henhold til framgangsmåten fastsatt i artikkel 8 nr. 4 i forordning (EF) nr. 1925/2006, ta utgangspunkt i relevante retningslinjer vedtatt eller godkjent av myndigheten.<article class="legalP" id="kapittel-3-kapittel-1-nummer-10-ledd-1">Dersom myndigheten anser at dokumentasjonen ikke er gyldig i henhold til første ledd, skal myndigheten underrette den driftsansvarlige for næringsmiddelforetaket eller den berørte parten som har framlagt dokumentasjonen for Kommisjonen, og angi årsakene til at dokumentasjonen ikke anses som gyldig.</article></article><article class="numberedLegalP" data-numerator="2" id="kapittel-3-kapittel-1-nummer-11">2. Bare dokumentasjon som er framlagt innen 18 måneder etter at en beslutning trådte i kraft som fører opp et stoff i del C vedlegg III til forordning (EF) nr. 1925/2006 i samsvar med artikkel 8 nr. 2 i forordning (EF) nr. 1925/2006, skal av myndigheten anses som gyldig dokumentasjon for en beslutning som angitt i artikkel 8 nr. 5 i forordning (EF) nr. 1925/2006.</article><span class="futuretitle" id="kapittel-3-kapittel-1-foreslåttittel-6">Artikkel 6<br />Myndighetens uttalelse</span><article class="numberedLegalP" data-numerator="1" id="kapittel-3-kapittel-1-nummer-12">1. Myndigheten skal avgi sin uttalelse om dokumentasjon nevnt i artikkel 5 nr. 1 i denne forordning innen ni måneder etter at gyldig dokumentasjonen er mottatt. Myndigheten skal vurdere dokumentasjonens gyldighet innen 30 dager etter at dokumentasjonen ble mottatt.</article><article class="numberedLegalP" data-numerator="2" id="kapittel-3-kapittel-1-nummer-13">2. Myndigheten kan be om at den driftsansvarlige for næringsmiddelforetaket eller den berørte parten innen en fastsatt tidsfrist framlegger tilleggsopplysninger eller mer informasjon utover det som ble framlagt gjennom dokumentasjonen. Når myndigheten ber om tilleggsopplysninger fra den driftsansvarlige for næringsmiddelforetaket eller annen berørt part, skal tidsfristen som nevnt i nr. 1 forlenges bare én gang med opptil tre måneder og skal omfatte den tiden som er nødvendig for den driftsansvarlige for næringsmiddelforetaket eller annen berørt part for å framlegge disse tilleggsopplysningene. Den driftsansvarlige for næringsmiddelforetaket eller annen berørt part skal framlegge opplysningene det er anmodet om, innen 15 dager etter at myndighetens anmodning ble mottatt.</article><span class="futuretitle" id="kapittel-3-kapittel-1-foreslåttittel-7">Artikkel 7</span><article class="legalP" id="kapittel-3-kapittel-1-ledd-7">Denne forordning trer i kraft den 20. dag etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-1-ledd-8">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-ledd-9">Utferdiget i Brussel, 11. april 2012. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top">José Manuel BARROSO</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article> <article class="defaultP" margin-top="true">Følgende forordninger legges til i avsnittet «Forordninger i pdf» og den innledende teksten oppdateres i samsvar med dette:<p class="leddfortsettelse">Forordning (EU) nr. 307/2012</p></article><article class="legalP" id="kapittel-3-kapittel-1-ledd-10">Trykk her for å lese oversettelse av forordningen (pdf-fil): (pdf)</article></section></section></main></body></html>