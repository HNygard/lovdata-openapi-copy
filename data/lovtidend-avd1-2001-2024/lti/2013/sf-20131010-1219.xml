<!DOCTYPE html><html lang="no"><head><title>Forskrift om endring i forskrift om rente- og avdragsvilkår for lån i Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-10-10-1219</dd><dt class="dokid">DokumentID</dt><dd class="dokid">LTI/forskrift/2013-10-10-1219</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 14 s 2447</dd><dt class="dateInForce">I kraft fra</dt><dd class="dateInForce">2013-10-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-05-25-550</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-05-29-30/§8</li></ul></dd><dt class="dateOfPublication">Kunngjort</dt><dd class="dateOfPublication">2013-10-15 16:10</dd><dt class="journalNumber">Journalnummer</dt><dd class="journalNumber">2013-1069</dd><dt class="titleShort">Korttittel</dt><dd class="titleShort">Endr. i forskrift om vilkår for Husbanklån</dd><dt class="title">Tittel</dt><dd class="title">Forskrift om endring i forskrift om rente- og avdragsvilkår for lån i Husbanken</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 10. oktober 2013 med hjemmel i lov 29. mai 2009 nr. 30 om Husbanken § 8.</dd><dt class="refid">RefID</dt><dd class="refid">forskrift/2013-10-10-1219</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rente- og avdragsvilkår for lån i Husbanken<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-10-10-1219" id="dokument"><h1>Forskrift om endring i forskrift om rente- og avdragsvilkår for lån i Husbanken</h1><section class="section" data-name="kapI" id="kapittel-1" data-lovdata-URL="LTI/forskrift/2013-10-10-1219/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. mai 2011 nr. 550 om rente- og avdragsvilkår for lån i Husbanken gjøres følgende endringer:</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-2">Utgangspunktet for fastsettelse av renter på lån i Husbanken er statens antatte lånekostnader for tilsvarende rentebindingstid, jf. § 6 og § 7, med et påslag på 0,5 prosentpoeng. Fra 1. mars 2014 skal påslaget være 0,75 prosentpoeng for lån med flytende rente og for lån med fast rente hvor søknaden er kommet inn fra og med 14. oktober 2013. Staten har et begrenset antall utestående statspapirer (lån som enten er statskasseveksler eller statsobligasjoner), og det vil ofte være nødvendig å interpolere (finne en veid gjennomsnittsrente) mellom to statspapirer. Lånekostnaden anslås ved å observere kjøpskursen på Oslo Børs på slutten av dagen. Ved beregning av renten for en bestemt observasjonsperiode brukes kursobservasjoner på dager med oppgjør i den gitte perioden. De observerte daglige kursene regnes om til årlige effektive renter som avrundes til nærmeste 0,0001 prosentpoeng.</article> <article class="defaultP" margin-top="true">§ 5 første og annet ledd skal lyde:</article><article class="legalP" id="kapittel-1-ledd-3">Den nominelle renten på et lån fastsettes med bakgrunn i den årlige effektive renten på statspapirer, jf. § 4, inkludert påslaget på rentemarginen, og antall årlige renteinnbetalinger på lånet.</article><article class="legalP" id="kapittel-1-ledd-4">Formelen for fastsettelse av den nominelle renten er:<br /><img height="30" src="static/LTI/sf-20131010-1219-01-01.gif" width="148" /><br />der: <img height="12" src="static/LTI/sf-20131010-1219-02-01.gif" width="14" /> = årlig nominell rente i prosent<br /><img height="12" src="static/LTI/sf-20131010-1219-03-01.gif" width="13" /> = årlig effektiv rente i prosent inkludert påslaget på rentemarginen, jf. § 4<br />n = antall årlige renteinnbetalinger på lånet.</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-5">Ved førtidig tilbakebetaling av lån med fast rente og ved overgang fra fast til flytende rente i bindingsperioden, skal det beregnes over- eller underkurs, jf. forskrift 7. mai 2010 nr. 654 om kredittavtaler mv. § 9. Det tas utgangspunkt i årlige effektive renter avrundet til to desimaler før gebyrer, som er beregnet av Finansdepartementet og publisert på Husbankens nettsider. Den årlige effektive renten før gebyrer vil fremgå av kundens låneavtale.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-10-10-1219/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 14. oktober 2013.</article></section></main></body></html>