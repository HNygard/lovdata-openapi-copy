<!DOCTYPE html><html lang="no"><head><title>Forskrift om endring i forskrift om eksportkredittordningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-09-23-1111</dd><dt class="dokid">DokumentID</dt><dd class="dokid">LTI/forskrift/2013-09-23-1111</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 13 s 2231</dd><dt class="dateInForce">I kraft fra</dt><dd class="dateInForce">2013-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-22-573</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2012-06-22-57/§3</li><li>lov/2012-06-22-57/§9</li></ul></dd><dt class="dateOfPublication">Kunngjort</dt><dd class="dateOfPublication">2013-09-24 16:20</dd><dt class="journalNumber">Journalnummer</dt><dd class="journalNumber">2013-0983</dd><dt class="titleShort">Korttittel</dt><dd class="titleShort">Endr. i forskrift om eksportkredittordningen</dd><dt class="title">Tittel</dt><dd class="title">Forskrift om endring i forskrift om eksportkredittordningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og handelsdepartementet 23. september 2013 med hjemmel i lov 22. juni 2012 nr. 57 om Eksportkreditt Norge AS (eksportkredittloven) § 3 andre ledd og § 9.</dd><dt class="refid">RefID</dt><dd class="refid">forskrift/2013-09-23-1111</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksportkredittordningen<ul class="tocSubUl"><li>I<ul class="tocSubUl"><li>§ 11. Kredittretningslinjer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-09-23-1111" id="dokument"><h1>Forskrift om endring i forskrift om eksportkredittordningen</h1><section class="section" data-name="kapI" id="kapittel-1" data-lovdata-URL="LTI/forskrift/2013-09-23-1111/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. juni 2012 nr. 573 om eksportkredittordningen gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Eksportkredittordningen er en låneordning for finansiering av kapitalvareeksport der hensikten er å tilby norske eksportører av kapitalvarer og tjenester eksportkreditter på internasjonalt konkurransedyktige betingelser. Ordningen innebærer tilbud om lån på CIRR-vilkår i henhold til OECDs Arrangement on Officially Supported Export Credits (Arrangement) og lån på markedsmessige vilkår som et alternativ. Tilbudet om lån på CIRR-vilkår kan i enkelte tilfeller inneholde et støtteelement i form av gunstigere rente enn det som kan oppnås i markedet. Tilbud om lån skal bidra til å utløse den kommersielle kontrakten mellom kjøper og selger ved at søknad om finansiering må foreligge før den kommersielle kontrakten inngås eller før den kommersielle kontrakten blir effektiv i tilfeller hvor kontrakter er inngått med forbehold om finansiering. Alle søknader som faller innenfor det fastsatte regelverket, vil få tilsagn om finansiering.</article> <article class="defaultP" margin-top="true">§ 2 første ledd, punkt b) skal lyde:</article><article class="legalP" id="kapittel-1-ledd-2"><i>Arrangement</i>, den OECD-tilknyttede avtalen Arrangement on Officially Supported Export Credits og dens underavtaler;</article> <article class="defaultP" margin-top="true">§ 2 annet ledd, første punktum skal lyde:</article><article class="legalP" id="kapittel-1-ledd-3">Med skip forstås det som i Arrangement til enhver tid defineres som skip.</article> <article class="defaultP" margin-top="true">§ 2 annet ledd, annet punktum skal lyde:</article><article class="legalP" id="kapittel-1-ledd-4">Produksjonsenheter og borerigger faller utenfor skipsdefinisjonen selv om de oppfyller kravene til skip slik disse er definert i Arrangement.</article> <article class="defaultP" margin-top="true">§ 3 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Eksportkreditt Norge AS yter lån i eget navn. Hvis særlige grunner tilsier det, kan lånene ytes i statens navn. Lånene skal gis i tråd med vedtak av Stortinget og stå på statens balanse.</article> <article class="defaultP" margin-top="true">§ 3 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Eksportkreditt Norge AS treffer avgjørelse om innvilgelse, utbetaling, oppfølging og endring av enkeltstående utlån og kan signere all dokumentasjon knyttet til enkeltstående utlån på vegne av staten. Selskapet kan gi tilsagn om lån i norske kroner og fremmed valuta.</article> <article class="defaultP" margin-top="true">Leddene i § 6 skal nummereres og overskriften skal lyde:</article> <article class="defaultP" margin-top="true"><i>Adgang til å gjøre endringer i lånebetingelser med mer</i></article> <article class="defaultP" margin-top="true">§ 6 nytt annet ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Eksportkreditt Norge AS kan treffe alle avgjørelser i tilknytning til forespørsler om endring av låne- og sikkerhetsvilkår i tilknytning til enkeltstående utlån, herunder signere all endringsdokumentasjon på vegne av staten.</article> <article class="defaultP" margin-top="true">Overskriften i § 9 skal lyde:</article> <article class="defaultP" margin-top="true"><i>Kostnader/gebyrer som kan belastes låntakerne</i></article> <article class="defaultP" margin-top="true">§ 9 første ledd skal lyde:</article><article class="numberedLegalP" data-numerator="1" id="kapittel-1-nummer-5">(1) Eksportkreditt Norge AS kan belaste låntakerne med gebyrer (herunder direkte og indirekte kostnader) i tilknytning til etablering, endring og oppfølging av låneavtaler.</article> <article class="defaultP" margin-top="true">§ 9 annet ledd skal lyde:</article><article class="numberedLegalP" data-numerator="2" id="kapittel-1-nummer-6">(2) Eksportkreditt Norge AS skal viderefakturere eksterne kostnader knyttet til utarbeidelse og endring av lånedokumentasjon, herunder kostnader knyttet til juridisk bistand. Viderefakturering av eksterne kostnader kan unntaksvis fravikes dersom Eksportkreditt Norge AS finner at det foreligger rimelig grunn til dette i tilknytning til enkeltstående utlån.</article> <article class="defaultP" margin-top="true">§ 10 annet ledd skal strykes.</article> <article class="defaultP" margin-top="true">§ 10 tredje ledd blir nytt annet ledd og skal lyde:</article><article class="numberedLegalP" data-numerator="2" id="kapittel-1-nummer-7">(2) Eksportkreditt Norge AS kan opptre som agent for utlån knyttet til eksportkredittordningen.</article> <article class="defaultP" margin-top="true">Ny § 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Kredittretningslinjer</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Alle utlån skal være garantert enten av statlige eksportgarantiinstitusjoner og/eller finansinstitusjoner med god rating i henhold til gjeldende kredittretningslinjer for Eksportkreditt Norge AS.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Garantistene skal ligge innenfor de til enhver tid gjeldende kredittrammer fastsatt i Eksportkreditt Norge AS sine kredittretningslinjer.</article></article> <article class="defaultP" margin-top="true">Nåværende § 11 – § 13 blir nye § 12 – § 14.</article> <article class="defaultP" margin-top="true">Ny § 12 første ledd skal lyde:</article><article class="numberedLegalP" data-numerator="1" id="kapittel-1-nummer-8">(1) Eksportkreditt Norge AS skal iverksette oppfølgings- og kontrolltiltak av lån i nedbetalingsperioden, og disse skal normalt baseres på innrapportering mottatt fra låntakerne. Innrapportering fra låntakerne skal normalt videresendes garantistene, og tiltakene skal dimensjoneres i forhold til den gjennomgang garantistene med rimelighet må forventes å gjøre. Gjennomgang og kvalitetssikring av innrapporteringen skal dokumenteres skriftlig. Eksportkreditt Norge AS skal følge opp overfor låntakerne dersom innrapportert informasjon er ufullstendig eller ikke oversendt til rett tid.</article> <article class="defaultP" margin-top="true">Ny § 12 annet ledd punkt c) skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">treffe tiltak dersom kontrollen avdekker uregelmessigheter eller mistanke om dette.</article></article></li></ul></article> <article class="defaultP" margin-top="true">Ny § 12 tredje ledd punkt a) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-8-punkt-2"><article class="legalP" id="kapittel-1-nummer-8-punkt-2-ledd-1">en generell formalia- og rimelighetskontroll, dvs. en kontroll med at rapportene er tilfredsstillende signert, og med at rapportene viser at låntaker overholder betingelsene for Eksportkreditt Norge AS og lånets garantister; og</article></article></li></ul></article> <article class="defaultP" margin-top="true">Ny § 12 fjerde ledd, første punktum skal lyde:</article><article class="legalP" id="kapittel-1-ledd-5">Ut fra gjennomgangen av mottatt rapportering skal det vurderes om det er behov for ytterligere oppfølgings- eller kontrolltiltak, spesielt dersom gjennomgangen avdekker uregelmessigheter eller mistanke om dette.</article> <article class="defaultP" margin-top="true">Ny § 13 første ledd, annet punktum skal lyde:</article><article class="legalP" id="kapittel-1-ledd-6">Forvaltningslovens regler om inhabilitet og taushetsplikt gjelder likevel for Eksportkreditt Norge AS sine tillitsvalgte og ansatte.</article> <article class="defaultP" margin-top="true">Ny § 13 nytt annet ledd skal lyde:</article><article class="numberedLegalP" data-numerator="2" id="kapittel-1-nummer-9">(2) Hvitvaskingsloven og finansieringsvirksomhetsloven § 2-12 om opplysningsplikt overfor låntakere (eller eventuelle oppdateringer av denne) gjelder for Eksportkreditt Norge AS.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-09-23-1111/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2013.</article></section></main></body></html>