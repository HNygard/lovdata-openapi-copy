<!DOCTYPE html><html lang="no"><head><title>Lov om endringer i lov 21. desember 2007 nr. 119 om toll og vareførsel (tolloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-12-13-124</dd><dt class="dokid">DokumentID</dt><dd class="dokid">LTI/lov/2013-12-13-124</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 17 s 2862</dd><dt class="dateInForce">I kraft fra</dt><dd class="dateInForce">2013-12-13, 2014-01-01, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2007-12-21-119</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Toll</li></ul></dd><dt class="dateOfPublication">Kunngjort</dt><dd class="dateOfPublication">2013-12-13 15:15</dd><dt class="journalNumber">Journalnummer</dt><dd class="journalNumber">2013-1272</dd><dt class="titleShort">Korttittel</dt><dd class="titleShort">Endringslov til tolloven</dd><dt class="title">Tittel</dt><dd class="title">Lov om endringer i lov 21. desember 2007 nr. 119 om toll og vareførsel (tolloven)</dd><dt class="miscInformation">Annet om dokumentet</dt><dd class="miscInformation">Prop.1 LS (2013–2014) og Prop.1 LS Tillegg 1 (2013–2014), Innst.4 L (2013–2014), Lovvedtak 18 (2013–2014). Stortingets første og andre gangs behandling hhv. 5. og 10. desember 2013. Fremmet av Finansdepartementet.</dd><dt class="refid">RefID</dt><dd class="refid">lov/2013-12-13-124</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 21. desember 2007 nr. 119 om toll og vareførsel (tolloven)<ul class="tocSubUl"><li>I<ul class="tocSubUl"><li>§ 13-5. Pålegg om bokføring</li><li>§ 13-6. Klage over pålegg om bokføring</li><li>§ 16-16. Tvangsmulkt</li></ul></li><li>II<ul class="tocSubUl"><li>§ 3-3. Meldeplikt ved ankomst til bestemmelsessted i tollområdet</li></ul></li><li>III<ul class="tocSubUl"><li>§ 8-6. Ikke-preferensiell opprinnelse</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2013-12-13-124" id="dokument"><h1>Lov om endringer i lov 21. desember 2007 nr. 119 om toll og vareførsel (tolloven)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. desember 2007 nr. 119 om toll og vareførsel (tolloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-12-13-124/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 21. desember 2007 nr. 119 om toll og vareførsel (tolloven) gjøres følgende endringer:</article> <article class="defaultP" margin-top="true">Ny § 13-5 skal lyde:</article><article class="futureLegalArticle" data-name="§13-5" id="kapittel-1-foreslåttparagraf-1"><span class="futureLegalArticleHeader">§ 13-5. <span class="legalArticleTitle">Pålegg om bokføring</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Tollmyndighetene kan pålegge bokføringspliktige som omfattes av § 13-4 å oppfylle sin plikt til å innrette bokføringen, spesifikasjonen, dokumentasjonen og oppbevaringen av regnskapsopplysninger i samsvar med regler gitt i eller i medhold av lov 19. november 2004 nr. 73 om bokføring.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Pålegg om bokføring rettes til styret i selskap, samvirkeforetak, forening, innretning eller organisasjon og sendes hvert medlem. Det skal settes en frist for oppfyllelse. Fristen skal være minimum fire uker og ikke lenger enn ett år.</article></article> <article class="defaultP" margin-top="true">Ny § 13-6 skal lyde:</article><article class="futureLegalArticle" data-name="§13-6" id="kapittel-1-foreslåttparagraf-2"><span class="futureLegalArticleHeader">§ 13-6. <span class="legalArticleTitle">Klage over pålegg om bokføring</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Den som får pålegg om bokføring etter § 13-5, kan klage over pålegget.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Klage, som kan være muntlig, må fremsettes straks når den pålegget angår er til stede, og ellers innen tre dager.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Den som har gitt pålegget skal enten omgjøre det eller snarest mulig legge klagen fram for nærmeste overordnede forvaltningsorgan til avgjørelse.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Pålegget skal etterkommes selv om klagen ikke er avgjort, hvis ikke den som ga pålegget gir utsetting. Utsetting bør gis hvis den som ga pålegget finner at klagen reiser rimelig tvil om lovligheten av pålegget.</article></article> <article class="defaultP" margin-top="true">Nåværende § 13-5 til § 13-10 blir § 13-7 til ny § 13-12.</article> <article class="defaultP" margin-top="true">Ny § 16-16 skal lyde:</article><article class="futureLegalArticle" data-name="§16-16" id="kapittel-1-foreslåttparagraf-3"><span class="futureLegalArticleHeader">§ 16-16. <span class="legalArticleTitle">Tvangsmulkt</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Tollmyndighetene kan ilegge den som ikke har etterkommet pålegg om bokføring etter § 13-5 innen den fastsatte fristen, en daglig løpende tvangsmulkt fram til utbedring skjer. Tvangsmulkten skal normalt utgjøre ett rettsgebyr per dag, jf. lov 17. desember 1982 nr. 86 om rettsgebyr § 1 annet ledd. I særlige tilfeller kan tvangsmulkten settes lavere eller høyere, men oppad begrenset til 10 rettsgebyr per dag. Samlet tvangsmulkt kan ikke overstige 1 million kroner.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Vedtak om tvangsmulkt rettes til styret i selskap, samvirkeforetak, forening, innretning eller organisasjon og sendes hvert medlem i rekommandert brev. Tvangsmulkten kan inndrives både hos medlemmene av styret og hos selskapet, samvirkeforetaket, foreningen, innretningen eller organisasjonen.</article></article></section><section class="section" data-name="kapII" id="kapittel-2" data-lovdata-URL="LTI/lov/2013-12-13-124/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 21. desember 2007 nr. 119 om toll og vareførsel (tolloven) gjøres følgende endringer:</article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-2-foreslåttparagraf-1"><span class="futureLegalArticleHeader">§ 3-3. <span class="legalArticleTitle">Meldeplikt ved ankomst til bestemmelsessted i tollområdet</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Føreren av et fartøy eller luftfartøy plikter å melde fra til tollmyndighetene om ankomst til sted i tollområdet. Fører av motorvogn og tog kan pålegges tilsvarende meldeplikt. Melding kan gis av andre på førerens vegne.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Departementet kan gi forskrift om meldeplikten etter denne paragraf, herunder om når og hvordan melding skal gis, hva meldingen skal inneholde og om unntak fra meldeplikten.</article></article> <article class="defaultP" margin-top="true">§ 3-6 første ledd annet punktum skal lyde:</article><article class="legalP" id="kapittel-2-ledd-2">§§ 3-2 til 3-4 får tilsvarende anvendelse for ankomst til et annet sted i tollområdet.</article></section><section class="section" data-name="kapIII" id="kapittel-3" data-lovdata-URL="LTI/lov/2013-12-13-124/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 21. desember 2007 nr. 119 om toll og vareførsel (tolloven) gjøres følgende endringer:</article> <article class="defaultP" margin-top="true">Kapittel 8 overskriften skal lyde:</article><span class="futuretitle" id="kapittel-3-foreslåttittel-1">Kapittel 8. Preferansetoll – varers opprinnelse</span> <article class="defaultP" margin-top="true">§ 8-6 skal lyde:</article><article class="futureLegalArticle" data-name="§8-6" id="kapittel-3-foreslåttparagraf-1"><span class="futureLegalArticleHeader">§ 8-6. <span class="legalArticleTitle">Ikke-preferensiell opprinnelse</span></span><article class="numberedLegalP" data-numerator="1" id="kapittel-3-foreslåttparagraf-1-nummer-1">(1) Med ikke-preferensiell opprinnelse menes opprinnelse fastsatt på annet grunnlag enn særskilt avtale med fremmed stat eller organisasjon om preferansetollbehandling, eller der opprinnelse fastsettes som vilkår for ensidig preferanseordning.</article><article class="numberedLegalP" data-numerator="2" id="kapittel-3-foreslåttparagraf-1-nummer-2">(2) Regler om ikke-preferensiell opprinnelse får anvendelse ved<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-1-nummer-2-punkt-1"><article class="legalP" id="kapittel-3-foreslåttparagraf-1-nummer-2-punkt-1-ledd-1">tollmessig bestevilkårsbehandling etter Generalavtalen om tolltariffer og handel artikkel I,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-1-nummer-2-punkt-2"><article class="legalP" id="kapittel-3-foreslåttparagraf-1-nummer-2-punkt-2-ledd-1">utstedelse av opprinnelsesbevis for vare som ikke omfattes av frihandelsavtale,</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-1-nummer-2-punkt-3"><article class="legalP" id="kapittel-3-foreslåttparagraf-1-nummer-2-punkt-3-ledd-1">iverksettelse av handelstiltak etter kapittel 10.</article></article></li></ul></article><article class="numberedLegalP" data-numerator="3" id="kapittel-3-foreslåttparagraf-1-nummer-3">(3) Departementet kan gi forskrift om fastsettelse av ikke-preferensiell opprinnelse etter denne paragraf, herunder om krav til opprinnelsesbevis og utvidelse av reglenes anvendelsesområde til opprinnelsesmerking, offentlige innkjøp og handelsstatistikk.</article></article></section><section class="section" data-name="kapIV" id="kapittel-4" data-lovdata-URL="LTI/lov/2013-12-13-124/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene under I trer i kraft straks.</article><article class="legalP" id="kapittel-4-ledd-2">Endringene under II trer i kraft 1. januar 2014.</article><article class="legalP" id="kapittel-4-ledd-3">Endringene under III trer i kraft fra den tid Kongen bestemmer.</article></section></main></body></html>