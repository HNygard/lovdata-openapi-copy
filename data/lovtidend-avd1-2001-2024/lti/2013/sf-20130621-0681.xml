<!DOCTYPE html><html lang="no"><head><title>Forskrift om ekstern kvalitetssikring og vedtaksmyndighet etter energiloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-21-681</dd><dt class="dokid">DokumentID</dt><dd class="dokid">LTI/forskrift/2013-06-21-681</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 9 s 1596</dd><dt class="dateInForce">I kraft fra</dt><dd class="dateInForce">2013-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§2-1</li><li>lov/1990-06-29-50/§2-2</li></ul></dd><dt class="dateOfPublication">Kunngjort</dt><dd class="dateOfPublication">2013-06-21 15:35</dd><dt class="journalNumber">Journalnummer</dt><dd class="journalNumber">2013-0635</dd><dt class="titleShort">Korttittel</dt><dd class="titleShort">Forskrift om ekstern kvalitetssikring</dd><dt class="title">Tittel</dt><dd class="title">Forskrift om ekstern kvalitetssikring og vedtaksmyndighet etter energiloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 21. juni 2013 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 2-1 og § 2-2. Fremmet av Olje- og energidepartementet.</dd><dt class="refid">RefID</dt><dd class="refid">forskrift/2013-06-21-681</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ekstern kvalitetssikring og vedtaksmyndighet etter energiloven<ul class="tocSubUl"><li>§ 1. Definisjoner</li><li>§ 2. Ekstern kvalitetssikring og departementets uttalelse</li><li>§ 3. Vedtak</li><li>§ 4. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2013-06-21-681" id="dokument"><h1>Forskrift om ekstern kvalitetssikring og vedtaksmyndighet etter energiloven</h1><article class="legalArticle" data-lovdata-URL="LTI/forskrift/2013-06-21-681/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" id="paragraf-1-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1"><i>Konsept:</i> prinsippløsning som ivaretar et behov i kraftsystemet.</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1"><i>Stort kraftledningsanlegg:</i> ett eller flere anlegg som krever anleggskonsesjon etter energiloven § 3-1, og med spenningsnivå på minst 300 kV og lengde på minst 20 km.</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1"><i>Oppgradering:</i> ombygging eller utvidelse av anlegg for overføring av elektrisk energi. Som oppgraderinger inngår også avvik fra eksisterende kraftledningstrasé med over 20 km forutsatt at tilknytningspunktene ikke endres vesentlig. Drift av eksisterende anlegg i en begrenset overgangsperiode av systemtekniske årsaker er ikke til hinder for at ombyggingen regnes som oppgradering.</article></article></li></ul></article></article><article class="legalArticle" data-lovdata-URL="LTI/forskrift/2013-06-21-681/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ekstern kvalitetssikring og departementets uttalelse</span></h2><article class="legalP" id="paragraf-2-ledd-1">Planlegger av nye, store kraftledningsanlegg skal utarbeide en konseptvalgutredning som redegjør for behov og alternative konsepter. Planlegger av nye, store kraftledningsanlegg, skal sørge for en ekstern kvalitetssikring av behov og konseptvalg. Departementet skal avgi en uttalelse om behov og konseptvalg basert på konseptvalgutredningen og den eksterne kvalitetssikringen.</article><article class="legalP" id="paragraf-2-ledd-2">Oppgraderinger utløser ikke krav som nevnt i første ledd. Departementet kan i særlige tilfeller bestemme at en oppgradering skal utløse krav som nevnt i første ledd. Det skal blant annet legges vekt på lengden av anlegget, eventuelle alternative konsepter og systemløsninger, konfliktnivå og investeringskostnader.</article><article class="legalP" id="paragraf-2-ledd-3">Første ledd gjelder ikke elektriske anlegg som også krever konsesjon etter energiloven § 4-2, havenergilova § 3-2, godkjennelse etter petroleumsloven § 4-2 eller tillatelse etter petroleumsloven § 4-3.</article><article class="legalP" id="paragraf-2-ledd-4">Departementet kan etter søknad gi unntak fra kravet første ledd dersom ekstern kvalitetssikring åpenbart er unødvendig.</article></article><article class="legalArticle" data-lovdata-URL="LTI/forskrift/2013-06-21-681/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vedtak</span></h2><article class="legalP" id="paragraf-3-ledd-1">Kongen i statsråd fatter vedtak om konsesjon etter energiloven § 3-1 for:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">nye, store kraftledningsanlegg,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">nye elektriske anlegg for tilknytning av vannkraftverk som krever konsesjon av Kongen i statsråd etter vassdragslovgivningen.</article></article></li></ul></article><article class="legalP" id="paragraf-3-ledd-2">Første ledd gjelder ikke:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">elektriske anlegg som også krever konsesjon etter energiloven § 4-2,</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">elektriske anlegg som også krever konsesjon etter havenergilova § 3-2.</article></article></li></ul></article></article><article class="legalArticle" data-lovdata-URL="LTI/forskrift/2013-06-21-681/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden</span></h2><article class="legalP" id="paragraf-4-ledd-1">Denne forskrift trer i kraft 1. juli 2013.</article></article></main></body></html>