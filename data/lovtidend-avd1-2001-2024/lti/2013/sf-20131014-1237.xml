<!DOCTYPE html><html lang="no"><head><title>Forskrift om endring i forskrift om gjenvinning og behandling av avfall (avfallsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-10-14-1237</dd><dt class="dokid">DokumentID</dt><dd class="dokid">LTI/forskrift/2013-10-14-1237</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 14 s 2456</dd><dt class="dateInForce">I kraft fra</dt><dd class="dateInForce">2013-10-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-930</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§16</li><li>lov/1981-03-13-6/§31</li><li>lov/1981-03-13-6/§33</li><li>lov/1981-03-13-6/§49</li><li>lov/1981-03-13-6/§51</li><li>forskrift/1983-07-08-1245</li><li>forskrift/1993-06-11-785</li></ul></dd><dt class="dateOfPublication">Kunngjort</dt><dd class="dateOfPublication">2013-10-18 15:30</dd><dt class="journalNumber">Journalnummer</dt><dd class="journalNumber">2013-1072</dd><dt class="titleShort">Korttittel</dt><dd class="titleShort">Endr. i avfallsforskriften</dd><dt class="title">Tittel</dt><dd class="title">Forskrift om endring i forskrift om gjenvinning og behandling av avfall (avfallsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 14. oktober 2013 med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 9, § 16, § 31, § 33, § 49 og § 51, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785. <br /><strong>EØS-henvisninger:</strong> EØS-avtalen vedlegg XX nr. 22a (forordning (EF) nr. 1102/2008) og nr. 32d (direktiv 2011/97/EU).</dd><dt class="refid">RefID</dt><dd class="refid">forskrift/2013-10-14-1237</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjenvinning og behandling av avfall (avfallsforskriften)<ul class="tocSubUl"><li>I<ul class="tocSubUl"><li>§ 18-1. Forordning om forbud mot eksport av metallisk kvikksølv og visse kvikksølvforbindelser og -blandinger og krav til sikker lagring av metallisk kvikksølv</li></ul></li><li>II</li><li>EØS-dokumenter</li></ul></li></ul></dd></dl></header><main class="documentBody" data-lovdata-URL="LTI/forskrift/2013-10-14-1237" id="dokument"><h1>Forskrift om endring i forskrift om gjenvinning og behandling av avfall (avfallsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2013-10-14-1237/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 930 om gjenvinning og behandling av avfall (avfallsforskriften) gjøres følgende endringer:</article> <article class="defaultP" margin-top="true">§ 9-4 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">flytende avfall. Det er likevel tillatt å lagre metallisk kvikksølv midlertidig i anlegg over bakkenivå som er særskilt bestemt til og egnet for formålet dersom tillatelsen åpner uttrykkelig for dette,</article></article></li></ul></article> <article class="defaultP" margin-top="true">I kapittel 9 vedlegg I skal nytt punkt 8 lyde:<p class="leddfortsettelse">8. <i>Midlertidig lagring av metallisk kvikksølv</i></p></article><article class="legalP" id="kapittel-1-ledd-2">Følgende krav skal gjelde for midlertidig lagring i mer enn ett år av metallisk kvikksølv:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Metallisk kvikksølv skal lagres adskilt fra annet avfall og under tak.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Beholderne skal lagres i oppsamlingsbassenger som rommer hele den lagrede mengden kvikksølv. Bassengene skal ha egnet belegg som hindrer at det dannes sprekker eller hull, og gjør dem ugjennomtrengelige for metallisk kvikksølv.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Lagringsstedet skal være utstyrt med konstruerte eller naturlige barrierer som er tilstrekkelige til å beskytte miljøet mot utslipp, og ha et volum tilsvarende den samlede mengden av lagret kvikksølv.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Lagringsstedets underlag skal være dekket med kvikksølvbestandig materiale. Det skal være helling mot en oppsamlingsbrønn.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Lagringsstedet skal være utstyrt med et brannvernsystem.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Lagringen skal organiseres slik at alle beholderne er lett tilgjengelige.</article></article></li></ul></article> <article class="defaultP" margin-top="true">I kapittel 9 vedlegg II skal nytt punkt 2.7 lyde:</article><article class="marginIdArticle" id="kapittel-1-punkt-1"><span class="data-marginOriginalId">2.7</span><span class="miscHeadline"><i>Kriterier for mottak av metallisk kvikksølv på anlegg som er særskilt bestemt til og egnet for formålet</i></span><article class="defaultP">A. <i>Krav til kvikksølvet</i></article><article class="legalP" id="kapittel-1-punkt-1-ledd-1">For metallisk kvikksølv gjelder ikke kriteriene for avfall som kan mottas ved deponier for farlig avfall fastsatt i vedlegg II, punkt 2.4.</article><article class="legalP" id="kapittel-1-punkt-1-ledd-2">Metallisk kvikksølv skal være i samsvar med følgende spesifikasjoner:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-2-punkt-1"><article class="legalP" id="kapittel-1-punkt-1-ledd-2-punkt-1-ledd-1">Kvikksølvinnholdet skal være over 99,9 vektprosent.</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-2-punkt-2"><article class="legalP" id="kapittel-1-punkt-1-ledd-2-punkt-2-ledd-1">Kvikksølvet skal ikke inneholde urenheter som kan korrodere karbon eller rustfritt stål (f.eks. salpetersyreløsning eller kloridsaltløsning).</article></article></li></ul></article><article class="defaultP">B. <i>Krav til beholdere m.m.</i></article><article class="legalP" id="kapittel-1-punkt-1-ledd-3">Beholdere som benyttes til lagring av metallisk kvikksølv skal være korrosjons- og støtbestandige. Sveiser skal derfor unngås. Beholderne skal oppfylle følgende spesifikasjoner:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-3-punkt-1"><article class="legalP" id="kapittel-1-punkt-1-ledd-3-punkt-1-ledd-1">Beholderne skal være laget av karbonstål (minst ASTM A36) eller rustfritt stål (AISI 304, 316L).</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-3-punkt-2"><article class="legalP" id="kapittel-1-punkt-1-ledd-3-punkt-2-ledd-1">Beholderne skal være gass- og væsketette.</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-3-punkt-3"><article class="legalP" id="kapittel-1-punkt-1-ledd-3-punkt-3-ledd-1">Yttersiden skal være motstandsdyktig under gjeldende lagringsforhold.</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-3-punkt-4"><article class="legalP" id="kapittel-1-punkt-1-ledd-3-punkt-4-ledd-1">Konstruksjonstypen skal klare fallprøven og prøven av lekkasjetetthet som er beskrevet i kapittel 6.1.5.3 og 6.1.5.4 i FNs anbefalinger for transport av farlig gods: forsøkshåndbøker og kriterier.</article></article></li></ul></article><article class="legalP" id="kapittel-1-punkt-1-ledd-4">Beholderens maksimale påfyllingsgrad skal være 80 volumprosent, for å sikre at det er tilstrekkelig frirom tilgjengelig, og at verken lekkasje eller permanent deformering av beholderen kan oppstå som følge av at væsken ekspanderer på grunn av høy temperatur.</article><article class="defaultP">C. <i>Kontroll på stedet</i></article><article class="legalP" id="kapittel-1-punkt-1-ledd-5">Bare beholdere med sertifikat utarbeidet i henhold til bokstav D kan mottas.</article><article class="legalP" id="kapittel-1-punkt-1-ledd-6">Mottaksprosedyrene skal være i samsvar med følgende:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-6-punkt-1"><article class="legalP" id="kapittel-1-punkt-1-ledd-6-punkt-1-ledd-1">Bare metallisk kvikksølv som oppfyller minstekravene beskrevet ovenfor kan mottas.</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-6-punkt-2"><article class="legalP" id="kapittel-1-punkt-1-ledd-6-punkt-2-ledd-1">Beholderne skal kontrolleres visuelt før lagring. Skadete, lekke eller rustne beholdere skal ikke mottas.</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-6-punkt-3"><article class="legalP" id="kapittel-1-punkt-1-ledd-6-punkt-3-ledd-1">Beholderne skal være påført et varig stempel (laget ved stansing) som angir beholderens identifikasjonsnummer, hva den er laget av, tomvekten, produsentens navn og datoen den er laget.</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-6-punkt-4"><article class="legalP" id="kapittel-1-punkt-1-ledd-6-punkt-4-ledd-1">Beholderne skal ha en fastmontert plakett som angir sertifikatets identifikasjonsnummer.</article></article></li></ul></article><article class="defaultP">D. <i>Sertifikat</i></article><article class="legalP" id="kapittel-1-punkt-1-ledd-7">Sertifikatet som er nevnt i bokstav C skal angi:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-7-punkt-1"><article class="legalP" id="kapittel-1-punkt-1-ledd-7-punkt-1-ledd-1">navn og adresse til produsenten av avfallet,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-7-punkt-2"><article class="legalP" id="kapittel-1-punkt-1-ledd-7-punkt-2-ledd-1">navn og adresse til den som er ansvarlig for påfyllingen,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-7-punkt-3"><article class="legalP" id="kapittel-1-punkt-1-ledd-7-punkt-3-ledd-1">sted og dato for påfyllingen,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-7-punkt-4"><article class="legalP" id="kapittel-1-punkt-1-ledd-7-punkt-4-ledd-1">mengden kvikksølv,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-7-punkt-5"><article class="legalP" id="kapittel-1-punkt-1-ledd-7-punkt-5-ledd-1">kvikksølvets renhet og om relevant en beskrivelse av urenhetene, herunder analyserapporten,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-7-punkt-6"><article class="legalP" id="kapittel-1-punkt-1-ledd-7-punkt-6-ledd-1">bekreftelse på at beholderne utelukkende er blitt brukt til transport/lagring av kvikksølv,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-7-punkt-7"><article class="legalP" id="kapittel-1-punkt-1-ledd-7-punkt-7-ledd-1">beholdernes identifikasjonsnumre,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-7-punkt-8"><article class="legalP" id="kapittel-1-punkt-1-ledd-7-punkt-8-ledd-1">eventuelle særlige merknader.</article></article></li></ul></article><article class="legalP" id="kapittel-1-punkt-1-ledd-8">Sertifikater skal utstedes av produsenten av avfallet, eller om dette ikke er mulig, av den som er ansvarlig for håndteringen.</article></article> <article class="defaultP" margin-top="true">I kapittel 9 vedlegg III skal nytt punkt 5 lyde:<p class="leddfortsettelse">5. <i>Krav som gjelder ved midlertidig lagring av metallisk kvikksølv i mer enn ett år</i></p><p class="leddfortsettelse">A. <i>Krav til overvåking, inspeksjon og beredskap</i></p></article><article class="legalP" id="kapittel-1-ledd-3">På lagringsstedet skal det installeres et system for kontinuerlig overvåking av kvikksølvdamp, med en følsomhet på minst 0,02 mg kvikksølv/m<sup>3</sup>. Følere skal plasseres på bakkenivå og i hodehøyde. Dette skal omfatte et visuelt og akustisk varslingssystem. Systemet skal minimum vedlikeholdes årlig.</article><article class="legalP" id="kapittel-1-ledd-4">Lagringsstedet og beholderne skal kontrolleres visuelt av en autorisert person minst én gang i måneden. Dersom det blir oppdaget lekkasjer, skal den ansvarlige for lageret straks treffe alle nødvendige tiltak for å unngå utslipp av kvikksølv til miljø, og gjenopprette sikker lagring av kvikksølvet. Alle lekkasjer skal anses for å ha betydelig skadevirkning på miljøet, jf. § 9-14 annet ledd.</article><article class="legalP" id="kapittel-1-ledd-5">Beredskapsplaner og tilstrekkelig verneutstyr som er egnet til håndtering av metallisk kvikksølv skal være tilgjengelige på lagringsstedet.<p class="leddfortsettelse">B. <i>Føring av registre</i></p></article><article class="legalP" id="kapittel-1-ledd-6">Dokumentasjon om uttak og forsending av metallisk kvikksølv etter at det har vært midlertidig lagret og informasjon om destinasjonssted og den planlagte behandlingen, skal oppbevares i minst tre år etter at lagringen er opphørt. Det samme skal alle dokumenter som inneholder de opplysninger det vises til i vedlegg II, punkt 2.7 og i bokstav A i dette punktet, herunder sertifikatet som skal følge beholderen.</article> <article class="defaultP" margin-top="true">Nåværende kapittel 18 blir nytt kapittel 19 og får nummerering § 19-1, § 19-2, osv.</article> <article class="defaultP" margin-top="true">Nytt kapittel 18 skal lyde:</article><span class="futuretitle" id="kapittel-1-foreslåttittel-1">Kapittel 18. Metallisk kvikksølv og visse kvikksølvforbindelser og -blandinger</span><article class="legalP" data-text-size="small" id="kapittel-1-ledd-7">Fastsatt med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 9, § 16, § 31, § 33, § 49 og § 51, jf. EØS-avtalen vedlegg XX nr. 22a (forordning (EF) nr. 1102/2008).</article><article class="futureLegalArticle" data-name="§18-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18-1</span>. <span class="legalArticleTitle">Forordning om forbud mot eksport av metallisk kvikksølv og visse kvikksølvforbindelser og -blandinger og krav til sikker lagring av metallisk kvikksølv</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XX nr. 22a (forordning (EF) nr. 1102/2008) om forbud mot eksport av metallisk kvikksølv og visse kvikksølvforbindelser og -blandinger og krav til sikker lagring av metallisk kvikksølv gjelder som norsk forskrift med de tilpasninger som følger av vedlegg XX, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-1-ledd-2">Miljødirektoratet er ansvarlig myndighet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-10-14-1237/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" data-name="kapE" id="kapittel-3" data-lovdata-URL="LTI/forskrift/2013-10-14-1237/KAPITTEL_3"><h2>EØS-dokumenter</h2><article class="defaultP">Nytt vedheng skal lyde:</article><span class="futuretitle" id="kapittel-3-foreslåttittel-1">EØS-dokumenter</span><span class="futuretitle" id="kapittel-3-foreslåttittel-2">Forordning (EF) nr. 1102/2008</span><article class="legalP" id="kapittel-3-ledd-1">Nedenfor gjengis til informasjon forordning (EF) nr. 1102/2008 i norsk uoffisiell oversettelse.</article> <article class="defaultP" margin-top="true">For å lese forordning (EF) nr. 1102/2008 se her: (pdf)</article><span class="futuretitle" id="kapittel-3-foreslåttittel-3">EØS-komiteens beslutning nr. 26/2013</span><article class="legalP" id="kapittel-3-ledd-2">Nedenfor gjengis til informasjon EØS-komiteens beslutning nr. 26/2013.<p class="leddfortsettelse">For å lese EØS-komiteens beslutning nr. 26/2013 se her: (pdf)</p></article></section></main></body></html>