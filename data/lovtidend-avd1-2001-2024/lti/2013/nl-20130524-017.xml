<!DOCTYPE html><html lang="no"><head><title>Lov om endringer i tobakksskadeloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-05-24-17</dd><dt class="dokid">DokumentID</dt><dd class="dokid">LTI/lov/2013-05-24-17</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 7 s 1183</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1973-03-09-14</li></ul></dd><dt class="dateOfPublication">Kunngjort</dt><dd class="dateOfPublication">2013-05-24 15:15</dd><dt class="journalNumber">Journalnummer</dt><dd class="journalNumber">2013-0267</dd><dt class="titleShort">Korttittel</dt><dd class="titleShort">Endringslov til tobakksskadeloven</dd><dt class="title">Tittel</dt><dd class="title">Lov om endringer i tobakksskadeloven</dd><dt class="miscInformation">Annet om dokumentet</dt><dd class="miscInformation">Prop.55 L (2012–2013), Innst.247 L (2012–2013), Lovvedtak 41 (2012–2013). Stortingets første og andre gangs behandling hhv. 19. mars og 2. april 2013. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2013-05-24-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i tobakksskadeloven<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Virkeområde</li><li>§ 4. Bevillingsplikt</li><li>§ 5. Bevillingsperioden</li><li>§ 6. Krav til søknaden</li><li>§ 7. Saksbehandlingsregler</li><li>§ 8. Krav til vandel</li><li>§ 9. Styrer og stedfortreder</li><li>§ 10. Kontroll med salgsbevillinger</li><li>§ 11. Inndragning av salgsbevillinger</li><li>§ 12. Overdragelse, død og konkurs</li><li>§ 13. Politiets stengningsadgang</li><li>§ 14. Politiets underretningsplikt</li><li>§ 15. Søknads- og bevillingsgebyr</li><li>§ 16. Klage</li><li>§ 17. Aldersgrenser</li><li>§ 18. Forbud mot selvbetjening av tobakksvarer</li><li>§ 20. Forbud mot gratis utdeling av tobakksvarer</li><li>§ 22. Forbud mot tobakksreklame</li><li>§ 23. Forbud mot tobakkssponsing</li><li>§ 24. Forbud mot synlig oppstilling av tobakksvarer og røykeutstyr</li><li>§ 25. Røykeforbud i lokaler og transportmidler</li><li>§ 26. Tobakksforbud i barnehager</li><li>§ 27. Tobakksforbud på skoler og i skoletiden</li><li>§ 28. Vern av barn mot passiv røyking</li><li>§ 29. Tilsyn med tobakksforbudene</li><li>§ 31. Forbud mot produkter for å skjule helseadvarslene</li><li>§ 33. Forbud mot salg av mindre pakninger</li><li>§ 34. Forbrukertesting</li><li>§ 35. Helsedirektoratets tilsynsansvar</li><li>§ 36. Retting og tvangsmulkt</li><li>§ 37. Klage på vedtak om retting og tvangsmulkt</li><li>§ 39. Opplysninger til statistiske formål mv.</li><li>§ 40. Opplysningsplikt om importører av tobakksvarer mv.</li><li>§ 42. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2013-05-24-17" id="dokument"><h1>Lov om endringer i tobakksskadeloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 9. mars 1973 nr. 14 om vern mot tobakksskader (tobakksskadeloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-05-24-17/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 9. mars 1973 nr. 14 om vern mot tobakksskader gjøres følgende endringer:</article> <article class="defaultP" margin-top="true">Foran § 1 skal ny kapitteloverskrift til kapittel 1 lyde:</article><span class="futuretitle" id="kapittel-1-foreslåttittel-1">Kapittel 1. Innledende bestemmelser</span> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader">§ 1. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med denne lov er å begrense de helseskader som bruk av tobakksvarer medfører gjennom å redusere forbruket og på sikt bidra til å oppnå et tobakksfritt samfunn. Videre regulerer loven tiltak for å forebygge at barn og unge begynner å bruke tobakksvarer, fremme at de som allerede bruker tobakksvarer, slutter og beskytte befolkningen mot eksponering for tobakksrøyk.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader">§ 2. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">Med tobakksvarer forstås i denne lov varer som kan røykes, innsnuses, suges eller tygges såfremt de helt eller delvis består av tobakk.</article><article class="legalP" id="kapittel-1-foreslåttparagraf-2-ledd-2">Med røykeutstyr forstås i denne lov varer som etter sitt formål hovedsakelig benyttes i forbindelse med tobakksvarer.</article><article class="legalP" id="kapittel-1-foreslåttparagraf-2-ledd-3">Med tobakkssurrogat forstås i denne lov produkt som etter sin bruksmåte tilsvarer tobakksvarer, men som ikke inneholder tobakk.</article><article class="legalP" id="kapittel-1-foreslåttparagraf-2-ledd-4">Med tobakksimitasjon forstås i denne lov produkter som etter sin utforming har en nær likhet med tobakksvarer eller røykeutstyr, men som ikke inneholder tobakk eller tobakkssurrogat.</article><article class="legalP" id="kapittel-1-foreslåttparagraf-2-ledd-5">Med salg forstås i denne lov overdragelse av tobakksvarer til forbruker mot vederlag.</article><article class="legalP" id="kapittel-1-foreslåttparagraf-2-ledd-6">Med engrossalg forstås i denne lov overdragelse av tobakksvarer mot vederlag som ikke omfattes av sjette ledd.</article><article class="legalP" id="kapittel-1-foreslåttparagraf-2-ledd-7">Med spesialforretning for tobakk forstås i denne lov utsalgssted som hovedsakelig selger tobakksvarer eller røykeutstyr.</article><article class="legalP" id="kapittel-1-foreslåttparagraf-2-ledd-8">Departementet kan gi forskrifter om hvilke produkter som skal regnes som tobakksvarer, tobakkssurrogater, tobakksimitasjoner og røykeutstyr, og nærmere kriterier for hva som menes med spesialforretning. I tvilstilfeller kan departementet avgjøre spørsmålene med bindende virkning.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader">§ 3. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-3-ledd-1">Loven får anvendelse på innførsel, utførsel, omsetning, utforming og bruk av tobakksvarer, røykeutstyr, tobakkssurrogater og tobakksimitasjoner.</article><article class="legalP" id="kapittel-1-foreslåttparagraf-3-ledd-2">Loven gjelder for Norge, herunder Svalbard og Jan Mayen. Kongen kan i forskrift bestemme at deler av loven ikke skal gjelde for Svalbard og Jan Mayen, og kan fastsette særlige regler under hensyn til de stedlige forhold.</article><article class="legalP" id="kapittel-1-foreslåttparagraf-3-ledd-3">Loven kommer til anvendelse for petroleumsvirksomhet til havs i den grad slik virksomhet omfattes av arbeidsmiljøloven § 1-3.</article></article> <article class="defaultP" margin-top="true">Foran § 4 skal ny kapitteloverskrift til kapittel 2 lyde:</article><span class="futuretitle" id="kapittel-1-foreslåttittel-2">Kapittel 2. Bevillingsordning for salg av tobakksvarer</span> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader">§ 4. <span class="legalArticleTitle">Bevillingsplikt</span></span><article class="legalP" id="kapittel-1-foreslåttparagraf-4-ledd-1">Salg av tobakksvarer kan bare skje på grunnlag av bevilling gitt av kommunen.</article><article class="legalP" id="kapittel-1-foreslåttparagraf-4-ledd-2">Bevillingen gjelder for et bestemt lokale og en bestemt type virksomhet.</article><article class="legalP" id="kapittel-1-foreslåttparagraf-4-ledd-3">Bevilling gis til den for hvis regning virksomheten drives.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader">§ 5. <span class="legalArticleTitle">Bevillingsperioden</span></span><article class="legalP" id="kapittel-1-foreslåttparagraf-5-ledd-1">Bevilling til salg av tobakksvarer gis inntil videre. Slike bevillinger kan dessuten gis for en bestemt del av året, eller for en enkelt anledning. Kommunen kan ved behandling av søknad om bevilling for en enkelt anledning legge vekt på tobakkspolitiske hensyn. Departementet kan fastsette nærmere kriterier for bevillinger for en enkelt anledning.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader">§ 6. <span class="legalArticleTitle">Krav til søknaden</span></span><article class="legalP" id="kapittel-1-foreslåttparagraf-6-ledd-1">Søknad om bevilling skal være skriftlig og ledsaget av kvittering for betalt søknadsgebyr, jf. § 15.</article><article class="legalP" id="kapittel-1-foreslåttparagraf-6-ledd-2">Søker skal fremlegge politiattest for personer som nevnt i § 8 første ledd. Attesten avgrenses til å omfatte overtredelser av tobakksskadeloven, alkoholloven, tolloven, særavgiftsloven, varemerkeloven og designloven. Overtredelsene skal anmerkes i samsvar med politiregisterloven § 41 nr. 1 og nr. 2</article><article class="legalP" id="kapittel-1-foreslåttparagraf-6-ledd-3">Søkeren skal i søknaden uoppfordret fremlegge de opplysninger som er nødvendige for å kunne ta stilling til om lovens krav for å tildele bevilling er oppfylt.</article><article class="legalP" id="kapittel-1-foreslåttparagraf-6-ledd-4">Departementet kan gi forskrifter om hvilke krav som skal stilles til søknaden.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader">§ 7. <span class="legalArticleTitle">Saksbehandlingsregler</span></span><article class="legalP" id="kapittel-1-foreslåttparagraf-7-ledd-1">Bevilling for salg av tobakksvarer gis av kommunen.</article><article class="legalP" id="kapittel-1-foreslåttparagraf-7-ledd-2">Kommunen skal ta stilling til bevillingssøknaden så raskt som mulig og senest innen tre måneder. Fristen kan forlenges én gang dersom sakens kompleksitet gjør det nødvendig. Fristforlengelsen skal begrunnes og skal meddeles søkeren før den opprinnelige fristen er ute.</article><article class="legalP" id="kapittel-1-foreslåttparagraf-7-ledd-3">Bevilling anses ikke for gitt selv om saksbehandlingsfristen er utløpt.</article><article class="legalP" id="kapittel-1-foreslåttparagraf-7-ledd-4">Kommunen kan pålegge søkeren å dokumentere de opplysninger som er nødvendige for å kunne ta stilling til om kravene i §§ 8 og 9 er oppfylt.</article><article class="legalP" id="kapittel-1-foreslåttparagraf-7-ledd-5">Melding om gitte bevillinger skal sendes politiet.</article><article class="legalP" id="kapittel-1-foreslåttparagraf-7-ledd-6">Departementet kan gi forskrift om saksbehandlingsregler til utfylling av reglene i tjenesteloven for bevillinger i loven her. Saksbehandlingsreglene kan fravike reglene i forvaltningsloven. Departementet kan i forskrift også gi utfyllende bestemmelser om dokumentasjonskravet i fjerde ledd.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader">§ 8. <span class="legalArticleTitle">Krav til vandel</span></span><article class="legalP" id="kapittel-1-foreslåttparagraf-8-ledd-1">Bevillingshaver, styrer, stedfortreder og andre personer med vesentlig innflytelse på virksomheten, må ha utvist uklanderlig vandel når det gjelder tobakksskadeloven og bestemmelser i alkoholloven, tolloven, særavgiftsloven, varemerkeloven og designloven som har sammenheng med tobakksskadelovens formål.</article><article class="legalP" id="kapittel-1-foreslåttparagraf-8-ledd-2">Person som eier en vesentlig del av virksomheten eller et selskap som driver virksomheten, som oppebærer en vesentlig del av dens avkastning eller som i kraft av sin stilling som leder har vesentlig innflytelse på den, vil alltid anses for å ha vesentlig innflytelse på virksomheten.</article><article class="legalP" id="kapittel-1-foreslåttparagraf-8-ledd-3">I vurderingen av om en person har vesentlig innflytelse på virksomheten, kan det også tas hensyn til personens nærståendes innflytelse på virksomheten. Med nærstående menes<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-8-ledd-3-punkt-1"><article class="legalP" id="kapittel-1-foreslåttparagraf-8-ledd-3-punkt-1-ledd-1">ektefelle eller person som vedkommende bor sammen med i ekteskapslignende forhold,</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-8-ledd-3-punkt-2"><article class="legalP" id="kapittel-1-foreslåttparagraf-8-ledd-3-punkt-2-ledd-1">slektninger i rett oppstigende eller nedstigende linje, samt søsken og</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-8-ledd-3-punkt-3"><article class="legalP" id="kapittel-1-foreslåttparagraf-8-ledd-3-punkt-3-ledd-1">ektefelle til eller person som bor sammen med person som nevnt i nummer 2 i ekteskapslignende forhold.</article></article></li></ul></article><article class="legalP" id="kapittel-1-foreslåttparagraf-8-ledd-4">Det er kommunen som avgjør om kravet til vandel er oppfylt og hvilke personer som skal vandelsvurderes. Departementet kan gi forskrifter om innholdet i og dokumentasjon av vandelskravene.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader">§ 9. <span class="legalArticleTitle">Styrer og stedfortreder</span></span><article class="legalP" id="kapittel-1-foreslåttparagraf-9-ledd-1">For hver bevilling skal det utpekes en styrer med stedfortreder som må godkjennes av bevillingsmyndigheten. Det kan gjøres unntak fra kravet om stedfortreder når det vil virke urimelig bl.a av hensyn til salgsstedets størrelse.</article><article class="legalP" id="kapittel-1-foreslåttparagraf-9-ledd-2">Styrer og stedfortreder må være ansatt på salgsstedet eller arbeide i virksomheten i kraft av eierstilling. Som styrer kan bare utpekes den som har styringsrett over salget, herunder ansvar for å føre tilsyn med utøvelsen av bevillingen. I styrers fravær påhviler styrers plikter stedfortreder. Bevillingshaver må straks søke om godkjenning av ny styrer dersom styrer slutter.</article><article class="legalP" id="kapittel-1-foreslåttparagraf-9-ledd-3">Styrer og stedfortreder må være over 20 år og ha dokumentert kunnskap om tobakksskadeloven og bestemmelser gitt i medhold av den.</article><article class="legalP" id="kapittel-1-foreslåttparagraf-9-ledd-4">På anmodning fra bevillingsmyndigheten har styrer og stedfortreder plikt til å legitimere seg.</article><article class="legalP" id="kapittel-1-foreslåttparagraf-9-ledd-5">Departementet kan gi forskrifter om innholdet i og dokumentasjon av kvalifikasjonskravene, herunder om betaling for avleggelse av kunnskapsprøve. Departementet kan gi forskrifter om det nærmere innholdet i styrers og stedfortreders plikt til å sikre at bevillingen utøves i henhold til bestemmelser gitt i medhold av denne lov.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader">§ 10. <span class="legalArticleTitle">Kontroll med salgsbevillinger</span></span><article class="legalP" id="kapittel-1-foreslåttparagraf-10-ledd-1">Kommunen fører kontroll med utøvelsen av salgsbevillingen.</article><article class="legalP" id="kapittel-1-foreslåttparagraf-10-ledd-2">Bevillingsmyndigheten kan når som helst kreve tilgang til salgsstedets lokaler og regnskaper, herunder kreve å få nødvendige opplysninger om regnskap og drift fra bevillingshaver. Bevillingshaver plikter uten erstatning eller vederlag å utlevere nødvendige vareprøver til bevillingsmyndigheten.</article><article class="legalP" id="kapittel-1-foreslåttparagraf-10-ledd-3">Departementet kan gi forskrifter om kontroll og om utøvelsen av kontrollen.</article><article class="legalP" id="kapittel-1-foreslåttparagraf-10-ledd-4">Departementet kan gi forskrifter om internkontroll for å sikre at krav fastsatt i eller i medhold av denne lov overholdes.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader">§ 11. <span class="legalArticleTitle">Inndragning av salgsbevillinger</span></span><article class="legalP" id="kapittel-1-foreslåttparagraf-11-ledd-1">Kommunen kan i bevillingsperioden inndra en bevilling for en kortere eller lengre periode dersom vilkårene i § 8 ikke lenger er oppfylt, eller dersom bevillingshaver ikke oppfyller sine forpliktelser etter denne loven eller bestemmelser gitt i medhold av denne.</article><article class="legalP" id="kapittel-1-foreslåttparagraf-11-ledd-2">En bevilling kan inndras dersom den ikke er benyttet i løpet av det siste året.</article><article class="legalP" id="kapittel-1-foreslåttparagraf-11-ledd-3">Departementet kan gi forskrifter om avgrensning og utfylling av inndragningsadgangen etter denne paragrafen, herunder om inndragningsperiodens lengde.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader">§ 12. <span class="legalArticleTitle">Overdragelse, død og konkurs</span></span><article class="legalP" id="kapittel-1-foreslåttparagraf-12-ledd-1">Bevillingen faller bort ved overdragelse av virksomheten. Det samme gjelder ved overdragelse av alle eller en dominerende andel av aksjene eller andelene i et selskap som eier slik virksomhet. Virksomheten kan likevel fortsette på den tidligere bevilling i inntil tre måneder, så fremt bevillingsmyndigheten er underrettet om dette og det søkes om ny bevilling uten ugrunnet opphold, og senest innen 30 dager, etter overdragelsen. Dersom søknad om ny bevilling ikke er endelig avgjort av kommunen innen tre måneder, kan kommunen gi tillatelse til at det drives videre på den tidligere bevilling i inntil ytterligere en måned.</article><article class="legalP" id="kapittel-1-foreslåttparagraf-12-ledd-2">Bevillingen faller bort ved bevillingshavers død. Dødsboet kan likevel fortsette virksomheten i henhold til den tidligere bevillingen i tre måneder etter dødsfallet dersom bevillingsmyndigheten underrettes om det, eller innen samme frist overdra tobakksvarer til bevillingshavere etter denne lov.</article><article class="legalP" id="kapittel-1-foreslåttparagraf-12-ledd-3">Bevillingen faller bort ved bevillingshavers konkurs.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader">§ 13. <span class="legalArticleTitle">Politiets stengningsadgang</span></span><article class="legalP" id="kapittel-1-foreslåttparagraf-13-ledd-1">Politiet kan stenge et sted som driver salg av tobakksvarer uten å ha bevilling.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader">§ 14. <span class="legalArticleTitle">Politiets underretningsplikt</span></span><article class="legalP" id="kapittel-1-foreslåttparagraf-14-ledd-1">Dersom politiet avdekker forhold som kan antas å ha betydning for bevillingsspørsmålet, plikter de av eget tiltak og uten hinder av taushetsplikt å informere bevillingsmyndigheten om det.</article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader">§ 15. <span class="legalArticleTitle">Søknads- og bevillingsgebyr</span></span><article class="legalP" id="kapittel-1-foreslåttparagraf-15-ledd-1">For søknad om bevilling skal det på forhånd betales et søknadsgebyr.</article><article class="legalP" id="kapittel-1-foreslåttparagraf-15-ledd-2">For bevilling skal det betales et årlig bevillingsgebyr.</article><article class="legalP" id="kapittel-1-foreslåttparagraf-15-ledd-3">Gebyrene tilfaller kommunen.</article><article class="legalP" id="kapittel-1-foreslåttparagraf-15-ledd-4">Departementet gir forskrifter om gebyrsatser og innbetaling av gebyrene.</article></article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader">§ 16. <span class="legalArticleTitle">Klage</span></span><article class="legalP" id="kapittel-1-foreslåttparagraf-16-ledd-1">Kommunens vedtak etter denne lov kan påklages til fylkesmannen.</article></article> <article class="defaultP" margin-top="true">Foran § 17 skal ny kapitteloverskrift til kapittel 3 lyde:</article><span class="futuretitle" id="kapittel-1-foreslåttittel-3">Kapittel 3. Salg av tobakksvarer</span> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader">§ 17. <span class="legalArticleTitle">Aldersgrenser</span></span><article class="legalP" id="kapittel-1-foreslåttparagraf-17-ledd-1">Det er forbudt å selge eller overlate tobakksvarer, røykeutstyr, tobakkssurrogater eller tobakksimitasjoner til personer under 18 år. Er det tvil om kjøperens alder, kan salg bare finne sted dersom kjøperen dokumenterer å ha fylt 18 år.</article><article class="legalP" id="kapittel-1-foreslåttparagraf-17-ledd-2">Salg av tobakksvarer til forbruker kan bare foretas av personer over 18 år. Det samme gjelder salg av tobakksimitasjoner, tobakkssurrogater og røykeutstyr. Dette gjelder likevel ikke hvis en person over 18 år har daglig tilsyn med salget.</article><article class="legalP" id="kapittel-1-foreslåttparagraf-17-ledd-3">Departementet kan gi forskrifter om aldersgrensen for innførsel av tobakksvarer og sigarettpapir.</article></article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader">§ 18. <span class="legalArticleTitle">Forbud mot selvbetjening av tobakksvarer</span></span><article class="legalP" id="kapittel-1-foreslåttparagraf-18-ledd-1">Selvbetjening av tobakksvarer på utsalgssteder for forbrukere er forbudt.</article><article class="legalP" id="kapittel-1-foreslåttparagraf-18-ledd-2">Forbudet i første ledd gjelder ikke i spesialforretninger for tobakksvarer og utsalgssteder for avgiftsfritt salg på flyplasser.</article></article> <article class="defaultP" margin-top="true">Nåværende § 8 blir ny § 19.</article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-19"><span class="futureLegalArticleHeader">§ 20. <span class="legalArticleTitle">Forbud mot gratis utdeling av tobakksvarer</span></span><article class="legalP" id="kapittel-1-foreslåttparagraf-19-ledd-1">Enhver form for gratis utdeling av tobakksvarer til forbruker fra en fysisk eller juridisk person som driver næringsvirksomhet, er forbudt. Tilsvarende gjelder for tobakksimitasjoner og tobakkssurrogater.</article></article> <article class="defaultP" margin-top="true">Nåværende § 7 blir ny § 21.</article> <article class="defaultP" margin-top="true">Foran § 22 skal ny kapitteloverskrift til kapittel 4 lyde:</article><span class="futuretitle" id="kapittel-1-foreslåttittel-4">Kapittel 4. Forbud mot reklame mv.</span> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-20"><span class="futureLegalArticleHeader">§ 22. <span class="legalArticleTitle">Forbud mot tobakksreklame</span></span><article class="legalP" id="kapittel-1-foreslåttparagraf-20-ledd-1">Alle former for reklame for tobakksvarer er forbudt. Det samme gjelder røykeutstyr, tobakksimitasjoner og tobakkssurrogater.</article><article class="legalP" id="kapittel-1-foreslåttparagraf-20-ledd-2">Tobakksvarer må ikke inngå i reklame for andre varer eller tjenester.</article><article class="legalP" id="kapittel-1-foreslåttparagraf-20-ledd-3">Et merke som hovedsakelig er kjent som et merke for tobakksvare kan ikke benyttes i reklame for andre varer eller tjenester, så lenge det aktuelle merke benyttes i forbindelse med en tobakksvare.</article><article class="legalP" id="kapittel-1-foreslåttparagraf-20-ledd-4">Tobakksvarer kan ikke lanseres ved hjelp av varemerker som er kjent som, eller i bruk som, merke for andre varer eller tjenester.</article><article class="legalP" id="kapittel-1-foreslåttparagraf-20-ledd-5">Kongen kan gi forskrifter om unntak fra reglene i denne paragraf.</article></article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-21"><span class="futureLegalArticleHeader">§ 23. <span class="legalArticleTitle">Forbud mot tobakkssponsing</span></span><article class="legalP" id="kapittel-1-foreslåttparagraf-21-ledd-1">Alle former for tobakkssponsing er forbudt.</article><article class="legalP" id="kapittel-1-foreslåttparagraf-21-ledd-2">Med tobakkssponsing forstås i denne lov enhver form for offentlig eller privat bidrag til et arrangement, en virksomhet eller en person med den hensikt eller den direkte eller indirekte virkning å fremme salget av tobakksprodukter.</article></article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-22"><span class="futureLegalArticleHeader">§ 24. <span class="legalArticleTitle">Forbud mot synlig oppstilling av tobakksvarer og røykeutstyr</span></span><article class="legalP" id="kapittel-1-foreslåttparagraf-22-ledd-1">Synlig oppstilling av tobakksvarer og røykeutstyr på utsalgssteder er forbudt. Tilsvarende gjelder for tobakksimitasjoner, tobakkssurrogater og for automatkort som gir kunden adgang til å hente ut tobakksvarer eller røykeutstyr fra automat.</article><article class="legalP" id="kapittel-1-foreslåttparagraf-22-ledd-2">Forbudet i første ledd gjelder ikke for spesialforretninger for tobakk.</article><article class="legalP" id="kapittel-1-foreslåttparagraf-22-ledd-3">Det kan på utsalgssteder gis nøytrale opplysninger om pris, og om hvilke tobakksvarer som selges på stedet. Tilsvarende gjelder for røykeutstyr.</article><article class="legalP" id="kapittel-1-foreslåttparagraf-22-ledd-4">Departementet kan gi forskrifter om gjennomføring og utfylling av disse bestemmelser og gjøre unntak fra dem.</article></article> <article class="defaultP" margin-top="true">Foran § 25 skal ny kapitteloverskrift til kapittel 5 lyde:</article><span class="futuretitle" id="kapittel-1-foreslåttittel-5">Kapittel 5. Særskilte forbud mot tobakksbruk</span> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-23"><span class="futureLegalArticleHeader">§ 25. <span class="legalArticleTitle">Røykeforbud i lokaler og transportmidler</span></span><article class="legalP" id="kapittel-1-foreslåttparagraf-23-ledd-1">I lokaler og transportmidler hvor allmennheten har adgang skal lufta være røykfri. Det samme gjelder i møterom, arbeidslokaler og serveringslokaler. Utendørs inngangspartier til helseinstitusjoner og offentlige virksomheter skal være røykfrie.</article><article class="legalP" id="kapittel-1-foreslåttparagraf-23-ledd-2">Røyking kan likevel tillates i følgende lokaler:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-23-ledd-2-punkt-1"><article class="legalP" id="kapittel-1-foreslåttparagraf-23-ledd-2-punkt-1-ledd-1">Beboelsesrom i institusjoner som erstatter beboerens hjem. Institusjonen plikter å gi dem som ønsker det, tilbud om røykfrie rom. Denne unntaksbestemmelse gjelder ikke for institusjoner hvor det hovedsakelig bor personer under 18 år.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-23-ledd-2-punkt-2"><article class="legalP" id="kapittel-1-foreslåttparagraf-23-ledd-2-punkt-2-ledd-1">I særskilt angitte oppholdsrom på institusjoner som erstatter beboernes hjem og på innretninger til bruk i petroleumsvirksomheten til havs. Det må tilbys tilsvarende røykfrie oppholdsrom, og disse må ikke være mindre eller av dårligere standard enn lokaler hvor røyking tillates. På samme vilkår kan arbeidsgiver tillate røyking i særskilt angitte rom når virksomhetens art hindrer arbeidstakerne i å forlate arbeidslokalene i løpet av arbeidstiden. Denne unntaksbestemmelse gjelder ikke for institusjoner hvor det hovedsakelig bor personer under 18 år.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-23-ledd-2-punkt-3"><article class="legalP" id="kapittel-1-foreslåttparagraf-23-ledd-2-punkt-3-ledd-1">I inntil halvparten av overnattingsrom på hoteller og andre overnattingssteder. De røykfrie overnattingsrommene må ikke være mindre eller av dårligere standard enn overnattingsrom hvor røyking tillates.</article></article></li></ul></article><article class="legalP" id="kapittel-1-foreslåttparagraf-23-ledd-3">Eieren, driveren eller den som disponerer eller er ansvarlig for lokalene, området eller transportmidlene, plikter å sørge for at reglene gitt i eller i medhold av disse bestemmelsene blir overholdt. Det skal markeres med tydelige skilt at røyking er forbudt på steder hvor det kan være tvil om dette, samt ved inngangen til alle serveringssteder. For å sikre etterlevelse av forbudet mot røyking på serveringssteder og forbudene mot tobakksbruk i barnehager og skoler, jf. §§ 26 og 27, skal slike steder føre internkontroll og etablere et internkontrollsystem. Internkontrollen skal kunne dokumenteres overfor tilsynsmyndighetene.</article><article class="legalP" id="kapittel-1-foreslåttparagraf-23-ledd-4">Person som på tross av advarsel fra eieren eller den som driver eller er ansvarlig for lokalet, området eller transportmidlet eller representant for denne, overtrer bestemmelse gitt i eller i medhold av paragrafen her kan bortvises fra lokalet, området eller transportmidlet.</article><article class="legalP" id="kapittel-1-foreslåttparagraf-23-ledd-5">Kongen kan i forskrift gi nærmere regler om gjennomføring og utfylling av disse bestemmelser, herunder om hva som anses som et lokale i tobakksskadelovens forstand, spesielt med hensyn til uteserveringer, om meldeplikt til tilsynsmyndighetene og om kriterier for når unntaksbestemmelsene i annet ledd kan komme til anvendelse, og kan gjøre unntak fra dem. Kongen kan i forskrift også gi nærmere bestemmelser om krav til røykfrie buffersoner ved inngangspartier til helseinstitusjoner, offentlige virksomheter og serveringslokaler.</article></article> <article class="defaultP" margin-top="true">§ 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-24"><span class="futureLegalArticleHeader">§ 26. <span class="legalArticleTitle">Tobakksforbud i barnehager</span></span><article class="legalP" id="kapittel-1-foreslåttparagraf-24-ledd-1">Tobakksbruk er forbudt i barnehagers lokaler og uteområder.</article><article class="legalP" id="kapittel-1-foreslåttparagraf-24-ledd-2">Bestemmelsene i § 25 tredje og fjerde ledd gjelder tilsvarende.</article><article class="legalP" id="kapittel-1-foreslåttparagraf-24-ledd-3">Departementet kan i forskrift gi nærmere regler om gjennomføring og utfylling av disse bestemmelser og kan gjøre unntak fra dem.</article></article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-25"><span class="futureLegalArticleHeader">§ 27. <span class="legalArticleTitle">Tobakksforbud på skoler og i skoletiden</span></span><article class="legalP" id="kapittel-1-foreslåttparagraf-25-ledd-1">Tobakksbruk er forbudt i grunnskoler og videregående skolers lokaler og uteområder.</article><article class="legalP" id="kapittel-1-foreslåttparagraf-25-ledd-2">Elever ved grunnskoler og videregående skoler skal være tobakksfrie i skoletiden.</article><article class="legalP" id="kapittel-1-foreslåttparagraf-25-ledd-3">Bestemmelsene i § 25 tredje og fjerde ledd gjelder tilsvarende.</article><article class="legalP" id="kapittel-1-foreslåttparagraf-25-ledd-4">Departementet kan i forskrift gi nærmere regler om gjennomføring og utfylling av disse bestemmelser og kan gjøre unntak fra dem.</article></article> <article class="defaultP" margin-top="true">§ 28 skal lyde:</article><article class="futureLegalArticle" data-name="§28" id="kapittel-1-foreslåttparagraf-26"><span class="futureLegalArticleHeader">§ 28. <span class="legalArticleTitle">Vern av barn mot passiv røyking</span></span><article class="legalP" id="kapittel-1-foreslåttparagraf-26-ledd-1">Barn har rett til et røykfritt miljø. Den som er ansvarlig for barn skal medvirke til at denne retten blir oppfylt.</article></article> <article class="defaultP" margin-top="true">§ 29 skal lyde:</article><article class="futureLegalArticle" data-name="§29" id="kapittel-1-foreslåttparagraf-27"><span class="futureLegalArticleHeader">§ 29. <span class="legalArticleTitle">Tilsyn med tobakksforbudene</span></span><article class="legalP" id="kapittel-1-foreslåttparagraf-27-ledd-1">Kommunen skal føre tilsyn med at reglene i og i medhold av §§ 25, 26 første ledd og 27 første og annet ledd overholdes. Dreier det seg om arbeidslokaler, føres tilsynet av Arbeidstilsynet.</article><article class="legalP" id="kapittel-1-foreslåttparagraf-27-ledd-2">Reglene vedrørende kommunens og Arbeidstilsynets virksomhet som tilsynsorgan etter henholdsvis folkehelseloven kapittel 3 og arbeidsmiljøloven §§ 18-4 til 18-8 får tilsvarende anvendelse ved tilsyn etter paragrafen her.</article><article class="legalP" id="kapittel-1-foreslåttparagraf-27-ledd-3">Petroleumstilsynet fører tilsyn med at reglene i og i medhold av § 25 overholdes innen det ansvarsområde Petroleumstilsynet har i petroleumsvirksomheten i henhold til arbeidsmiljøloven. Sjøfartsmyndighetene fører tilsyn med at reglene i og i medhold av § 25 overholdes på skip samt fartøyer og innretninger for øvrig. I sin tilsynsmyndighet kan nevnte myndigheter bruke tilsvarende virkemidler som de har etter gjeldende regler om helseforhold og arbeidsmiljø på skip og innretninger innen petroleumsvirksomheten.</article><article class="legalP" id="kapittel-1-foreslåttparagraf-27-ledd-4">Forsvarsstaben fører tilsyn med at reglene i og i medhold av § 25 overholdes på Forsvarets fartøyer.</article><article class="legalP" id="kapittel-1-foreslåttparagraf-27-ledd-5">Sysselmannen fører tilsyn med at reglene i og i medhold av §§ 25, 26 og 27 overholdes på Svalbard. Sysselmannen kan overlate til Longyearbyen lokalstyre å føre tilsyn for Longyearbyen.</article><article class="legalP" id="kapittel-1-foreslåttparagraf-27-ledd-6">Tilsynsmyndigheten kan i særlige tilfeller gi dispensasjon fra regler gitt i eller i medhold av § 25 og sette vilkår for eventuell dispensasjon. På arbeidsplasser med arbeidsmiljøutvalg skal uttalelse fra utvalget legges ved søknaden. På arbeidsplasser uten arbeidsmiljøutvalg skal uttalelse fra verneombud legges ved.</article><article class="legalP" id="kapittel-1-foreslåttparagraf-27-ledd-7">Kongen kan gi nærmere regler om gjennomføring og utfylling av disse bestemmelser og kan gjøre unntak fra dem.</article></article> <article class="defaultP" margin-top="true">Foran § 30 skal ny kapitteloverskrift til kapittel 6 lyde:</article><span class="futuretitle" id="kapittel-1-foreslåttittel-6">Kapittel 6. Merking og utforming av tobakksvarer</span> <article class="defaultP" margin-top="true">Nåværende § 9 blir ny § 30.</article> <article class="defaultP" margin-top="true">§ 31 skal lyde:</article><article class="futureLegalArticle" data-name="§31" id="kapittel-1-foreslåttparagraf-28"><span class="futureLegalArticleHeader">§ 31. <span class="legalArticleTitle">Forbud mot produkter for å skjule helseadvarslene</span></span><article class="legalP" id="kapittel-1-foreslåttparagraf-28-ledd-1">Det er forbudt å føre inn i Norge, selge eller utdele etuier, esker, omslag, innpakninger og ethvert annet produkt som har til hensikt helt eller delvis å skjule eller tilsløre helseadvarslene i § 30 første ledd.</article></article> <article class="defaultP" margin-top="true">Nåværende § 10 blir ny § 32.</article> <article class="defaultP" margin-top="true">§ 33 skal lyde:</article><article class="futureLegalArticle" data-name="§33" id="kapittel-1-foreslåttparagraf-29"><span class="futureLegalArticleHeader">§ 33. <span class="legalArticleTitle">Forbud mot salg av mindre pakninger</span></span><article class="legalP" id="kapittel-1-foreslåttparagraf-29-ledd-1">Til forbruker kan det kun selges forpakninger som inneholder minst 20 sigaretter. Sigaretter kan ikke selges i detaljsalgspakninger som inneholder mindre pakninger eller som kan deles opp i mindre pakninger.</article><article class="legalP" id="kapittel-1-foreslåttparagraf-29-ledd-2">Sigarer kan selges enkeltvis med advarselsmerking på pakningen.</article><article class="legalP" id="kapittel-1-foreslåttparagraf-29-ledd-3">Departementet kan gi forskrifter om minste antall og vekt tobakksvarer per forpakning som kan selges i detaljsalg.</article></article> <article class="defaultP" margin-top="true">§ 34 skal lyde:</article><article class="futureLegalArticle" data-name="§34" id="kapittel-1-foreslåttparagraf-30"><span class="futureLegalArticleHeader">§ 34. <span class="legalArticleTitle">Forbrukertesting</span></span><article class="legalP" id="kapittel-1-foreslåttparagraf-30-ledd-1">Enhver form for testing av tobakksvarer og tobakksvarepakninger ved hjelp av forbrukere er forbudt.</article></article> <article class="defaultP" margin-top="true">Foran § 35 skal ny kapitteloverskrift til kapittel 7 lyde:</article><span class="futuretitle" id="kapittel-1-foreslåttittel-7">Kapittel 7. Helsedirektoratets tilsyn</span> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-31"><span class="futureLegalArticleHeader">§ 35. <span class="legalArticleTitle">Helsedirektoratets tilsynsansvar</span></span><article class="legalP" id="kapittel-1-foreslåttparagraf-31-ledd-1">Helsedirektoratet fører tilsyn med at bestemmelsene i §§ 19, 20, 21, 22, 23, 30, 31, 33 og 34 og bestemmelser gitt i medhold av disse lovbestemmelsene, overholdes. Direktoratet kan foreta slik granskning og besiktigelse som det finner nødvendig for å utføre sine gjøremål etter loven.</article><article class="legalP" id="kapittel-1-foreslåttparagraf-31-ledd-2">Direktoratet kan kreve at den som tilvirker eller innfører tobakksvarer gir opplysninger om tobakksvarens innhold. Departementet kan gi forskrifter med nærmere bestemmelser om opplysningsplikten etter første punktum.</article><article class="legalP" id="kapittel-1-foreslåttparagraf-31-ledd-3">Direktoratet kan kreve at den som tilvirker eller innfører tobakksvarer skal legge frem en representativ prøve av produktet eller iverksette undersøkelser som er nødvendig for å vurdere et produkts egenskaper og virkninger. Kostnadene ved slike undersøkelser bæres av vedkommende tilvirker eller importør. Direktoratet kan bestemme at kostnadene helt eller delvis skal dekkes av det offentlige.</article><article class="legalP" id="kapittel-1-foreslåttparagraf-31-ledd-4">Direktoratet kan selv iverksette slike undersøkelser, og kan pålegge tilvirker eller importør å bære kostnadene ved undersøkelsen. Kostnadene er tvangsgrunnlag for utlegg.</article></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-32"><span class="futureLegalArticleHeader">§ 36. <span class="legalArticleTitle">Retting og tvangsmulkt</span></span><article class="legalP" id="kapittel-1-foreslåttparagraf-32-ledd-1">Finner direktoratet at noen av bestemmelsene nevnt i § 35 er overtrådt, kan det pålegge retting av forholdet. Samtidig settes en frist for rettingen. Direktoratet kan kreve skriftlig bekreftelse fra overtrederen på at det ulovlige forholdet skal opphøre.</article><article class="legalP" id="kapittel-1-foreslåttparagraf-32-ledd-2">Samtidig med at pålegg om retting gis, kan tvangsmulkt fastsettes. Mulkten løper fra oversittelse av fristen for retting, og kan fastsettes i form av engangsmulkt eller dagmulkt. Mulkten tilfaller staten.</article><article class="legalP" id="kapittel-1-foreslåttparagraf-32-ledd-3">Dersom direktoratet ved avdekking av en overtredelse av § 22 eller bestemmelser gitt i medhold av denne, finner særlig grunn til å tro at det vil bli begått nye brudd på reklamebestemmelsene som ikke kan stanses etter første og annet ledd, kan det på forhånd fastsette at mulkt vil løpe fra det tidspunkt ny overtredelse tar til. Slik tvangsmulkt kan fastsettes for inntil ett år.</article><article class="legalP" id="kapittel-1-foreslåttparagraf-32-ledd-4">Når særlige grunner taler for det, kan direktoratet helt eller delvis frafalle ilagt tvangsmulkt.</article><article class="legalP" id="kapittel-1-foreslåttparagraf-32-ledd-5">For Svalbard kan Sysselmannen fatte vedtak etter denne paragrafen.</article><article class="legalP" id="kapittel-1-foreslåttparagraf-32-ledd-6">Departementet kan gi forskrifter om fastsettelse, beregning og innkreving av tvangsmulkt.</article></article> <article class="defaultP" margin-top="true">§ 37 skal lyde:</article><article class="futureLegalArticle" data-name="§37" id="kapittel-1-foreslåttparagraf-33"><span class="futureLegalArticleHeader">§ 37. <span class="legalArticleTitle">Klage på vedtak om retting og tvangsmulkt</span></span><article class="legalP" id="kapittel-1-foreslåttparagraf-33-ledd-1">Vedtak etter § 36 kan påklages til Markedsrådet. Ved behandlingen i Markedsrådet gjelder de saksbehandlingsregler som er gitt i eller i medhold av markedsføringsloven så langt de passer.</article></article> <article class="defaultP" margin-top="true">Foran § 38 skal ny kapitteloverskrift til kapittel 8 lyde:</article><span class="futuretitle" id="kapittel-1-foreslåttittel-8">Kapittel 8. Opplysningsplikter</span> <article class="defaultP" margin-top="true">Nåværende § 15 blir ny § 38.</article> <article class="defaultP" margin-top="true">§ 39 skal lyde:</article><article class="futureLegalArticle" data-name="§39" id="kapittel-1-foreslåttparagraf-34"><span class="futureLegalArticleHeader">§ 39. <span class="legalArticleTitle">Opplysninger til statistiske formål mv.</span></span><article class="legalP" id="kapittel-1-foreslåttparagraf-34-ledd-1">Departementet kan gi forskrifter om plikt for tilsyns- og bevillingsmyndighet, bevillingshaver, den som har tillatelse til avgiftsfritt salg på flyplasser og den som driver engrossalg til å avgi opplysninger til statistiske formål.</article></article> <article class="defaultP" margin-top="true">§ 40 skal lyde:</article><article class="futureLegalArticle" data-name="§40" id="kapittel-1-foreslåttparagraf-35"><span class="futureLegalArticleHeader">§ 40. <span class="legalArticleTitle">Opplysningsplikt om importører av tobakksvarer mv.</span></span><article class="legalP" id="kapittel-1-foreslåttparagraf-35-ledd-1">Toll- og avgiftsetaten skal uten hinder av lovbestemt taushetsplikt på forespørsel fra Helsedirektoratet gi de opplysninger som er nødvendige for at direktoratet skal kunne holde oversikt over hvem som driver import av tobakksvarer, tobakksimitasjoner og tobakkssurrogater, herunder opplysninger om kvantum og type produkter.</article></article> <article class="defaultP" margin-top="true">Foran § 41 skal ny kapitteloverskrift til kapittel 9 lyde:</article><span class="futuretitle" id="kapittel-1-foreslåttittel-9">Kapittel 9. Avsluttende bestemmelser</span> <article class="defaultP" margin-top="true">Nåværende § 18 blir ny § 41.</article> <article class="defaultP" margin-top="true">§ 42 skal lyde:</article><article class="futureLegalArticle" data-name="§42" id="kapittel-1-foreslåttparagraf-36"><span class="futureLegalArticleHeader">§ 42. <span class="legalArticleTitle">Straff</span></span><article class="legalP" id="kapittel-1-foreslåttparagraf-36-ledd-1">Den som forsettlig eller uaktsomt overtrer forbud eller påbud gitt i eller i medhold av denne lov straffes med bøter. Medvirkning straffes på samme måte. Forsøk straffes som fullbyrdet forseelse.</article><article class="legalP" id="kapittel-1-foreslåttparagraf-36-ledd-2">Denne bestemmelse får ikke anvendelse på § 28.</article><article class="legalP" id="kapittel-1-foreslåttparagraf-36-ledd-3">Departementet kan ved forskrift bestemme at straff for uaktsom overtredelse ikke skal anvendes uten etter advarsel fra politiet.</article></article> <article class="defaultP" margin-top="true">Nåværende § 20 blir ny § 43.</article></section><section class="section" data-name="kapII" id="kapittel-2" data-lovdata-URL="LTI/lov/2013-05-24-17/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan bestemme at de enkelte bestemmelsene skal tre i kraft til ulik tid.</article></section></main></body></html>