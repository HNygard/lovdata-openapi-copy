<!DOCTYPE html><html lang="no"><head><title>Endringer i Stortingets forretningsorden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-16-1075</dd><dt class="dokid">DokumentID</dt><dd class="dokid">LTI/forskrift/2013-05-16-1075</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="publishedIn">Publisert i</dt><dd class="publishedIn">I 2013 hefte 12 s 2090</dd><dt class="dateInForce">I kraft fra</dt><dd class="dateInForce">2013-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-07-518</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2013-09-17 15:00</dd><dt class="journalNumber">Journalnummer</dt><dd class="journalNumber">2013-0955</dd><dt class="titleShort">Korttittel</dt><dd class="titleShort">Endr. i Stortingets forretningsorden</dd><dt class="title">Tittel</dt><dd class="title">Endringer i Stortingets forretningsorden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 16. mai 2013, jf. Innst.259 S (2012–2013).</dd><dt class="refid">RefID</dt><dd class="refid">forskrift/2013-05-16-1075</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i Stortingets forretningsorden<ul class="tocSubUl"><li>I<ul class="tocSubUl"><li>§ 26. Avstemninger i komiteene</li><li>§ 27. Komitéhøringer</li><li>§ 30. Særlig om komiteenes behandling av representantforslag</li><li>§ 41. Behandling av forslag om å utsette saken eller sende den tilbake til komité</li><li>§ 43. Behandlingen av statsbudsjett og nasjonalbudsjett</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-05-16-1075" id="dokument"><h1>Endringer i Stortingets forretningsorden</h1><section class="section" data-name="kapI" id="kapittel-1" data-lovdata-URL="LTI/forskrift/2013-05-16-1075/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I Stortingets forretningsorden 7. juni 2012 nr. 518 gjøres følgende endringer:</article> <article class="defaultP" margin-top="true">§ 3 første ledd annet punktum skal lyde:</article><article class="legalP" id="kapittel-1-ledd-2">Samtidig velger Stortinget også like mange varamedlemmer som medlemmer i komiteen, og komiteens leder og nestleder.</article> <article class="defaultP" margin-top="true">§ 3 annet ledd oppheves. Nåværende tredje til sjette ledd blir annet til femte ledd.</article> <article class="defaultP" margin-top="true">§ 6 annet ledd annet punktum skal lyde:</article><article class="legalP" id="kapittel-1-ledd-3">Ved senere valg i samme valgperiode foregår avstemningene etter § 60 første ledd bokstav a, med mindre vilkårene for avstemning ved sedler uten underskrift i § 60 første ledd bokstav d er oppfylt.</article> <article class="defaultP" margin-top="true">§ 6 tredje ledd annet punktum skal lyde:</article><article class="legalP" id="kapittel-1-ledd-4">Oppnår ingen av kandidatene slikt flertall ved første valg eller ved fritt omvalg, foretas bundet omvalg mellom de to kandidatene som har fått størst stemmetall, jf. § 61 annet ledd.</article> <article class="defaultP" margin-top="true">§ 14 nr. 1 skal lyde:</article><article class="legalP" id="kapittel-1-ledd-5">Arbeids- og sosialkomiteen: Saker om arbeidsmarked og arbeidsmiljø, arbeidsrettete ytelser, pensjoner, sosiale stønader og politikk overfor personer med nedsatt funksjonsevne.</article> <article class="defaultP" margin-top="true">§ 14 nr. 3 skal lyde:</article><article class="legalP" id="kapittel-1-ledd-6">Familie- og kulturkomiteen: Saker om familie, barn og ungdom, likestilling mellom kvinner og menn, forbrukersaker, herunder saker om gjeldsordning, og saker om kultur.</article> <article class="defaultP" margin-top="true">§ 14 nr. 4 skal lyde:</article><article class="legalP" id="kapittel-1-ledd-7">Finanskomiteen: Saker om økonomisk politikk, finansadministrasjon, finansmarked, regnskap og revisjon, folketrygdens inntekter og skatter, avgifter og toll. Om behandlingen av statsbudsjettet og nasjonalbudsjettet vises til § 43.</article> <article class="defaultP" margin-top="true">§ 14 nr. 6 skal lyde:</article><article class="legalP" id="kapittel-1-ledd-8">Justiskomiteen: Saker om rettsvesen, kriminalomsorg, politiet, andre justisformål, sivil beredskap, rettferdsvederlag, alminnelig forvaltningslovgivning, straffelovgivning, prosesslovgivning og alminnelig sivillovgivning.</article> <article class="defaultP" margin-top="true">§ 14 nr. 8 skal lyde:</article><article class="legalP" id="kapittel-1-ledd-9">Kommunal- og forvaltningskomiteen: Saker om kommunal forvaltning, regional- og distriktspolitikk, rammetilskudd til kommuner og fylkeskommuner, innvandringspolitikk, boligforhold, bygningssaker, nasjonale minoriteter, samiske spørsmål unntatt reglene om valg til Sametinget, saker om organisering og virkeområde for statlig forvaltning, statens fellesadministrasjon, statlig personalpolitikk, herunder lønnsforhold, og partistøtte.</article> <article class="defaultP" margin-top="true">§ 14 nr. 9 tredje punktum skal lyde:</article><article class="legalP" id="kapittel-1-ledd-10">Saker der Stortinget skal ta stilling til hvorvidt konstitusjonelt ansvar skal gjøres gjeldende, herunder om Stortingets ansvarskommisjon skal anmodes om å foreta nødvendige undersøkelser for å klarlegge grunnlaget for slikt ansvar, jf. § 15 annet og tredje ledd og § 44.</article> <article class="defaultP" margin-top="true">§ 14 nr. 9 fjerde punktum bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">meldinger fra Ombudsmannsnemnda for Forsvaret,</article></article></li></ul></article> <article class="defaultP" margin-top="true">§ 14 nr. 10 skal lyde:</article><article class="legalP" id="kapittel-1-ledd-11">Næringskomiteen: Saker om nærings-, industri- og handelsvirksomhet, skipsfart, statlig eierskapspolitikk, statsgaranti ved eksport mv., konkurranse- og prispolitikk, landbruk, jordbruksavtalen, maktpolitikk, fiskeri, fangst, akvakultur og laksefiske.</article> <article class="defaultP" margin-top="true">§ 14 nr. 11 skal lyde:</article><article class="legalP" id="kapittel-1-ledd-12">Transport- og kommunikasjonskomiteen: Saker om innenlands transport, post, generelle saker om telekommunikasjon og elektronisk kommunikasjon, og oppgaver under Kystverket.</article> <article class="defaultP" margin-top="true">§ 15 femte ledd oppheves. Nåværende sjette og syvende ledd blir femte og sjette ledd.</article> <article class="defaultP" margin-top="true">§ 16 sjette ledd annet punktum oppheves. Nåværende tredje punktum blir annet punktum.</article> <article class="defaultP" margin-top="true">§ 16 nytt syvende ledd skal lyde:</article><article class="legalP" id="kapittel-1-ledd-13">Den utvidete utenriks- og forsvarskomité kan beslutte å holde fellesmøter med andre komiteer. Sjette ledd gjelder også for slike fellesmøter. Fjerde ledd annet punktum gjelder tilsvarende for varamedlemmer i komiteer som det holdes fellesmøte med.</article> <article class="defaultP" margin-top="true">Nåværende § 16 syvende ledd blir åttende ledd.</article> <article class="defaultP" margin-top="true">§ 17 annet ledd skal lyde:</article><article class="legalP" id="kapittel-1-ledd-14">Europautvalget består av utenriks- og forsvarskomiteen og medlemmene av den norske delegasjonen til parlamentarikerkomiteen for EØS. Utenriks- og forsvarskomiteen eller dens leder kan dessuten beslutte at en eller flere andre komiteer skal delta ved bestemte konsultasjoner. Varamedlemmer i utenriks- og forsvarskomiteen møter også i Europautvalget. Det samme gjelder varamedlemmer i andre komiteer som deltar i konsultasjoner etter annet punktum.</article> <article class="defaultP" margin-top="true">§ 22 syvende ledd nytt annet punktum skal lyde:</article><article class="legalP" id="kapittel-1-ledd-15">Komiteene kan likevel inntil to ganger i hver stortingssesjon ta opp en sak til debatt i Stortinget utenom konkrete saker komiteen har fått til behandling, om tema som faller innenfor komiteens ansvarsområde.</article> <article class="defaultP" margin-top="true">§ 25 første ledd skal lyde:</article><article class="legalP" id="kapittel-1-ledd-16">Innkalling til møte i komiteen skal inneholde dagsorden. Møtetidspunktet skal kunngjøres på egnet måte.</article> <article class="defaultP" margin-top="true">§ 25 fjerde ledd oppheves.</article> <article class="defaultP" margin-top="true">Ny § 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Avstemninger i komiteene</span></span><article class="legalP" id="kapittel-1-foreslåttparagraf-1-ledd-1">Et komitévedtak er gyldig når minst tre femtedeler av medlemmene har vært til stede og avgitt stemme.</article><article class="legalP" id="kapittel-1-foreslåttparagraf-1-ledd-2">Komitévedtak fattes som hovedregel ved alminnelig flertall. Bortsett fra ved valg er komitélederens stemme utslagsgivende dersom en avstemning viser like mange stemmer for og imot. I komitélederens fravær er fungerende komitéleders stemme utslagsgivende.</article><article class="legalP" id="kapittel-1-foreslåttparagraf-1-ledd-3">Ved valg gjelder § 61 annet ledd tilsvarende.</article></article> <article class="defaultP" margin-top="true">Nåværende § 26 blir § 27 og skal lyde:</article><article class="futureLegalArticle" data-name="§27" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Komitéhøringer</span></span><article class="legalP" id="kapittel-1-foreslåttparagraf-2-ledd-1">Komiteen kan avholde høringer. Med høring menes et møte i komiteen der den mottar muntlige forklaringer fra personer som den selv anmoder om å komme, eller som søker om å få legge frem opplysninger for komiteen. En tredjedel av medlemmene i komiteen kan kreve at det skal avholdes høring i en sak og beslutte hvem som skal anmodes om å møte til høring. En beslutning om å avholde høring som bare er støttet av et mindretall av komitémedlemmene, kan ved beslutning i samme møte av et mindretall på minst en tredjedel av komiteens medlemmer bringes inn for presidentskapet til avgjørelse.</article><article class="legalP" id="kapittel-1-foreslåttparagraf-2-ledd-2">Spørsmålet om å avholde høring skal oppføres som en egen sak i innkallingen til et komitémøte. Bare saker som er til behandling i komiteen, og der det er valgt saksordfører, kan være gjenstand for høring.</article><article class="legalP" id="kapittel-1-foreslåttparagraf-2-ledd-3">Det er ikke adgang til å avholde høring under behandlingen av grunnlovsforslag i Stortinget. Det er ikke adgang til å holde åpen kontrollhøring når det er møte i Stortinget, bortsett fra under den ordinære spørretimen.</article><article class="legalP" id="kapittel-1-foreslåttparagraf-2-ledd-4">De som anmodes om å møte til høring møter frivillig og avgjør selv om de vil besvare komiteens spørsmål. Komiteen kan etter søknad få presidentskapets samtykke til å dekke nødvendige utgifter for personer som deltar i en høring etter anmodning fra komiteen.</article><article class="legalP" id="kapittel-1-foreslåttparagraf-2-ledd-5">Komiteens høringer foregår for åpne dører. Komiteen kan likevel med vanlig flertall beslutte at høringen helt eller delvis skal foregå for lukkete dører. Et medlem av komiteen kan kreve at en åpen høring avbrytes for at komiteen skal behandle den videre fremdriften, herunder forslag om at høringen skal avsluttes eller fortsette for lukkete dører. Komiteen kan bare motta taushetsbelagte opplysninger for lukkete dører. Under åpen høring må komiteens medlemmer ikke gjengi eller vise til opplysninger underlagt lov- eller instruksfestet taushetsplikt.</article><article class="legalP" id="kapittel-1-foreslåttparagraf-2-ledd-6">Meningsutveksling mellom komitémedlemmene skal ikke finne sted under en åpen høring.</article><article class="legalP" id="kapittel-1-foreslåttparagraf-2-ledd-7">Åpne høringer skal kunngjøres senest 24 timer før høringen. I ekstraordinære tilfeller kan åpen høring kunngjøres med kortere varsel. Under en åpen høring skal det finnes plasser for tilhørere. Antall tilhørere kan begrenses av plasshensyn. Tilhørere som opptrer forstyrrende, kan bortvises.</article><article class="legalP" id="kapittel-1-foreslåttparagraf-2-ledd-8">Komiteen kan beslutte at det skal tas stenografisk referat fra en åpen kontrollhøring, jf. reglement for åpne kontrollhøringer. Beslutning om stenografisk referat fra andre høringer krever samtykke av presidentskapet. For øvrig kan komiteen beslutte at høringen skal tas opp på lydbånd. Komiteen kan beslutte at det ikke kan tas lyd- eller bildeopptak i en høring som for øvrig er åpen.</article><article class="legalP" id="kapittel-1-foreslåttparagraf-2-ledd-9">Komiteen fastsetter selv den nærmere prosedyren for sine høringer, herunder fordeling av taletid, rekkefølge og antall hoved- og oppfølgingsspørsmål. Åpne kontrollhøringer skal foregå etter reglement for åpne kontrollhøringer, vedtatt av Stortinget.</article></article> <article class="defaultP" margin-top="true">Nåværende § 27 og § 28 blir § 28 og § 29.</article> <article class="defaultP" margin-top="true">Nye § 29 nytt tredje ledd skal lyde:</article><article class="legalP" id="kapittel-1-ledd-17">Presidentskapet kan etter søknad gi samtykke til at én representant fra hvert parti som ikke er representert i en komité, får tilgang til alle dokumenter i den aktuelle komiteen. Regler om konfidensialitet og behandling av komiteens dokumenter gjelder i så fall tilsvarende for den representanten som får slik tilgang.</article> <article class="defaultP" margin-top="true">Nåværende § 29 blir § 30 og skal lyde:</article><article class="futureLegalArticle" data-name="§30" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Særlig om komiteenes behandling av representantforslag</span></span><article class="legalP" id="kapittel-1-foreslåttparagraf-3-ledd-1">Hvis komiteen finner at et representantforslag helt eller delvis bør imøtekommes og at saken egner seg for avgjørelse i Stortinget uten nærmere utredning, bør statsråden gis anledning til å uttale seg om forslaget før realitetsinnstilling avgis. For øvrig kan en tredjedel av komiteens medlemmer kreve at det sendes brev til en statsråd med anmodning om statsrådens uttalelse om et representantforslag.</article><article class="legalP" id="kapittel-1-foreslåttparagraf-3-ledd-2">Hvis komiteen mener at Stortinget av formelle grunner ikke bør ta forslaget til realitetsbehandling, gis innstilling om at forslaget avvises. Er det behov for ytterligere utredning før det tas realitetsstandpunkt, kan komiteen gi innstilling om at forslaget oversendes regjeringen til utredning og uttalelse. I alle andre tilfeller gis det innstilling om at representantforslaget vedlegges protokollen, eventuelt i tillegg til andre forslag.</article></article> <article class="defaultP" margin-top="true">Nåværende § 30 blir § 31.</article> <article class="defaultP" margin-top="true">Nye § 31 første ledd første punktum skal lyde:</article><article class="legalP" id="kapittel-1-ledd-18">Komiteene skal gi Stortinget skriftlig innstilling i alle saker de får til behandling.</article> <article class="defaultP" margin-top="true">Nye § 31 femte ledd første punktum skal lyde:</article><article class="legalP" id="kapittel-1-ledd-19">Forslag som omhandles og utformes i innstillingen, jf. § 40 første ledd, skal stilles opp summarisk og i nummerorden i et eget avsnitt i innstillingens premisser.</article> <article class="defaultP" margin-top="true">Nåværende § 31 blir § 32.</article> <article class="defaultP" margin-top="true">Nåværende § 32 blir § 33, der annet ledd fjerde punktum skal lyde:</article><article class="legalP" id="kapittel-1-ledd-20">Det samme gjelder hvis dagsordenen bare omfatter saker som skal refereres.</article> <article class="defaultP" margin-top="true">Nåværende § 33 blir § 34, der første ledd annet punktum skal lyde:</article><article class="legalP" id="kapittel-1-ledd-21">Presidentskapet kan beslutte at møtet etter vanlig kunngjøring skal avsluttes og settes på nytt samme dag.</article> <article class="defaultP" margin-top="true">Nåværende § 34 blir § 35.</article> <article class="defaultP" margin-top="true">Nåværende § 35 blir § 36, der tredje ledd skal lyde:</article><article class="legalP" id="kapittel-1-ledd-22">Referat fra forhandlingene føres inn i en egen protokoll (jf. § 64), og både den og de referatkonseptene som finnes, skal i forseglet stand legges i arkivet.</article> <article class="defaultP" margin-top="true">Nåværende § 36 blir § 37.</article> <article class="defaultP" margin-top="true">Nåværende § 37 blir § 38, der femte ledd skal lyde:</article><article class="legalP" id="kapittel-1-ledd-23">Når et forslag er endelig avgjort, må forslaget ikke bringes frem igjen eller tas opp på nytt i samme stortingssesjon. Er det påtrengende nødvendig, eller fremmer regjeringen proposisjon eller melding innenfor samme saksområde for Stortinget, kan Stortinget likevel fatte vedtak om at et forslag tas opp til ny behandling, forutsatt at det igjen blir komitébehandlet.</article> <article class="defaultP" margin-top="true">Nåværende § 38 blir § 39, der annet ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-23-punkt-1"><article class="legalP" id="kapittel-1-ledd-23-punkt-1-ledd-1">legges ut til gjennomsyn for representantene i minst én dag og deretter føres opp på dagsordenen til behandling,</article></article></li></ul></article> <article class="defaultP" margin-top="true">Nåværende § 39 blir § 40.</article> <article class="defaultP" margin-top="true">Nye § 40 første ledd tredje og fjerde punktum skal lyde:</article><article class="legalP" id="kapittel-1-ledd-24">Om slike forslag gjelder for øvrig de samme reglene som for forslag som utformes i innstillingen, jf. § 31 sjette ledd. Forslag om at konstitusjonelt ansvar skal gjøres gjeldende eller forslag om å iverksette undersøkelser som nevnt i § 44 første ledd, skal likevel sendes kontroll- og konstitusjonskomiteen dersom forholdet ikke allerede har vært behandlet av eller forelagt for komiteen, jf. § 15 annet til fjerde ledd.</article> <article class="defaultP" margin-top="true">Nye § 40 annet ledd skal lyde:</article><article class="legalP" id="kapittel-1-ledd-25">For behandling av forslag som fremsettes under en debatt, gjelder § 39 annet ledd tilsvarende. Det samme gjelder forslag som fremsettes i tilknytning til en debatt om en redegjørelse etter § 45 som avholdes i et senere møte.</article> <article class="defaultP" margin-top="true">Ny § 41 skal lyde:</article><article class="futureLegalArticle" data-name="§41" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 41</span>. <span class="legalArticleTitle">Behandling av forslag om å utsette saken eller sende den tilbake til komité</span></span><article class="legalP" id="kapittel-1-foreslåttparagraf-4-ledd-1">Før debatten om en sak er avsluttet, kan det fremsettes forslag om at saken sendes tilbake til komiteen eller at Stortingets videre behandling av saken utsettes til et senere møte i samme stortingssesjon. Forslag om utsettelse av saken til et senere stortingsmøte må tas opp til behandling og votering straks.</article></article> <article class="defaultP" margin-top="true">Nåværende § 40 blir § 42.</article> <article class="defaultP" margin-top="true">Nåværende § 41 blir § 43 og skal lyde:</article><article class="futureLegalArticle" data-name="§43" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 43</span>. <span class="legalArticleTitle">Behandlingen av statsbudsjett og nasjonalbudsjett</span></span><article class="legalP" id="kapittel-1-foreslåttparagraf-5-ledd-1">Kongelig proposisjon om statsbudsjett for det påfølgende budsjettåret legges frem for Stortinget innen seks dager etter Stortingets åpning, jf. § 8 i bevilgningsreglementet. Samtidig legges frem stortingsmelding om nasjonalbudsjettet.</article><article class="legalP" id="kapittel-1-foreslåttparagraf-5-ledd-2">Etter at den kongelige proposisjonen om statsbudsjettet er lagt frem for Stortinget, avgir presidentskapet innstilling om fordelingen av budsjettkapitlene på de enkelte komiteer og om rammeområder. Videre skal presidentskapet – etter at komitélederne har hatt anledning til å uttale seg – fastsette og kunngjøre fristene for avgivelse av budsjettinnstillingene og datoene for Stortingets behandling av dem.</article><article class="legalP" id="kapittel-1-foreslåttparagraf-5-ledd-3">Senest 20. november skal finanskomiteen avgi innstilling om nasjonalbudsjettet og statsbudsjettet, med forslag til rammevedtak for bevilgninger i samsvar med inndelingen i rammeområder fastsatt av Stortinget. Forslag til bevilgningsvedtak som utformes i innstillingen eller fremsettes ved behandlingen av den, skal inneholde beløp for alle rammer, og kan ikke gå under rammenivå. I Stortinget kan det ikke voteres særskilt over enkelte deler av et slikt forslag.</article><article class="legalP" id="kapittel-1-foreslåttparagraf-5-ledd-4">Stortinget skal behandle innstillingen nevnt i tredje ledd innen en uke etter avgivelse. Stortingets rammevedtak er bindende for den etterfølgende budsjettbehandlingen samme år.</article><article class="legalP" id="kapittel-1-foreslåttparagraf-5-ledd-5">Deretter skal fagkomiteene avgi innstilling om bevilgninger innen de rammeområdene de er tildelt. Forslag til bevilgningsvedtak som utformes i en slik innstilling eller fremsettes ved behandlingen av den, skal omfatte alle kapitler og poster innenfor det enkelte rammeområde, og kan ikke fravike de rammene Stortinget har vedtatt. I Stortinget kan det ikke voteres særskilt over enkelte deler av et slikt forslag.</article><article class="legalP" id="kapittel-1-foreslåttparagraf-5-ledd-6">Fagkomiteenes budsjettinnstillinger skal behandles av Stortinget senest 15. desember. De budsjettvedtakene Stortinget gjør ved behandlingen av disse innstillingene, er endelige.</article><article class="legalP" id="kapittel-1-foreslåttparagraf-5-ledd-7">Eventuell kongelig samleproposisjon om endringer i statsbudsjettet legges frem senest 15. mai i budsjettåret, sammen med stortingsmelding om revidert nasjonalbudsjett. Finanskomiteen avgir innstilling om disse senest annen fredag i juni. Ved behandling av endringer i statsbudsjettet i budsjettåret kan det ikke voteres særskilt over enkelte deler av et forslag, dersom forslagsstilleren motsetter seg dette.</article></article> <article class="defaultP" margin-top="true">Nåværende § 42 til § 49 blir § 44 til § 51.</article> <article class="defaultP" margin-top="true">Nye § 51 første ledd annet punktum skal lyde:</article><article class="legalP" id="kapittel-1-ledd-26">Et slikt vedtak medfører at den enkelte taler kan gis kortere taletid enn det som er fastsatt i § 52.</article> <article class="defaultP" margin-top="true">Nye § 51 tredje ledd skal lyde:</article><article class="legalP" id="kapittel-1-ledd-27">Ingen taler må ha ordet mer enn to ganger under debatten om en sak, eller under hver del av debatten, dersom debatten er delt. Fra dette gjelder følgende unntak:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-27-punkt-1"><article class="legalP" id="kapittel-1-ledd-27-punkt-1-ledd-1">Begrensningen gjelder ikke for saksordførere og den statsråd saken hører under. I alminnelige politiske debatter gjelder begrensningen ikke for statsministeren og lederne i partigruppene.</article></article></li><li data-li-identifier="b)" data-name="b)"><article class="listArticle" id="kapittel-1-ledd-27-punkt-2"><article class="legalP" id="kapittel-1-ledd-27-punkt-2-ledd-1">Presidenten kan gi adgang til en kort merknad.</article></article></li><li data-li-identifier="c)" data-name="c)"><article class="listArticle" id="kapittel-1-ledd-27-punkt-3"><article class="legalP" id="kapittel-1-ledd-27-punkt-3-ledd-1">Presidenten kan tillate at en taler fra hver partigruppe får ordet mer enn to ganger.</article></article></li><li data-li-identifier="d)" data-name="d)"><article class="listArticle" id="kapittel-1-ledd-27-punkt-4"><article class="legalP" id="kapittel-1-ledd-27-punkt-4-ledd-1">I debatter i saker etter § 22 syvende ledd annet punktum gis én representant fra hvert parti adgang til et ubegrenset antall innlegg.</article></article></li><li data-li-identifier="e)" data-name="e)"><article class="listArticle" id="kapittel-1-ledd-27-punkt-5"><article class="legalP" id="kapittel-1-ledd-27-punkt-5-ledd-1">Etter forslag av presidenten kan Stortinget vedta å gjøre unntak fra hovedregelen.</article></article></li></ul></article> <article class="defaultP" margin-top="true">Nåværende § 50 blir § 52, der første ledd tredje punktum skal lyde:</article><article class="legalP" id="kapittel-1-ledd-28">En muntlig redegjørelse av et regjeringsmedlem, jf. § 45, må ikke overskride én time.</article> <article class="defaultP" margin-top="true">Nåværende § 51 til § 59 blir § 53 til § 61.</article> <article class="defaultP" margin-top="true">Nye § 61 første ledd første punktum skal lyde:</article><article class="legalP" id="kapittel-1-ledd-29">Ved avstemning etter § 60 første ledd bokstav a, b eller c avgjøres saken ved vanlig stemmeflertall, dvs. over halvparten av avgitte stemmer, med mindre Stortinget har bestemt noe annet.</article> <article class="defaultP" margin-top="true">Nye § 61 annet ledd første punktum skal lyde:</article><article class="legalP" id="kapittel-1-ledd-30">Ved avstemning etter § 60 første ledd bokstav d er et relativt flertall, dvs. flere stemmer enn for noe annet forslag, avgjørende for utfallet av valget, dersom det ikke i lov eller reglement eller for det enkelte tilfelle er bestemt at det skal kreves mer enn halvparten av stemmene for at noen skal regnes for valgt.</article> <article class="defaultP" margin-top="true">Nåværende § 60 og § 61 blir § 62 og § 63.</article> <article class="defaultP" margin-top="true">Nåværende § 62 blir § 64, der annet ledd skal lyde:</article><article class="legalP" id="kapittel-1-ledd-31">Protokoller fra møter for lukkete dører som ikke vedtas offentliggjort (jf. § 36 tredje ledd), leses opp og vedtas før møtet heves.</article> <article class="defaultP" margin-top="true">Nåværende § 63 til § 66 blir § 65 til § 68.</article> <article class="defaultP" margin-top="true">Nye § 68 første ledd nytt fjerde punktum skal lyde:</article><article class="legalP" id="kapittel-1-ledd-32">Det gir ikke grunn til avvisning etter bokstav b eller c at interpellasjonen gjelder noe som er tatt opp i enkeltforslag i en mer omfattende sak.</article> <article class="defaultP" margin-top="true">Nye § 68 annet ledd første punktum skal lyde:</article><article class="legalP" id="kapittel-1-ledd-33">Presidenten kan også gripe inn mot formuleringer som nevnt i § 55 tredje ledd.</article> <article class="defaultP" margin-top="true">Nåværende § 67 og § 68 blir § 69 og § 70.</article> <article class="defaultP" margin-top="true">Nye § 70 annet ledd første punktum skal lyde:</article><article class="legalP" id="kapittel-1-ledd-34">Presidenten bør avvise spørsmål om noe som faller utenfor regjeringens ansvarsområde, og kan gripe inn mot formuleringer som nevnt i § 55 tredje ledd.</article> <article class="defaultP" margin-top="true">Nye § 70 tredje ledd første punktum skal lyde:</article><article class="legalP" id="kapittel-1-ledd-35">I løpet av én kalenderuke kan en representant stille inntil to spørsmål til skriftlig besvarelse.</article> <article class="defaultP" margin-top="true">Nåværende § 69 og § 70 blir § 71 og § 72.</article> <article class="defaultP" margin-top="true">Nåværende § 71 blir § 73, der annet ledd annet punktum skal lyde:</article><article class="legalP" id="kapittel-1-ledd-36">Dessuten kan presidenten gripe inn mot formuleringer som nevnt i § 55 tredje ledd.</article> <article class="defaultP" margin-top="true">Nåværende § 72 og § 73 blir § 74 og § 75.</article> <article class="defaultP" margin-top="true">Nåværende § 74 blir § 76, der første punktum skal lyde:</article><article class="legalP" id="kapittel-1-ledd-37">Representantene skal registrere de verv og økonomiske interesser som fremgår av reglement om register for stortingsrepresentantenes verv og økonomiske interesser, på den måte og under de vilkårene som er beskrevet der.</article> <article class="defaultP" margin-top="true">Nåværende § 75 til § 77 blir § 77 til § 79.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-05-16-1075/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. oktober 2013.</article></section></main></body></html>