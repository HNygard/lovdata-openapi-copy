<!DOCTYPE html><html lang="no"><head><title>Lov om Statens innkrevingssentral (SI-loven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-01-11-3</dd><dt class="dokid">DokumentID</dt><dd class="dokid">LTI/lov/2013-01-11-3</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 1 s 2</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1917-12-14-17</li><li>lov/1929-05-24-4</li><li>lov/1965-06-18-4</li><li>lov/1971-05-21-47</li><li>lov/1975-12-12-59</li><li>lov/1980-06-13-35</li><li>lov/1981-05-22-25</li><li>lov/1982-12-17-86</li><li>lov/1986-06-20-35</li><li>lov/1987-06-12-48</li><li>lov/1988-05-20-32</li><li>lov/1989-06-16-54</li><li>lov/1990-06-29-50</li><li>lov/1992-06-26-86</li><li>lov/1992-08-28-103</li><li>lov/1992-12-04-127</li><li>lov/1992-12-04-132</li><li>lov/1994-06-24-39</li><li>lov/1995-02-24-11</li><li>lov/1998-06-26-47</li><li>lov/1998-07-17-56</li><li>lov/2000-04-14-31</li><li>lov/2000-06-02-39</li><li>lov/2000-11-24-82</li><li>lov/2001-04-20-13</li><li>lov/2001-06-15-59</li><li>lov/2002-06-14-20</li><li>lov/2003-06-06-39</li><li>lov/2005-06-03-37</li><li>lov/2005-06-17-67</li><li>lov/2006-06-16-20</li><li>lov/2007-02-16-9</li><li>lov/2009-06-19-101</li><li>lov/2010-06-04-21</li><li>lov/2010-06-25-45</li><li>lov/2011-06-24-39</li></ul></dd><dt class="dateOfPublication">Kunngjort</dt><dd class="dateOfPublication">2013-01-11 15:50</dd><dt class="journalNumber">Journalnummer</dt><dd class="journalNumber">2012-1003</dd><dt class="titleShort">Korttittel</dt><dd class="titleShort">SI-loven</dd><dt class="title">Tittel</dt><dd class="title">Lov om Statens innkrevingssentral (SI-loven)</dd><dt class="miscInformation">Annet om dokumentet</dt><dd class="miscInformation">Prop.127 L (2011–2012), Innst.108 L (2012–2013), Lovvedtak 22 (2012–2013). Stortingets første og andre gangs behandling hhv. 10. og 13. desember 2012. Fremmet av Finansdepartementet.</dd><dt class="refid">RefID</dt><dd class="refid">lov/2013-01-11-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om Statens innkrevingssentral (SI-loven)<ul class="tocSubUl"><li>§ 1. Lovens virkeområde</li><li>§ 2. Forholdet til forvaltningsloven</li><li>§ 3. Forholdet til inkassoloven</li><li>§ 4. Motregning</li><li>§ 5. Innhenting av opplysninger og rett til innsyn</li><li>§ 6. Forholdet til personopplysningsloven</li><li>§ 7. Renter ved forsinket betaling</li><li>§ 8. Betalingslempning</li><li>§ 9. Partsrepresentasjon</li><li>§ 10. Ikraftsetting</li><li>§ 11. Endringer i andre lover<ul class="tocSubUl"><li>§ 2-14. Statens innkrevingssentrals namskompetanse</li><li>§ 2-15. Verneting ved klage</li><li>§ 2-16. Innhenting og videreformidling av opplysninger</li><li>§ 2-17. Frister. Elektronisk kommunikasjon</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2013-01-11-3" id="dokument"><h1>Lov om Statens innkrevingssentral (SI-loven)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 14. desember 1917 nr. 17 om vasdragsreguleringer.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. mai 1929 nr. 4 om tilsyn med elektriske anlegg og elektrisk utstyr (el-tilsynsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 18. juni 1965 nr. 4 om vegtrafikk (vegtrafikkloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 21. mai 1971 nr. 47 om brannfarlige varer samt væsker og gasser under trykk.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 12. desember 1975 nr. 59 om dokumentavgift (dokumentavgiftsloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 13. juni 1980 nr. 35 om fri rettshjelp.</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 17. desember 1982 nr. 86 om rettsgebyr.</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 20. juni 1986 nr. 35 om mesterbrev i håndverk og annen næring.</article></article></li><li data-li-identifier="10" data-name="10"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 12. juni 1987 nr. 48 om norsk internasjonalt skipsregister.</article></article></li><li data-li-identifier="11" data-name="11"><article class="listArticle" data-text-size="small" id="punkt-11"><article class="legalP" id="punkt-11-ledd-1">Lov 20. mai 1988 nr. 32 om militær disiplinærmyndighet.</article></article></li><li data-li-identifier="12" data-name="12"><article class="listArticle" data-text-size="small" id="punkt-12"><article class="legalP" id="punkt-12-ledd-1">Lov 16. juni 1989 nr. 54 om offisiell statistikk og Statistisk Sentralbyrå (statistikkloven).</article></article></li><li data-li-identifier="13" data-name="13"><article class="listArticle" data-text-size="small" id="punkt-13"><article class="legalP" id="punkt-13-ledd-1">Lov 29. juni 1990 nr. 50 om produksjon, omforming, overføring, omsetning og fordeling av energi m.m. (energiloven).</article></article></li><li data-li-identifier="14" data-name="14"><article class="listArticle" data-text-size="small" id="punkt-14"><article class="legalP" id="punkt-14-ledd-1">Lov 26. juni 1992 nr. 86 om tvangsfullbyrdelse.</article></article></li><li data-li-identifier="15" data-name="15"><article class="listArticle" data-text-size="small" id="punkt-15"><article class="legalP" id="punkt-15-ledd-1">Lov 28. august 1992 nr. 103 om pengespill m.v. (pengespilloven).</article></article></li><li data-li-identifier="16" data-name="16"><article class="listArticle" data-text-size="small" id="punkt-16"><article class="legalP" id="punkt-16-ledd-1">Lov 4. desember 1992 nr. 127 om kringkasting.</article></article></li><li data-li-identifier="17" data-name="17"><article class="listArticle" data-text-size="small" id="punkt-17"><article class="legalP" id="punkt-17-ledd-1">Lov 4. desember 1992 nr. 132 om legemidler m.v. (legemiddelloven).</article></article></li><li data-li-identifier="18" data-name="18"><article class="listArticle" data-text-size="small" id="punkt-18"><article class="legalP" id="punkt-18-ledd-1">Lov 24. juni 1994 nr. 39 om sjøfarten (sjøloven).</article></article></li><li data-li-identifier="19" data-name="19"><article class="listArticle" data-text-size="small" id="punkt-19"><article class="legalP" id="punkt-19-ledd-1">Lov 24. februar 1995 nr. 11 om lotterier m.v. (lotteriloven).</article></article></li><li data-li-identifier="20" data-name="20"><article class="listArticle" data-text-size="small" id="punkt-20"><article class="legalP" id="punkt-20-ledd-1">Lov 26. juni 1998 nr. 47 om fritids- og småbåter.</article></article></li><li data-li-identifier="21" data-name="21"><article class="listArticle" data-text-size="small" id="punkt-21"><article class="legalP" id="punkt-21-ledd-1">Lov 17. juli 1998 nr. 56 om årsregnskap m.v. (regnskapsloven).</article></article></li><li data-li-identifier="22" data-name="22"><article class="listArticle" data-text-size="small" id="punkt-22"><article class="legalP" id="punkt-22-ledd-1">Lov 14. april 2000 nr. 31 om behandling av personopplysninger (personopplysningsloven).</article></article></li><li data-li-identifier="23" data-name="23"><article class="listArticle" data-text-size="small" id="punkt-23"><article class="legalP" id="punkt-23-ledd-1">Lov 2. juni 2000 nr. 39 om apotek (apotekloven).</article></article></li><li data-li-identifier="24" data-name="24"><article class="listArticle" data-text-size="small" id="punkt-24"><article class="legalP" id="punkt-24-ledd-1">Lov 24. november 2000 nr. 82 om vassdrag og grunnvann (vannressursloven).</article></article></li><li data-li-identifier="25" data-name="25"><article class="listArticle" data-text-size="small" id="punkt-25"><article class="legalP" id="punkt-25-ledd-1">Lov 20. april 2001 nr. 13 om erstatning fra staten for personskade voldt ved straffbar handling m.m. (voldsoffererstatningsloven).</article></article></li><li data-li-identifier="26" data-name="26"><article class="listArticle" data-text-size="small" id="punkt-26"><article class="legalP" id="punkt-26-ledd-1">Lov 15. juni 2001 nr. 59 om stiftelser (stiftelsesloven).</article></article></li><li data-li-identifier="27" data-name="27"><article class="listArticle" data-text-size="small" id="punkt-27"><article class="legalP" id="punkt-27-ledd-1">Lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven).</article></article></li><li data-li-identifier="28" data-name="28"><article class="listArticle" data-text-size="small" id="punkt-28"><article class="legalP" id="punkt-28-ledd-1">Lov 6. juni 2003 nr. 39 om burettslag (burettslagslova).</article></article></li><li data-li-identifier="29" data-name="29"><article class="listArticle" data-text-size="small" id="punkt-29"><article class="legalP" id="punkt-29-ledd-1">Lov 3. juni 2005 nr. 37 om utdanningsstøtte.</article></article></li><li data-li-identifier="30" data-name="30"><article class="listArticle" data-text-size="small" id="punkt-30"><article class="legalP" id="punkt-30-ledd-1">Lov 17. juni 2005 nr. 67 om betaling og innkreving av skatte- og avgiftskrav (skattebetalingsloven).</article></article></li><li data-li-identifier="31" data-name="31"><article class="listArticle" data-text-size="small" id="punkt-31"><article class="legalP" id="punkt-31-ledd-1">Lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven).</article></article></li><li data-li-identifier="32" data-name="32"><article class="listArticle" data-text-size="small" id="punkt-32"><article class="legalP" id="punkt-32-ledd-1">Lov 16. februar 2007 nr. 9 om skipssikkerhet (skipssikkerhetsloven).</article></article></li><li data-li-identifier="33" data-name="33"><article class="listArticle" data-text-size="small" id="punkt-33"><article class="legalP" id="punkt-33-ledd-1">Lov 19. juni 2009 nr. 101 om erverv og utvinning av mineralressurser (mineralloven).</article></article></li><li data-li-identifier="34" data-name="34"><article class="listArticle" data-text-size="small" id="punkt-34"><article class="legalP" id="punkt-34-ledd-1">Lov 4. juni 2010 nr. 21 om fornybar energiproduksjon til havs (havenergilova).</article></article></li><li data-li-identifier="35" data-name="35"><article class="listArticle" data-text-size="small" id="punkt-35"><article class="legalP" id="punkt-35-ledd-1">Lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven).</article></article></li><li data-li-identifier="36" data-name="36"><article class="listArticle" data-text-size="small" id="punkt-36"><article class="legalP" id="punkt-36-ledd-1">Lov 24. juni 2011 nr. 39 om elsertifikater.</article></article></li></ul></article><article class="legalArticle" data-lovdata-URL="LTI/lov/2013-01-11-3/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens virkeområde</span></h2><article class="legalP" id="paragraf-1-ledd-1">Statens innkrevingssentral innkrever de krav den i lov eller av departementet er pålagt å innkreve.</article><article class="legalP" id="paragraf-1-ledd-2">Den utenrettslige innkrevingen foretas etter reglene i loven her. Statens innkrevingssentrals kompetanse til å forestå tvangsfullbyrdelse reguleres av tvangsfullbyrdelsesloven, jf. tvangsfullbyrdelsesloven kapittel 2 del II.</article><article class="legalP" id="paragraf-1-ledd-3">Departementet kan i forskrift gi regler om hvilke krav Statens innkrevingssentral skal kreve inn.</article></article><article class="legalArticle" data-lovdata-URL="LTI/lov/2013-01-11-3/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til forvaltningsloven</span></h2><article class="legalP" id="paragraf-2-ledd-1">Forvaltningsloven gjelder for Statens innkrevingssentral med mindre noe annet følger av lov eller bestemmelse gitt i medhold av lov.</article><article class="legalP" id="paragraf-2-ledd-2">Begrunnelse for vedtak etter § 8 første ledd kan begrenses til å omfatte opplysninger som nevnt i forvaltningsloven § 25 første og annet ledd, dersom begrunnelse utover dette etter forvaltningsloven § 25 tredje ledd antas å kunne svekke mulighetene for fremtidig dekning av kravet.</article><article class="legalP" id="paragraf-2-ledd-3">Vedtak etter § 8 første ledd kan ikke påklages.</article></article><article class="legalArticle" data-lovdata-URL="LTI/lov/2013-01-11-3/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til inkassoloven</span></h2><article class="legalP" id="paragraf-3-ledd-1">Inkassoloven gjelder ikke for Statens innkrevingssentral. Dens innkreving skal være i samsvar med god inkassoskikk.</article></article><article class="legalArticle" data-lovdata-URL="LTI/lov/2013-01-11-3/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Motregning</span></h2><article class="legalP" id="paragraf-4-ledd-1">For offentlige krav som innkreves etter denne loven, kan Statens innkrevingssentral gjennomføre motregning i skyldnerens krav på til gode skatt eller avgift etter skattebetalingsloven § 13-1 første ledd. Det samme gjelder når innkrevingssentralen krever inn erstatning og andre pengekrav tilkjent en fornærmet eller annen skadelidt i offentlig straffesak, og ved innkreving av erstatning mv. som i sivile saker er tilkjent en skadelidt eller dennes etterlatte på grunn av en straffbar handling som krenker liv, helse eller frihet.</article><article class="legalP" id="paragraf-4-ledd-2">Bestemmelsene om beslagsfrihet i dekningsloven kapittel 2 gjelder tilsvarende, med unntak for motregning mellom samme typer krav.</article><article class="legalP" id="paragraf-4-ledd-3">Motregningsadgangen i krav som tilkommer konkursboer og som er gjenstand for fordeling etter skattebetalingsloven kapittel 8, er begrenset til den andel av kravet som etter fordelingsreglene tilkommer staten eller folketrygden.</article><article class="legalP" id="paragraf-4-ledd-4">Når Statens innkrevingssentral gjennomfører motregning til dekning av flere krav, dekkes kravene i den prioritetsrekkefølgen som følger av dekningsloven § 2-8.</article><article class="legalP" id="paragraf-4-ledd-5">Motregning gjennomføres ved at Statens innkrevingssentral underretter den som skal foreta utbetalingen om at beløpet skal overføres til innkrevingssentralen. Samtidig gis skyldneren underretning om motregningen. Det skal opplyses om klageadgangen etter sjette ledd.</article><article class="legalP" id="paragraf-4-ledd-6">Motregning kan påklages etter tvangsfullbyrdelsesloven § 5-16. Motregningserklæringen kan ikke påklages senere enn en måned etter at den ble mottatt.</article></article><article class="legalArticle" data-lovdata-URL="LTI/lov/2013-01-11-3/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innhenting av opplysninger og rett til innsyn</span></h2><article class="legalP" id="paragraf-5-ledd-1">Statens innkrevingssentral kan innhente opplysninger etter tvangsfullbyrdelsesloven § 7-12 og ligningsloven § 3-13 bokstav a og i.</article><article class="legalP" id="paragraf-5-ledd-2">Statens innkrevingssentral kan kreve at forsikringsselskaper gir innkrevingssentralen opplysninger om forsikrede gjenstander som tilhører en skyldner.</article><article class="legalP" id="paragraf-5-ledd-3">Statens innkrevingssentral kan kreve at Småbåtregisteret gir innkrevingssentralen opplysninger om båter som tilhører en skyldner.</article><article class="legalP" id="paragraf-5-ledd-4">Enhver kan kreve innsyn hos Statens innkrevingssentral i de opplysninger som er lagret elektronisk om vedkommende.</article></article><article class="legalArticle" data-lovdata-URL="LTI/lov/2013-01-11-3/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forholdet til personopplysningsloven</span></h2><article class="legalP" id="paragraf-6-ledd-1">Personopplysningsloven gjelder for Statens innkrevingssentral med mindre annet er bestemt i eller i medhold av lov. Statens innkrevingsentral er behandlingsansvarlig for personopplysninger innhentet i forbindelse med ivaretakelse av oppgaver etter denne lov og oppgaver etter tvangsfullbyrdelsesloven.</article><article class="legalP" id="paragraf-6-ledd-2">Statens innkrevingssentrals behandling av personopplysninger under innkrevingen av krav etter denne loven er unntatt fra konsesjonsplikt etter personopplysningsloven § 33.</article><article class="legalP" id="paragraf-6-ledd-3">Departementet kan gi forskrift om at Statens innkrevingssentrals behandling av personopplysninger skal være unntatt fra meldeplikt etter personopplysningsloven § 31.</article></article><article class="legalArticle" data-lovdata-URL="LTI/lov/2013-01-11-3/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Renter ved forsinket betaling</span></h2><article class="legalP" id="paragraf-7-ledd-1">For krav hvor det ikke i lov eller forskrift er bestemt at det påløper rente, avgift, gebyr eller tilsvarende ved forsinket betaling, påløper det forsinkelsesrente lik den til enhver tid gjeldende rente fastsatt i forskrift med hjemmel i lov av 17. desember 1976 nr. 100 om renter ved forsinket betaling m.m. § 3 første ledd første punktum.</article><article class="legalP" id="paragraf-7-ledd-2">Renten løper fra 30 dager etter at det er sendt skyldneren skriftlig varsel om at rente vil påløpe ved forsinket betaling.</article><article class="legalP" id="paragraf-7-ledd-3">Departementet kan i forskrift gi nærmere regler om beregning av rente, herunder at det for enkelte kravstyper ikke skal løpe rente eller løpe rente etter en lavere sats enn det som følger av første ledd.</article></article><article class="legalArticle" data-lovdata-URL="LTI/lov/2013-01-11-3/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Betalingslempning</span></h2><article class="legalP" id="paragraf-8-ledd-1">Statens innkrevingssentral kan gi betalingsutsettelse og inngå avtale om avdragsvis betaling dersom det antas å gi bedre dekning enn fortsatt innfordring, og ikke vil virke støtende eller være egnet til å svekke den alminnelige betalingsmoralen. Med mindre annet er bestemt, kan innkrevingssentralen også nedsette kravet dersom vilkårene i første og annet punktum foreligger.</article><article class="legalP" id="paragraf-8-ledd-2">Erstatningskrav og andre pengekrav som tilkommer en fornærmet, skadelidt eller etterlatt kan bare lempes dersom den berettigede samtykker.</article><article class="legalP" id="paragraf-8-ledd-3">Departementet fastsetter nærmere regler om Statens innkrevingssentrals myndighet etter første og annet ledd.</article></article><article class="legalArticle" data-lovdata-URL="LTI/lov/2013-01-11-3/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Partsrepresentasjon</span></h2><article class="legalP" id="paragraf-9-ledd-1">Med mindre noe annet er bestemt, representerer Statens innkrevingssentral staten i saker for domstolene og de alminnelige namsmennene vedrørende krav de innfordrer.</article><article class="legalP" id="paragraf-9-ledd-2">Departementet kan gi instruks om Statens innkrevingssentrals myndighet til å representere staten generelt og i enkeltsaker. Departementet kan i enkeltsaker eller for grupper av saker beslutte at innkrevingssentralen ikke skal representere staten.</article></article><article class="legalArticle" data-lovdata-URL="LTI/lov/2013-01-11-3/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikraftsetting</span></h2><article class="legalP" id="paragraf-10-ledd-1">Loven trer i kraft fra den tid Kongen bestemmer.</article></article><article class="legalArticle" data-lovdata-URL="LTI/lov/2013-01-11-3/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Endringer i andre lover</span></h2><article class="legalP" id="paragraf-11-ledd-1">Med virkning fra den tid loven trer i kraft, gjøres følgende endringer i andre lover:</article> <article class="defaultP" margin-top="true">1. I lov 14. desember 1917 nr. 17 om vassdragsregulering gjøres følgende endring:</article> <article class="defaultP" margin-top="true">§ 25 annet ledd tredje og fjerde punktum oppheves.</article> <article class="defaultP" margin-top="true">2. I lov 24. mai 1929 nr. 4 om tilsyn med elektriske anlegg og elektrisk utstyr gjøres følgende endring:</article> <article class="defaultP" margin-top="true">§ 4 fjerde ledd oppheves.</article> <article class="defaultP" margin-top="true">3. I lov 18. juni 1965 nr. 4 om vegtrafikk gjøres følgende endringer:</article> <article class="defaultP" margin-top="true">§ 38 annet ledd fjerde punktum skal lyde:</article><article class="legalP" id="paragraf-11-ledd-2">Krav som nevnt i paragrafen her innkreves av Statens innkrevingssentral med mindre departementet bestemmer annet.</article> <article class="defaultP" margin-top="true">4. I lov 21. mai 1971 nr. 47 om brannfarlige varer samt væsker og gasser under trykk gjøres følgende endring:</article> <article class="defaultP" margin-top="true">§ 43 fjerde ledd oppheves.</article> <article class="defaultP" margin-top="true">5. I lov 12. desember 1975 nr. 59 om dokumentavgift gjøres følgende endring:</article> <article class="defaultP" margin-top="true">§ 5 annet ledd skal lyde:</article><article class="legalP" id="paragraf-11-ledd-3">Krav som nevnt i første ledd samt renter innkreves av Statens innkrevingssentral med mindre departementet bestemmer annet.</article> <article class="defaultP" margin-top="true">6. I lov 13. juni 1980 nr. 35 om fri rettshjelp gjøres følgende endring:</article> <article class="defaultP" margin-top="true">§ 8 annet ledd skal lyde:</article><article class="legalP" id="paragraf-11-ledd-4">Krav som nevnt i første ledd innkreves av Statens innkrevingssentral med mindre departementet bestemmer annet.</article> <article class="defaultP" margin-top="true">7. I lov 22. mai 1981 nr. 25 om rettergangsmåten i straffesaker gjøres følgende endringer:</article> <article class="defaultP" margin-top="true">§ 455 tredje ledd oppheves.</article> <article class="defaultP" margin-top="true">§ 456 skal lyde:</article><article class="legalP" id="paragraf-11-ledd-5">Bøter og andre pengekrav som er tilkjent i en offentlig straffesak, innkreves av Statens Innkrevingssentral med mindre departementet bestemmer annet. Det samme gjelder erstatning og andre pengekrav som er tilkjent en fornærmet eller en annen skadelidt i en offentlig straffesak, dersom den berettigete ønsker det.</article><article class="legalP" id="paragraf-11-ledd-6">Bot som ikke betales eller lar seg inndrive ved lønnstrekk eller annen tvangsfullbyrding, skal fullbyrdes ved soning av den subsidiære fengselsstraffen. Vedtak om soning treffes av politiet.</article><article class="legalP" id="paragraf-11-ledd-7">Etter nærmere regler fastsatt av Justisdepartementet kan bøtelagte pålegges å betale renter og gebyr på ubetalte bøter samt eventuelle andre utgifter som påløper ved tvangsinndriving. Tilsvarende regler kan fastsettes for ilagt inndragning. Dom eller forelegg på bot eller inndragning er også tvangsgrunnlag for tilleggskrav etter dette ledd.</article> <article class="defaultP" margin-top="true">8. I lov 17. desember 1982 nr. 86 om rettsgebyr gjøres følgende endring:</article> <article class="defaultP" margin-top="true">§ 3 fjerde ledd skal lyde:</article><article class="legalP" id="paragraf-11-ledd-8">Krav som nevnt i første ledd innkreves av Statens innkrevingssentral med mindre departementet bestemmer annet.</article> <article class="defaultP" margin-top="true">§ 14 sjette ledd nytt annet punktum skal lyde:</article><article class="legalP" id="paragraf-11-ledd-9">Det samme gjelder når Statens innkrevingssentral gjennomfører tvangsdekning i enkle pengekrav etter tvangsfullbyrdelsesloven § 2-14 annet ledd.</article> <article class="defaultP" margin-top="true">Nåværende § 14 sjette ledd annet punktum blir nytt tredje punktum.</article> <article class="defaultP" margin-top="true">9. I lov 20. juni 1986 nr. 35 om mesterbrev i håndverk og annen næring gjøres følgende endring:</article> <article class="defaultP" margin-top="true">§ 1 a annet ledd oppheves.</article> <article class="defaultP" margin-top="true">10. I lov 12. juni 1987 nr. 48 om norsk internasjonalt skipsregister gjøres følgende endring:</article> <article class="defaultP" margin-top="true">§ 5 tredje ledd oppheves.</article> <article class="defaultP" margin-top="true">11. I lov 20. mai 1988 nr. 32 om militær disiplinærmyndighet gjøres følgende endringer:</article> <article class="defaultP" margin-top="true">§ 40 tredje ledd annet punktum skal lyde:</article><article class="legalP" id="paragraf-11-ledd-10">Krav som nevnt i denne paragraf innkreves av Statens innkrevingssentral med mindre departementet bestemmer annet.</article> <article class="defaultP" margin-top="true">12. I lov 16. juni 1989 nr. 54 om offisiell statistikk og Statistisk Sentralbyrå gjøres følgende endring:</article> <article class="defaultP" margin-top="true">§ 2-3 annet ledd oppheves.</article> <article class="defaultP" margin-top="true">13. I lov 29. juni 1990 nr. 50 om produksjon, omforming, overføring, omsetning og fordeling av energi m.m. gjøres følgende endring:</article> <article class="defaultP" margin-top="true">§ 10-7 annet ledd annet til fjerde punktum oppheves.</article> <article class="defaultP" margin-top="true">14. I lov 26. juni 1992 nr. 86 om tvangsfullbyrdelse gjøres følgende endringer:</article> <article class="defaultP" margin-top="true">Ny del I i kapittel 2 med §§ 2-1 til 2-13 skal ha overskriften «I. De alminnelige namsmyndighetene».</article> <article class="defaultP" margin-top="true">Ny del II i kapittel 2 skal lyde:</article><span class="futuretitle" id="paragraf-11-foreslåttittel-1">II Statens innkrevingssentral</span><article class="futureLegalArticle" data-name="§2-14" id="paragraf-11-foreslåttparagraf-1"><span class="futureLegalArticleHeader">§ 2-14. <span class="legalArticleTitle">Statens innkrevingssentrals namskompetanse</span></span><article class="legalP" id="paragraf-11-foreslåttparagraf-1-ledd-1">For de krav den har til innfordring og som det foreligger tvangsgrunnlag for, kan Statens innkrevingssentral beslutte utleggstrekk eller stifte utleggspant dersom panterett kan gis rettsvern ved registrering i et register eller ved underretning til tredjeperson, jf. panteloven kapittel 5, og utleggsforretningen kan holdes på innkrevingssentralens kontor etter § 7-9 første ledd.</article><article class="legalP" id="paragraf-11-foreslåttparagraf-1-ledd-2">Når innkrevingssentralen selv har stiftet utleggspant i enkle pengekrav, kan den gjennomføre tvangsdekning i kravet etter reglene i kapittel 10 del III.</article><article class="legalP" id="paragraf-11-foreslåttparagraf-1-ledd-3">Bestemmelsene i §§ 5-1 til 5-5 og §§ 7-3 til 7-8 gjelder ikke for Statens innkrevingssentral når den utøver myndighet etter første og annet ledd.</article><article class="legalP" id="paragraf-11-foreslåttparagraf-1-ledd-4">Før utleggsforretning etter første ledd finner sted, skal saksøkte varsles med oppfordring om innen to uker å uttale seg om forhold av betydning for om utlegg skal tas og om valg av gjenstand for utlegget. Saksøkte skal i oppfordringen gjøres oppmerksom på hvilke kostnader som er påløpt, på at ytterligere kostnader vil påløpe om utlegg blir tatt, og på at utlegg kan unngås ved at kravet med renter og kostnader betales innen fristen etter første punktum. Det kan samtidig opplyses om tid og sted for avholdelse av utleggsforretning. Første og annet punktum gjelder tilsvarende når innkrevingssentralen gjennomfører tvangsdekning i enkle pengekrav etter annet ledd. Vil tvangsfullbyrdelsen ellers bli vesentlig vanskeliggjort, kan meddelelse til saksøkte unnlates.</article><article class="legalP" id="paragraf-11-foreslåttparagraf-1-ledd-5">Statens innkrevingssentral kan begjære utlegg hos de alminnelige namsmyndighetene for krav den har til innfordring og som det foreligger tvangsgrunnlag for.</article></article><article class="futureLegalArticle" data-name="§2-15" id="paragraf-11-foreslåttparagraf-2"><span class="futureLegalArticleHeader">§ 2-15. <span class="legalArticleTitle">Verneting ved klage</span></span><article class="legalP" id="paragraf-11-foreslåttparagraf-2-ledd-1">Klage etter § 5-16 over Statens innkrevingssentrals avgjørelser og handlemåte under tvangsfullbyrdelsen avgjøres av tingretten for det distrikt der Statens innkrevingssentral ligger.</article></article><article class="futureLegalArticle" data-name="§2-16" id="paragraf-11-foreslåttparagraf-3"><span class="futureLegalArticleHeader">§ 2-16. <span class="legalArticleTitle">Innhenting og videreformidling av opplysninger</span></span><article class="legalP" id="paragraf-11-foreslåttparagraf-3-ledd-1">Statens innkrevingssentral kan uten hinder av taushetsplikt innhente og utlevere opplysninger om skyldnerens inntekts- og formuesforhold og om avholdte utleggsforretninger til bruk for andre namsmyndigheters tvangsfullbyrdelse.</article></article><article class="futureLegalArticle" data-name="§2-17" id="paragraf-11-foreslåttparagraf-4"><span class="futureLegalArticleHeader">§ 2-17. <span class="legalArticleTitle">Frister. Elektronisk kommunikasjon</span></span><article class="legalP" id="paragraf-11-foreslåttparagraf-4-ledd-1">§§ 2-7 og 2-13 gjelder tilsvarende for Statens innkrevingssentrals tvangsfullbyrdelse.</article></article> <article class="defaultP" margin-top="true">15. I lov 28. august 1992 nr. 103 om pengespill mv. gjøres følgende endringer:</article> <article class="defaultP" margin-top="true">§ 15 femte ledd oppheves. Sjette og syvende ledd blir nytt femte og sjette ledd.</article> <article class="defaultP" margin-top="true">16. I lov 4. desember 1992 nr. 127 om kringkasting gjøres følgende endringer:</article> <article class="defaultP" margin-top="true">§ 8-4 fjerde ledd skal lyde:</article><article class="legalP" id="paragraf-11-ledd-11">Krav som nevnt i tredje ledd innkreves av Statens innkrevingssentral med mindre departementet bestemmer annet.</article> <article class="defaultP" margin-top="true">17. I lov 4. desember 1992 nr. 132 om legemidler gjøres følgende endring:</article> <article class="defaultP" margin-top="true">§ 33 oppheves.</article> <article class="defaultP" margin-top="true">18. I lov 24. juni 1994 nr. 39 om sjøfarten gjøres følgende endringer:</article> <article class="defaultP" margin-top="true">§ 11 niende ledd oppheves.</article> <article class="defaultP" margin-top="true">19. I lov 24. februar 1995 nr. 11 om lotterier mv. gjøres følgende endring:</article> <article class="defaultP" margin-top="true">§ 14 d annet ledd oppheves.</article> <article class="defaultP" margin-top="true">20. I lov 26. juni 1998 nr. 47 om fritids- og småbåter gjøres følgende endringer:</article> <article class="defaultP" margin-top="true">§ 41 a femte ledd oppheves. Sjette og syvende ledd blir nytt femte og sjette ledd.</article> <article class="defaultP" margin-top="true">21. I lov 17. juli 1998 nr. 56 om årsregnskap gjøres følgende endringer:</article> <article class="defaultP" margin-top="true">§ 8-4 skal lyde:</article><article class="legalP" id="paragraf-11-ledd-12">Krav som nevnt i § 8-3 innkreves av Statens innkrevingssentral med mindre departementet bestemmer annet.</article> <article class="defaultP" margin-top="true">22. I lov 14. april 2000 nr. 31 om behandling av personopplysninger gjøres følgende endring:</article> <article class="defaultP" margin-top="true">§ 47 a annet ledd oppheves.</article> <article class="defaultP" margin-top="true">23. I lov 2. juni 2000 nr. 39 om apotek gjøres følgende endring:</article> <article class="defaultP" margin-top="true">§ 9-4 oppheves.</article> <article class="defaultP" margin-top="true">24. I lov 24. november 2000 nr. 82 om vassdrag og grunnvann gjøres følgende endringer:</article> <article class="defaultP" margin-top="true">§ 60 a annet ledd tredje til femte punktum oppheves.</article> <article class="defaultP" margin-top="true">25. I lov 20. april 2001 nr. 13 om erstatning fra staten for personskade voldt ved straffbar handling m.m. gjøres følgende endring:</article> <article class="defaultP" margin-top="true">§ 17 annet ledd skal lyde:</article><article class="legalP" id="paragraf-11-ledd-13">Krav som nevnt i første ledd innkreves av Statens innkrevingssentral med mindre departementet bestemmer annet.</article> <article class="defaultP" margin-top="true">26. I lov 15. juni 2001 nr. 59 om stiftelser gjøres følgende endringer:</article> <article class="defaultP" margin-top="true">§ 7 fjerde ledd annet punktum oppheves.</article> <article class="defaultP" margin-top="true">27. I lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver gjøres følgende endringer:</article> <article class="defaultP" margin-top="true">§ 28 femte ledd og sjette ledd oppheves.</article> <article class="defaultP" margin-top="true">28. I lov 6. juni 2003 nr. 39 om burettslag gjøres følgende endringer:</article> <article class="defaultP" margin-top="true">§ 6-16 fjerde ledd annet og tredje punktum oppheves.</article> <article class="defaultP" margin-top="true">29. I lov 3. juni 2005 nr. 37 om utdanningsstøtte gjøres følgende endringer:</article> <article class="defaultP" margin-top="true">§ 12 skal lyde:</article><article class="legalP" id="paragraf-11-ledd-14">Krav som nevnt i § 11 innkreves av Statens innkrevingssentral med mindre departementet bestemmer annet.</article> <article class="defaultP" margin-top="true">30. I lov 17. juni 2005 nr. 67 om betaling og innkreving av skattekrav gjøres følgende endring:</article> <article class="defaultP" margin-top="true">§ 2-7 første ledd skal lyde:</article><article class="legalP" id="paragraf-11-ledd-15">Departementet kan i forskrift bestemme at Statens innkrevingssentral skal innkreve nærmere bestemte skatte- og avgiftskrav og andre krav som tilkommer staten etter bestemmelse i SI-loven, med unntak for krav som innkreves av skatteoppkreverne for kommunene.</article> <article class="defaultP" margin-top="true">31. I lov 16. juni 2006 nr. 20 om arbeids- og velferdsforvaltningen gjøres følgende endringer:</article> <article class="defaultP" margin-top="true">§ 18 annet ledd annet punktum oppheves.</article> <article class="defaultP" margin-top="true">32. I lov 16. februar 2007 nr. 9 om skipssikkerhet gjøres følgende endringer:</article> <article class="defaultP" margin-top="true">§ 48 annet ledd oppheves. Tredje ledd blir nytt annet ledd.</article> <article class="defaultP" margin-top="true">§ 50 fjerde ledd oppheves. Femte ledd blir nytt fjerde ledd.</article> <article class="defaultP" margin-top="true">§ 57 første ledd annet punktum oppheves.</article> <article class="defaultP" margin-top="true">33. I lov 19. juni 2009 nr. 101 om erverv og utvinning av mineralressurser gjøres følgende endringer:</article> <article class="defaultP" margin-top="true">§ 66 femte ledd oppheves. Sjette ledd blir nytt femte ledd.</article> <article class="defaultP" margin-top="true">§ 67 fjerde ledd oppheves. Femte ledd blir nytt fjerde ledd.</article> <article class="defaultP" margin-top="true">34. I lov 4. juni 2010 nr. 21 om fornybar energiproduksjon til havs gjøres følgende endring:</article> <article class="defaultP" margin-top="true">§ 10-9 annet ledd tredje til femte punktum oppheves.</article> <article class="defaultP" margin-top="true">35. I lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret gjøres følgende endringer:</article> <article class="defaultP" margin-top="true">§ 11 annet ledd oppheves. Tredje ledd blir nytt annet ledd.</article> <article class="defaultP" margin-top="true">36. I lov 24. juni 2011 nr. 39 om elsertifikater gjøres følgende endringer:</article> <article class="defaultP" margin-top="true">§ 26 annet ledd annet til fjerde punktum oppheves.</article></article></main></body></html>