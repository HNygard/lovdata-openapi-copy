<!DOCTYPE html><html lang="no"><head><title>Forskrift om overtredelsesgebyr ved manglende føring og oppbevaring av personalliste</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-09-12-1072</dd><dt class="dokid">DokumentID</dt><dd class="dokid">LTI/forskrift/2013-09-12-1072</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 12 s 2088</dd><dt class="dateInForce">I kraft fra</dt><dd class="dateInForce">2014-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§10-9</li></ul></dd><dt class="dateOfPublication">Kunngjort</dt><dd class="dateOfPublication">2013-09-13 14:10</dd><dt class="journalNumber">Journalnummer</dt><dd class="journalNumber">2013-0952</dd><dt class="titleShort">Korttittel</dt><dd class="titleShort">Forskrift om gebyr ved manglende personalliste</dd><dt class="title">Tittel</dt><dd class="title">Forskrift om overtredelsesgebyr ved manglende føring og oppbevaring av personalliste</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 12. september 2013 med hjemmel i lov 13. juni 1980 nr. 24 om ligningsforvaltning (ligningsloven) § 10-9.</dd><dt class="refid">RefID</dt><dd class="refid">forskrift/2013-09-12-1072</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overtredelsesgebyr ved manglende føring og oppbevaring av personalliste<ul class="tocSubUl"><li>§ 1. Overtredelsesgebyr</li><li>§ 2. Varsel</li><li>§ 3. Vedtakets form og innhold</li><li>§ 4. Frafallelse</li><li>§ 5. Klage over vedtaket</li><li>§ 6. Innkrevingsmyndighet</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2013-09-12-1072" id="dokument"><h1>Forskrift om overtredelsesgebyr ved manglende føring og oppbevaring av personalliste</h1><article class="legalArticle" data-lovdata-URL="LTI/forskrift/2013-09-12-1072/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Overtredelsesgebyr</span></h2><article class="legalP" id="paragraf-1-ledd-1">Den som ikke oppfyller sine plikter til å føre og oppbevare personalliste i eller i medhold av lov 19. november 2004 nr. 73 om bokføring (bokføringsloven), kan ilegges overtredelsesgebyr etter ligningsloven § 10-9.</article><article class="legalP" id="paragraf-1-ledd-2">Vedtak om overtredelsesgebyr treffes av skattekontoret.</article></article><article class="legalArticle" data-lovdata-URL="LTI/forskrift/2013-09-12-1072/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Varsel</span></h2><article class="legalP" id="paragraf-2-ledd-1">Før det treffes vedtak om overtredelsesgebyr skal det sendes varsel med anledning til uttalelse innen en nærmere angitt frist. Fristen skal som hovedregel være to uker. Varsel skal være skriftlig og gjøre rede for hva saken gjelder.</article><article class="legalP" id="paragraf-2-ledd-2">Varsel kan unnlates når den bokføringspliktige allerede på annen måte har fått kjennskap til at vedtak skal treffes og har hatt rimelig foranledning til å uttale seg, eller varsel av andre grunner må anses åpenbart unødvendig.</article></article><article class="legalArticle" data-lovdata-URL="LTI/forskrift/2013-09-12-1072/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vedtakets form og innhold</span></h2><article class="legalP" id="paragraf-3-ledd-1">Et vedtak om overtredelsesgebyr skal være skriftlig. Bakgrunnen for gebyret skal fremgå, og det skal inntas en kort begrunnelse for gebyret.</article></article><article class="legalArticle" data-lovdata-URL="LTI/forskrift/2013-09-12-1072/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Frafallelse</span></h2><article class="legalP" id="paragraf-4-ledd-1">Skattekontoret kan frafalle gebyret helt eller delvis dersom overtredelsen er forårsaket av særlige forhold utenfor den bokføringspliktiges kontroll.</article></article><article class="legalArticle" data-lovdata-URL="LTI/forskrift/2013-09-12-1072/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage over vedtaket</span></h2><article class="legalP" id="paragraf-5-ledd-1">Vedtak om gebyr kan påklages til Skattedirektoratet. Klagefristen på tre uker regnes fra det tidspunktet vedtaket er kommet frem. Klagen settes frem for skattekontoret. Skattekontoret skal enten omgjøre vedtaket, eller snarest mulig legge klagen frem for Skattedirektoratet.</article></article><article class="legalArticle" data-lovdata-URL="LTI/forskrift/2013-09-12-1072/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innkrevingsmyndighet</span></h2><article class="legalP" id="paragraf-6-ledd-1">Kravet skal betales til og innkreves av skattekontoret.</article></article><article class="legalArticle" data-lovdata-URL="LTI/forskrift/2013-09-12-1072/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2014.</article></article></main></body></html>