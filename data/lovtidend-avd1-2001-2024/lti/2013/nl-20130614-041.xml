<!DOCTYPE html><html lang="no"><head><title>Lov om endringer i aksjeloven mv. (offentlig kunngjøring i avis mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-14-41</dd><dt class="dokid">DokumentID</dt><dd class="dokid">LTI/lov/2013-06-14-41</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1390</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1959-12-18-1</li><li>lov/1984-06-08-58</li><li>lov/1985-06-21-78</li><li>lov/1985-06-21-83</li><li>lov/1991-08-30-71</li><li>lov/1992-07-17-99</li><li>lov/1997-06-13-44</li><li>lov/1997-06-13-45</li><li>lov/1999-01-29-6</li><li>lov/2001-06-15-59</li><li>lov/2001-06-15-93</li><li>lov/2003-06-06-38</li><li>lov/2003-06-06-39</li><li>lov/2007-06-29-81</li></ul></dd><dt class="legalArea">Rettsområde</dt><dd class="legalArea"><ul><li>Samerett &gt; Reindrift</li></ul></dd><dt class="dateOfPublication">Kunngjort</dt><dd class="dateOfPublication">2013-06-14 15:50</dd><dt class="journalNumber">Journalnummer</dt><dd class="journalNumber">2013-0488</dd><dt class="titleShort">Korttittel</dt><dd class="titleShort">Endringslov til aksjeloven mv.</dd><dt class="title">Tittel</dt><dd class="title">Lov om endringer i aksjeloven mv. (offentlig kunngjøring i avis mv.)</dd><dt class="miscInformation">Annet om dokumentet</dt><dd class="miscInformation">Prop.122 L (2012–2013), Innst.345 L (2012–2013), Lovvedtak 69 (2012–2013). Stortingets første og andre gangs behandling hhv. 30. mai og 3. juni 2013. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2013-06-14-41</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i aksjeloven mv. (offentlig kunngjøring i avis mv.)<ul class="tocSubUl"><li>I<ul class="tocSubUl"><li>§ 13-14. Kreditorvarsel</li></ul></li><li>II<ul class="tocSubUl"><li>§ 13-15. Kreditorvarsel</li></ul></li><li>III</li><li>IV<ul class="tocSubUl"><li>§ 50. Melding til Foretaksregisteret og kreditorvarsel</li></ul></li><li>V</li><li>VI</li><li>VII</li><li>VIII<ul class="tocSubUl"><li>§ 9-9. Kreditorvarsel</li></ul></li><li>IX</li><li>X<ul class="tocSubUl"><li>§ 114. Kreditorvarsel</li></ul></li><li>XI</li><li>XII</li><li>XIII</li><li>XIV</li><li>XV</li></ul></li></ul></dd></dl></header><main class="documentBody" data-lovdata-URL="LTI/lov/2013-06-14-41" id="dokument"><h1>Lov om endringer i aksjeloven mv. (offentlig kunngjøring i avis mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 18. desember 1959 nr. 1 om mortifikasjon av skuldbrev m.v.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 8. juni 1984 nr. 58 om gjeldsforhandling og konkurs (konkursloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 21. juni 1985 nr. 78 om registrering av foretak.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 21. juni 1985 nr. 83 om ansvarlige selskaper og kommandittselskaper (Selskapsloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 30. august 1991 nr. 71 om statsforetak.</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 17. juli 1992 nr. 99 om frivillig og tvungen gjeldsordning for privatpersoner (gjeldsordningsloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 13. juni 1997 nr. 44 om aksjeselskaper (aksjeloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 13. juni 1997 nr. 45 om allmennaksjeselskaper (allmennaksjeloven).</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 29. januar 1999 nr. 6 om interkommunale selskaper.</article></article></li><li data-li-identifier="10" data-name="10"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 15. juni 2001 nr. 59 om stiftelser (stiftelsesloven).</article></article></li><li data-li-identifier="11" data-name="11"><article class="listArticle" data-text-size="small" id="punkt-11"><article class="legalP" id="punkt-11-ledd-1">Lov 15. juni 2001 nr. 93 om helseforetak m.m. (helseforetaksloven).</article></article></li><li data-li-identifier="12" data-name="12"><article class="listArticle" data-text-size="small" id="punkt-12"><article class="legalP" id="punkt-12-ledd-1">Lov 6. juni 2003 nr. 38 om bustadbyggjelag (bustadbyggjelagslova).</article></article></li><li data-li-identifier="13" data-name="13"><article class="listArticle" data-text-size="small" id="punkt-13"><article class="legalP" id="punkt-13-ledd-1">Lov 6. juni 2003 nr. 39 om burettslag (burettslagslova).</article></article></li><li data-li-identifier="14" data-name="14"><article class="listArticle" data-text-size="small" id="punkt-14"><article class="legalP" id="punkt-14-ledd-1">Lov 29. juni 2007 nr. 81 om samvirkeforetak (samvirkelova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-14-41/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. juni 1997 nr. 44 om aksjeselskaper gjøres følgende endringer:</article> <article class="defaultP" margin-top="true">§ 4-11 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Varselet etter første ledd skal senest to måneder før registreringen sendes alle som ifølge aksjeeierboken er aksjeeiere, og kunngjøres i Brønnøysundregistrenes elektroniske kunngjøringspublikasjon.</article> <article class="defaultP" margin-top="true">§ 4-26 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Morselskapet skal gi aksjeeierne et tilbud om løsningssum. Dersom tilbudet rettes skriftlig på papir til alle aksjeeiere med kjent adresse, og i tillegg kunngjøres i Brønnøysundregistrenes elektroniske kunngjøringspublikasjon, kan det fastsettes en frist for den enkelte aksjeeier til å komme med innsigelser mot eller avslå tilbudet. Dersom slik innsigelse ikke kommer frem til selskapet innen utløpet av fristen, anses aksjeeieren for å ha akseptert tilbudet. Fristen kan ikke settes kortere enn to måneder fra kunngjøringen. I den skriftlige henvendelsen og i kunngjøringen skal aksjeeierne gjøres oppmerksom på fristen og følgene av å overskride den.</article> <article class="defaultP" margin-top="true">§ 12-6 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">Foretaksregisteret skal, så snart beslutningen om kapitalnedsetting er registrert, kunngjøre beslutningen i Brønnøysundregistrenes elektroniske kunngjøringspublikasjon og varsle selskapets kreditorer om at innsigelse mot at nedsettingen settes i kraft, må meldes til selskapet innen seks uker fra kunngjøringen.</article></article></li></ul></article> <article class="defaultP" margin-top="true">§ 13-14 skal lyde:</article><article class="futureLegalArticle" data-name="§13-14" id="kapittel-1-foreslåttparagraf-1"><span class="futureLegalArticleHeader">§ 13-14. <span class="legalArticleTitle">Kreditorvarsel</span></span><article class="legalP" id="kapittel-1-foreslåttparagraf-1-ledd-1">Foretaksregisteret skal kunngjøre beslutningene om fusjon i Brønnøysundregistrenes elektroniske kunngjøringspublikasjon og varsle selskapenes kreditorer om at innsigelse mot fusjonen må meldes til selskapet innen seks uker fra kunngjøringen.</article></article> <article class="defaultP" margin-top="true">§ 13-21 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Er beslutningen om fusjonen meldt til Foretaksregisteret etter § 13-13, skal retten uten opphold melde dommen til Foretaksregisteret, som kunngjør dommen på selskapets kostnad i Brønnøysundregistrenes elektroniske kunngjøringspublikasjon.</article> <article class="defaultP" margin-top="true">§ 16-4 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Ved registrering av meldingen om oppløsning skal Foretaksregisteret kunngjøre beslutningen om å oppløse selskapet i Brønnøysundregistrenes elektroniske kunngjøringspublikasjon. I kunngjøringen skal selskapets kreditorer varsles om at de må melde sine krav til avviklingsstyrets leder innen seks uker fra kunngjøringen. Navn og adresse til avviklingsstyrets leder skal fremgå av kunngjøringen.</article> <article class="defaultP" margin-top="true">Annet ledd oppheves. Nåværende tredje ledd blir nytt annet ledd.</article> <article class="defaultP" margin-top="true">§ 16-16 annet ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Har selskapet ikke brakt forholdet i orden ved fristens utløp, skal Foretaksregisteret eller Regnskapsregisteret gjenta varselet ved kunngjøring i Brønnøysundregistrenes elektroniske kunngjøringspublikasjon. I kunngjøringen skal det angis at vilkårene for oppløsning av selskapet er oppfylt, og at selskapet har en frist på fire uker fra kunngjøringen til å bringe forholdet i orden. Følgene av at fristen oversittes, skal også angis.</article></section><section class="section" data-name="kapII" id="kapittel-2" data-lovdata-URL="LTI/lov/2013-06-14-41/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 13. juni 1997 nr. 45 om allmennaksjeselskaper gjøres følgende endringer:</article> <article class="defaultP" margin-top="true">§ 4-25 tredje ledd skal lyde:</article><article class="numberedLegalP" data-numerator="3" id="kapittel-2-nummer-1">(3) Morselskapet skal gi aksjeeierne et tilbud om løsningssum. Dersom tilbudet rettes skriftlig på papir til alle aksjeeiere med kjent adresse, og i tillegg kunngjøres i Brønnøysundregistrenes elektroniske kunngjøringspublikasjon, kan det fastsettes en frist for den enkelte aksjeeier til å komme med innsigelser mot eller avslå tilbudet. Dersom slik innsigelse ikke kommer frem til selskapet innen utløpet av fristen, anses aksjeeieren for å ha akseptert tilbudet. Fristen kan ikke settes kortere enn to måneder fra kunngjøringen. I den skriftlige henvendelsen og i kunngjøringen skal aksjeeierne gjøres oppmerksom på fristen og følgene av å overskride den.</article> <article class="defaultP" margin-top="true">§ 12-6 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-2-nummer-1-punkt-1"><article class="legalP" id="kapittel-2-nummer-1-punkt-1-ledd-1">Foretaksregisteret skal, så snart beslutningen om kapitalnedsetting er registrert, kunngjøre beslutningen i Brønnøysundregistrenes elektroniske kunngjøringspublikasjon og varsle selskapets kreditorer om at innsigelse mot at nedsettingen settes i kraft, må meldes til selskapet innen seks uker fra kunngjøringen.</article></article></li></ul></article> <article class="defaultP" margin-top="true">§ 13-15 skal lyde:</article><article class="futureLegalArticle" data-name="§13-15" id="kapittel-2-foreslåttparagraf-1"><span class="futureLegalArticleHeader">§ 13-15. <span class="legalArticleTitle">Kreditorvarsel</span></span><article class="legalP" id="kapittel-2-foreslåttparagraf-1-ledd-1">Foretaksregisteret skal kunngjøre beslutningene om fusjon i Brønnøysundregistrenes elektroniske kunngjøringspublikasjon og varsle selskapenes kreditorer om at innsigelse mot fusjonen må meldes til selskapet innen seks uker fra kunngjøringen.</article></article> <article class="defaultP" margin-top="true">§ 13-22 annet ledd skal lyde:</article><article class="numberedLegalP" data-numerator="2" id="kapittel-2-nummer-2">(2) Er beslutningen om fusjonen meldt til Foretaksregisteret etter § 13-14, skal retten uten opphold melde dommen til Foretaksregisteret, som kunngjør dommen på selskapets kostnad i Brønnøysundregistrenes elektroniske kunngjøringspublikasjon.</article> <article class="defaultP" margin-top="true">§ 16-4 første ledd skal lyde:</article><article class="numberedLegalP" data-numerator="1" id="kapittel-2-nummer-3">(1) Ved registrering av meldingen om oppløsning skal Foretaksregisteret kunngjøre beslutningen om å oppløse selskapet i Brønnøysundregistrenes elektroniske kunngjøringspublikasjon. I kunngjøringen skal selskapets kreditorer varsles om at de må melde sine krav til avviklingsstyrets leder innen seks uker fra kunngjøringen. Navn og adresse til avviklingsstyrets leder skal fremgå av kunngjøringen.</article> <article class="defaultP" margin-top="true">Annet ledd oppheves. Nåværende tredje ledd blir nytt annet ledd.</article> <article class="defaultP" margin-top="true">§ 16-16 annet ledd skal lyde:</article><article class="numberedLegalP" data-numerator="2" id="kapittel-2-nummer-4">(2) Har selskapet ikke brakt forholdet i orden ved fristens utløp, skal Foretaksregisteret eller Regnskapsregisteret gjenta varselet ved kunngjøring i Brønnøysundregistrenes elektroniske kunngjøringspublikasjon. I kunngjøringen skal det angis at vilkårene for oppløsning av selskapet er oppfylt, og at selskapet har en frist på fire uker fra kunngjøringen til å bringe forholdet i orden. Følgene av at fristen oversittes, skal også angis.</article></section><section class="section" data-name="kapIII" id="kapittel-3" data-lovdata-URL="LTI/lov/2013-06-14-41/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 21. juni 1985 nr. 83 om ansvarlige selskaper og kommandittselskaper gjøres følgende endringer:</article> <article class="defaultP" margin-top="true">§ 2-39 annet ledd skal lyde:</article><article class="numberedLegalP" data-numerator="2" id="kapittel-3-nummer-1">(2) Foretaksregisteret skal samtidig med registrering kunngjøre beslutningen eller avgjørelsen i Brønnøysundregistrenes elektroniske kunngjøringspublikasjon og varsle selskapets kreditorer om at de må melde seg til selskapet innen seks uker regnet fra kunngjøringen.</article> <article class="defaultP" margin-top="true">§ 3-20 første ledd skal lyde:</article><article class="numberedLegalP" data-numerator="1" id="kapittel-3-nummer-2">(1) Skal nedsettingsbeløpet anvendes i samsvar med § 3-19 første ledd bokstav a, trer kapitalnedsettingen i kraft ved registreringen. Skal beløpet anvendes i samsvar med § 3-19 første ledd bokstav b, c eller d, skal Foretaksregisteret så snart beslutningen om kapitalnedsetting er registrert kunngjøre innholdet av beslutningen i Brønnøysundregistrenes elektroniske kunngjøringspublikasjon og varsle selskapets kreditorer om at de må melde fra til selskapet innen seks uker fra kunngjøringen, dersom de vil gjøre innsigelse mot at nedsettingen settes i kraft.</article></section><section class="section" data-name="kapIV" id="kapittel-4" data-lovdata-URL="LTI/lov/2013-06-14-41/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 30. august 1991 nr. 71 om statsforetak skal § 50 lyde:</article><article class="futureLegalArticle" data-name="§50" id="kapittel-4-foreslåttparagraf-1"><span class="futureLegalArticleHeader">§ 50. <span class="legalArticleTitle">Melding til Foretaksregisteret og kreditorvarsel</span></span><article class="legalP" id="kapittel-4-foreslåttparagraf-1-ledd-1">Avviklingsstyret skal straks gi melding til Foretaksregisteret om at foretaket er besluttet oppløst. Foretaksregisteret skal samtidig med registrering av meldingen kunngjøre beslutningen i Brønnøysundregistrenes elektroniske kunngjøringspublikasjon og varsle foretakets fordringshavere om at de må melde seg til foretaket innen seks uker fra kunngjøringen.</article></article></section><section class="section" data-name="kapV" id="kapittel-5" data-lovdata-URL="LTI/lov/2013-06-14-41/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 29. januar 1999 nr. 6 om interkommunale selskaper skal § 33 fjerde ledd lyde:</article><article class="legalP" id="kapittel-5-ledd-2">Straks avviklingsstyret er oppnevnt, plikter det å sende melding om oppløsningsvedtaket og oppnevningen av avviklingsstyre til Foretaksregisteret. Det skal fremgå av meldingen at departementet har godkjent oppløsningen. Foretaksregisteret skal samtidig med at registrering finner sted, kunngjøre beslutningen i Brønnøysundregistrenes elektroniske kunngjøringspublikasjon og varsle selskapets kreditorer om at de må melde seg til selskapet innen seks uker fra kunngjøringen.</article></section><section class="section" data-name="kapVI" id="kapittel-6" data-lovdata-URL="LTI/lov/2013-06-14-41/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 15. juni 2001 nr. 59 om stiftelser gjøres følgende endringer:</article> <article class="defaultP" margin-top="true">§ 52 annet ledd skal lyde:</article><article class="legalP" id="kapittel-6-ledd-2">Stiftelsestilsynet skal kunngjøre vedtaket om å oppheve stiftelsen i Brønnøysundregistrenes elektroniske kunngjøringspublikasjon. I kunngjøringen skal stiftelsens kreditorer varsles om at de må melde sine krav til avviklingsstyrets leder innen seks uker fra kunngjøringen. Navn og adresse til avviklingsstyrets leder skal fremgå av kunngjøringen. Alle kreditorer med kjent adresse skal så vidt mulig ha særskilt varsel.</article> <article class="defaultP" margin-top="true">§ 53 fjerde ledd skal lyde:</article><article class="legalP" id="kapittel-6-ledd-3">Når sammenslåingen er vedtatt, og vedtaket i tilfelle er godkjent av Stiftelsestilsynet, skal Stiftelsestilsynet kunngjøre vedtaket og varsle stiftelsenes kreditorer om at de må melde fra til stiftelsen innen seks uker fra kunngjøringen, dersom de vil gjøre innsigelse mot sammenslåingen. § 52 annet ledd fjerde og femte punktum gjelder tilsvarende.</article></section><section class="section" data-name="kapVII" id="kapittel-7" data-lovdata-URL="LTI/lov/2013-06-14-41/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 15. juni 2001 nr. 93 om helseforetak m.m. skal § 47 tredje ledd lyde:</article><article class="legalP" id="kapittel-7-ledd-2">Beslutning om oppløsning skal straks meldes til Foretaksregisteret. Foretaksregisteret skal samtidig med registrering av meldingen kunngjøre beslutningen i Brønnøysundregistrenes elektroniske kunngjøringspublikasjon og varsle foretakets fordringshavere om at de må melde seg til foretaket innen seks uker fra kunngjøringen.</article></section><section class="section" data-name="kapVIII" id="kapittel-8" data-lovdata-URL="LTI/lov/2013-06-14-41/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 6. juni 2003 nr. 38 om bustadbyggjelag gjøres følgende endringer:</article> <article class="defaultP" margin-top="true">§ 9-9 skal lyde:</article><article class="futureLegalArticle" data-name="§9-9" id="kapittel-8-foreslåttparagraf-1"><span class="futureLegalArticleHeader">§ 9-9. <span class="legalArticleTitle">Kreditorvarsel</span></span><article class="legalP" id="kapittel-8-foreslåttparagraf-1-ledd-1">Føretaksregisteret skal kunngjere vedtaka om samanslåing i Brønnøysundregistra sin elektroniske kunngjeringspublikasjon og varsle kreditorane i laga om at eventuelle motsegner mot samanslåinga må meldast til laget innan seks veker frå siste kunngjering.</article></article> <article class="defaultP" margin-top="true">§ 9-13 fjerde ledd skal lyde:</article><article class="numberedLegalP" data-numerator="4" id="kapittel-8-nummer-1">(4) Er vedtaket om samanslåinga meldt til Føretaksregisteret etter § 9-11, skal retten utan opphald melde dommen til Føretaksregisteret, som skal kunngjere dommen på lagets kostnad i Brønnøysundregistra sin elektroniske kunngjeringspublikasjon.</article> <article class="defaultP" margin-top="true">§ 10-4 første ledd skal lyde:</article><article class="numberedLegalP" data-numerator="1" id="kapittel-8-nummer-2">(1) Ved registrering av meldinga om oppløysing skal Føretaksregisteret kunngjere vedtaket om å oppløyse laget i Brønnøysundregistra sin elektroniske kunngjeringspublikasjon. I kunngjeringa skal kreditorane til laget varslast om at dei må melde sine krav til avviklingsstyret innan seks veker frå kunngjeringa, og om at krav som blir melde etter at overskot er utdelt, ikkje vil bli dekte, om dei ikkje alt er kjende for avviklingsstyret. Namn og adresse til leiaren av avviklingsstyret skal gå fram av kunngjeringa.</article> <article class="defaultP" margin-top="true">Annet ledd oppheves. Nåværende tredje ledd blir nytt annet ledd.</article> <article class="defaultP" margin-top="true">§ 10-15 annet ledd skal lyde:</article><article class="numberedLegalP" data-numerator="2" id="kapittel-8-nummer-3">(2) Har laget ikkje retta tilhøvet når fristen går ut, skal Føretaksregisteret eller Rekneskapsregisteret ta opp igjen varselet ved kunngjering i Brønnøysundregistra sin elektroniske kunngjeringspublikasjon. I kunngjeringa skal det opplysast at vilkåra for oppløysing av laget er oppfylte, og at laget har ein frist på fire veker frå kunngjeringa til å rette tilhøvet. Følgjene av at fristen ikkje blir halden, skal også opplysast.</article></section><section class="section" data-name="kapIX" id="kapittel-9" data-lovdata-URL="LTI/lov/2013-06-14-41/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I lov 6. juni 2003 nr. 39 om burettslag gjøres følgende endringer:</article> <article class="defaultP" margin-top="true">§ 10-3 annet ledd skal lyde:</article><article class="numberedLegalP" data-numerator="2" id="kapittel-9-nummer-1">(2) Føretaksregisteret skal kunngjere vedtaka om samanslåing i Brønnøysundregistra sin elektroniske kunngjeringspublikasjon og varsle kreditorane i laga om at eventuelle motsegner mot samanslåinga må meldast til laget innan seks veker frå kunngjeringa.</article> <article class="defaultP" margin-top="true">Tredje ledd oppheves.</article> <article class="defaultP" margin-top="true">§ 11-4 første ledd skal lyde:</article><article class="numberedLegalP" data-numerator="1" id="kapittel-9-nummer-2">(1) Ved registrering av meldinga om oppløysing skal Føretaksregisteret kunngjere vedtaket om å oppløyse laget i Brønnøysundregistra sin elektroniske kunngjeringspublikasjon. I kunngjeringa skal kreditorane til laget varslast om at dei må melde krava sine til avviklingsstyret innan seks veker frå kunngjeringa. Namn og adresse til leiaren for avviklingsstyret skal gå fram av kunngjeringa.</article> <article class="defaultP" margin-top="true">Annet ledd oppheves. Nåværende tredje ledd blir nytt annet ledd.</article></section><section class="section" data-name="kapX" id="kapittel-10" data-lovdata-URL="LTI/lov/2013-06-14-41/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">I lov 29. juni 2007 nr. 81 om samvirkeforetak gjøres følgende endringer:</article> <article class="defaultP" margin-top="true">§ 114 skal lyde:</article><article class="futureLegalArticle" data-name="§114" id="kapittel-10-foreslåttparagraf-1"><span class="futureLegalArticleHeader">§ 114. <span class="legalArticleTitle">Kreditorvarsel</span></span><article class="legalP" id="kapittel-10-foreslåttparagraf-1-ledd-1">Foretaksregisteret skal kunngjere vedtaka om fusjon i Brønnøysundregistra sin elektroniske kunngjeringspublikasjon og varsle kreditorane i foretaket om at motsegner mot fusjonen må meldast til vedkomande foretak innan seks veker frå kunngjeringa.</article></article> <article class="defaultP" margin-top="true">§ 117 fjerde ledd skal lyde:</article><article class="numberedLegalP" data-numerator="4" id="kapittel-10-nummer-1">(4) Er vedtaket om fusjonen meldt til Foretaksregisteret etter § 116, skal retten utan opphald melde dommen til Foretaksregisteret, som skal kunngjere dommen på foretaket sin kostnad i Brønnøysundregistra sin elektroniske kunngjeringspublikasjon.</article> <article class="defaultP" margin-top="true">§ 130 første ledd skal lyde:</article><article class="numberedLegalP" data-numerator="1" id="kapittel-10-nummer-2">(1) Ved registrering av meldinga om oppløysing skal Foretaksregisteret kunngjere vedtaket om å oppløyse foretaket i Brønnøysundregistra sin elektroniske kunngjeringspublikasjon. I kunngjeringa skal kreditorane til foretaket varslast om at dei må melde sine krav til leiaren av avviklingsstyret innan seks veker frå kunngjeringa. Namn og adresse til leiaren av avviklingsstyret skal gå fram av kunngjeringa.</article> <article class="defaultP" margin-top="true">Annet ledd oppheves. Nåværende tredje ledd blir nytt annet ledd.</article> <article class="defaultP" margin-top="true">§ 142 annet ledd skal lyde:</article><article class="numberedLegalP" data-numerator="2" id="kapittel-10-nummer-3">(2) Har foretaket ikkje retta tilhøvet når fristen går ut, skal Foretaksregisteret eller Rekneskapsregisteret ta opp igjen varselet ved kunngjering i Brønnøysundregistra sin elektroniske kunngjeringspublikasjon. I kunngjeringa skal det opplysast at vilkåra for oppløysing av foretaket er oppfylte, og at foretaket har ein frist på fire veker frå kunngjeringa til å rette tilhøvet. Følgjene av at fristen ikkje blir halden, skal også opplysast.</article></section><section class="section" data-name="kapXI" id="kapittel-11" data-lovdata-URL="LTI/lov/2013-06-14-41/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">I lov 8. juni 1984 nr. 58 om gjeldsforhandling og konkurs gjøres følgende endringer:</article> <article class="defaultP" margin-top="true">§ 6 første ledd første punktum skal lyde:</article><article class="legalP" id="kapittel-11-ledd-2">Når forhandling om frivillig gjeldsordning er åpnet, skal gjeldsnemnda, hvis ikke retten beslutter å gjøre det selv, uten opphold kunngjøre åpningen i Brønnøysundregistrenes elektroniske kunngjøringspublikasjon.</article> <article class="defaultP" margin-top="true">§ 35 annet ledd skal lyde:</article><article class="legalP" id="kapittel-11-ledd-3">Kunngjøringen rykkes inn i Brønnøysundregistrenes elektroniske kunngjøringspublikasjon.</article> <article class="defaultP" margin-top="true">§ 78 tredje ledd skal lyde:</article><article class="legalP" id="kapittel-11-ledd-4">Retten eller føreren av konkursregisteret dersom departementet bestemmer det, skal sende kunngjøringen til Brønnøysundregistrenes elektroniske kunngjøringspublikasjon. Bostyreren skal dessuten sende kunngjøringen til alle kjente fordringshavere.</article> <article class="defaultP" margin-top="true">§ 136 tredje ledd skal lyde:</article><article class="legalP" id="kapittel-11-ledd-5">Kunngjøring om at bobehandlingen er innstilt, skal offentliggjøres i Brønnøysundregistrenes elektroniske kunngjøringspublikasjon.</article></section><section class="section" data-name="kapXII" id="kapittel-12" data-lovdata-URL="LTI/lov/2013-06-14-41/KAPITTEL_12"><h2 data-text-align="center">XII</h2><article class="legalP" id="kapittel-12-ledd-1">I lov 17. juli 1992 nr. 99 om frivillig og tvungen gjeldsordning for privatpersoner skal § 3-2 første ledd første punktum lyde:</article><article class="legalP" id="kapittel-12-ledd-2">Straks etter at gjeldsforhandling er åpnet, skal det rykkes inn kunngjøring om det i Norsk Lysingsblad med oppfordring til enhver som har fordring mot skyldneren, om å melde sitt krav til namsmannen innen tre uker etter kunngjøringen.</article></section><section class="section" data-name="kapXIII" id="kapittel-13" data-lovdata-URL="LTI/lov/2013-06-14-41/KAPITTEL_13"><h2 data-text-align="center">XIII</h2><article class="legalP" id="kapittel-13-ledd-1">I lov 18. desember 1959 nr. 1 om mortifikasjon av skuldbrev m.v. skal § 7 annet ledd fjerde punktum lyde:</article><article class="legalP" id="kapittel-13-ledd-2">Oppmaninga skal utlysast ein gong i Norsk Lysingsblad.</article></section><section class="section" data-name="kapXIV" id="kapittel-14" data-lovdata-URL="LTI/lov/2013-06-14-41/KAPITTEL_14"><h2 data-text-align="center">XIV</h2><article class="legalP" id="kapittel-14-ledd-1">I lov 21. juni 1985 nr. 78 om registrering av foretak skal § 7-3 første ledd andre punktum lyde:</article><article class="legalP" id="kapittel-14-ledd-2">Dersom det ikke kommer svar innen fristen, skal tilsvarende varsel også kunngjøres i Brønnøysundregistrenes elektroniske kunngjøringspublikasjon.</article></section><section class="section" data-name="kapXV" id="kapittel-15" data-lovdata-URL="LTI/lov/2013-06-14-41/KAPITTEL_15"><h2 data-text-align="center">XV</h2><article class="legalP" id="kapittel-15-ledd-1">Loven gjelder fra den tid Kongen bestemmer.</article></section></main></body></html>