<!DOCTYPE html><html lang="no"><head><title>Forskrift om endring i forskrift om målenheter og måling</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-05-1416</dd><dt class="dokid">DokumentID</dt><dd class="dokid">LTI/forskrift/2013-12-05-1416</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 17 s 2934</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-20-1723</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§10</li><li>lov/2007-01-26-4/§17</li></ul></dd><dt class="dateOfPublication">Kunngjort</dt><dd class="dateOfPublication">2013-12-12 16:10</dd><dt class="journalNumber">Journalnummer</dt><dd class="journalNumber">2013-1230</dd><dt class="titleShort">Korttittel</dt><dd class="titleShort">Endr. i forskrift om målenheter og måling</dd><dt class="title">Tittel</dt><dd class="title">Forskrift om endring i forskrift om målenheter og måling</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og handelsdepartementet 5. desember 2013 med hjemmel i lov 26. januar 2007 nr. 4 om målenheter, måling og normaltid § 10 og § 17.</dd><dt class="refid">RefID</dt><dd class="refid">forskrift/2013-12-05-1416</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om målenheter og måling<ul class="tocSubUl"><li>I<ul class="tocSubUl"><li>§ 5-1. Brukerens ansvar</li><li>§ 5-2. Tilsyn</li><li>§ 5-3. Dokumentene som skal fremlegges ved tilsynet</li><li>§ 5-4. Justervesenets adgang til å pålegge internkontroll</li><li>§ 5-5. Plikt til aktsomhet, retting og melding</li><li>§ 5-6. Brukerens plikter</li><li>§ 5-7. Merking av måleredskapet</li><li>§ 5-8. Retting og midlertidig brukstillatelse</li><li>§ 5-9. Adgangen til å anvende brukerens utstyr ved tilsynet</li><li>§ 5-10. Overtredelsesgebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-05-1416" id="dokument"><h1>Forskrift om endring i forskrift om målenheter og måling</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-05-1416/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2007 nr. 1723 om målenheter og måling gjøres følgende endringer:</article> <article class="defaultP" margin-top="true">§ 1-2 bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>kontroll</i>: når det i forbindelse med et tilsyn undersøkes om et måleredskap når det brukes oppfyller kravene til måleredskapet.</article></article></li></ul></article> <article class="defaultP" margin-top="true">§ 1-2 bokstav g og h skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>oppfølgingskontroll</i>: en kontroll av et måleredskap som gjennomføres som følge av en melding fra en bruker eller andre og som fastslår om måleredskapet når det brukes er i overensstemmelse med kravene til måleredskapet</article></article></li><li data-li-identifier="h)" data-name="h)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>ordinær kontroll:</i> en kontroll av et måleredskap som fastslår om måleredskapet når det brukes er i overensstemmelse med kravene til måleredskapet.</article></article></li></ul></article> <article class="defaultP" margin-top="true">§ 3-4 første ledd skal lyde:</article><article class="legalP" id="kapittel-1-ledd-2">Det er fastsatt krav ved bruk av følgende måleredskaper når måleresultatet brukes som grunnlag for beregning av økonomisk oppgjør:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Automatiske diskontinuerlige summeringsvekter, jf. forskrift 21. desember 2007 nr. 1737 om krav til automatiske diskontinuerlige summeringsvekter</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Automatiske gravimetriske fyllemaskiner, jf. forskrift 21. desember 2007 nr. 1747 om krav til automatiske gravimetriske fyllemaskiner</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Automatisk jernbanevekter, jf. forskrift 21. desember 2007 nr. 1741 om krav til automatiske jernbanevekter</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Instrumenter for automatisk veiing av enkeltmengder (catchvekt), jf. forskrift 21. desember 2007 nr. 1742 om krav til instrumenter for automatisk veiing av enkeltmengder (catchvekter)</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Transportbåndvekter, jf. forskrift 21. desember 2007 nr. 1736 om krav til transportbåndvekter</article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Elektrisitetsmålere som måler aktiv energi eller en kombinasjon av aktiv og reaktiv energi i et lavspenningsdistribusjonsnett, jf. forskrift 28. desember 2007 nr. 1753 om krav til elektrisitetsmålere</article></article></li><li data-li-identifier="g)" data-name="g)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">Flasker brukt som målebeholdere, jf. forskrift 21. desember 2007 nr. 1732 om krav til flasker brukt som målebeholdere (måleflasker)</article></article></li><li data-li-identifier="h)" data-name="h)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">Flerdimensjonsmålere, jf. forskrift 21. desember 2007 nr. 1746 om krav til instrumenter til flerdimensjonale målinger (flerdimensjonsmålere)</article></article></li><li data-li-identifier="i)" data-name="i)"><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">Gjennomstrømningsmålere for andre væsker enn vann, jf. forskrift 21. desember 2007 nr. 1738 om krav til gjennomstrømningsmålere (for væsker unntatt vann)</article></article></li><li data-li-identifier="j)" data-name="j)"><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1">Ikke-automatiske vekter, jf. forskrift 21. desember 2007 nr. 1735 om krav til ikke-automatiske vekter</article></article></li><li data-li-identifier="k)" data-name="k)"><article class="listArticle" id="kapittel-1-ledd-2-punkt-11"><article class="legalP" id="kapittel-1-ledd-2-punkt-11-ledd-1">Lengdemålingsinstrumenter, jf. forskrift 21. desember 2007 nr. 1740 om krav til lengdemålingsinstrumenter</article></article></li><li data-li-identifier="l)" data-name="l)"><article class="listArticle" id="kapittel-1-ledd-2-punkt-12"><article class="legalP" id="kapittel-1-ledd-2-punkt-12-ledd-1">Lengdemål som måler nivået i tanker</article></article></li><li data-li-identifier="m)" data-name="m)"><article class="listArticle" id="kapittel-1-ledd-2-punkt-13"><article class="legalP" id="kapittel-1-ledd-2-punkt-13-ledd-1">Materielle lengdemål, jf. forskrift 21. desember 2007 nr. 1739 om krav til materielle lengdemål</article></article></li><li data-li-identifier="n)" data-name="n)"><article class="listArticle" id="kapittel-1-ledd-2-punkt-14"><article class="legalP" id="kapittel-1-ledd-2-punkt-14-ledd-1">Målekar for fisk, jf. forskrift 21. desember 2007 nr. 1734 om krav til målekar for fisk</article></article></li><li data-li-identifier="o)" data-name="o)"><article class="listArticle" id="kapittel-1-ledd-2-punkt-15"><article class="legalP" id="kapittel-1-ledd-2-punkt-15-ledd-1">Skipstanker, jf. forskrift 21. desember 2007 nr. 1748 om krav til kalibrering av skipstanker som brukes til beregning av økonomisk oppgjør</article></article></li><li data-li-identifier="p)" data-name="p)"><article class="listArticle" id="kapittel-1-ledd-2-punkt-16"><article class="legalP" id="kapittel-1-ledd-2-punkt-16-ledd-1">Taksametre, jf. forskrift 1. oktober 2009 nr. 1226 om krav til taksametre.</article></article></li></ul></article> <article class="defaultP" margin-top="true">§ 3-4 tredje ledd skal lyde:</article><article class="legalP" id="kapittel-1-ledd-3">Dersom det i produksjonen av en ferdigpakning brukes måleredskap som ikke er underlagt krav eller ikke oppfyller kravene til måleredskapet, skal innholdet i ferdigpakningen kontrolleres med et egnet måleredskap som er underlagt krav og som oppfyller kravene. Justervesenet kan i det enkelte tilfelle godta stikkprøvebasert egenkontroll.</article> <article class="defaultP" margin-top="true">Kapittel 5 skal lyde:</article><span class="futuretitle" id="kapittel-1-foreslåttittel-1">Kapittel 5 – Krav til målinger og måleredskaper under bruk</span><article class="futureLegalArticle" data-name="§5-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Brukerens ansvar</span></span><article class="legalP" id="kapittel-1-foreslåttparagraf-1-ledd-1">En bruker er ansvarlig for at et måleredskap oppfyller kravene i forskriften, samsvarserklæringen, instrumentspesifikk forskrift og andre krav gitt i og med hjemmel i lov om målenheter, måling og normaltid. Måleredskapet kan bare brukes dersom det er godkjent etter bestemmelsene i kapittel 4 før det ble solgt.</article></article><article class="futureLegalArticle" data-name="§5-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-2-ledd-1">Justervesenets tilsyn under bruk kan være periodisk. Ved periodisk tilsyn opprettes tilsynsperiode som minst må løpe mellom to periodiske tilsyn. Tilsynsperioden regnes i kalenderår, og tilsynet kan av effektivitetshensyn gjennomføres på et hvilket som helst tidspunkt i kalenderåret. Ordningen er ikke til hinder for at annet tilsyn gjennomføres i løpet av tilsynsperioden.</article><article class="legalP" id="kapittel-1-foreslåttparagraf-2-ledd-2">Av effektivitetshensyn kan Justervesenet gjøre unntak fra opprettet tilsynsperiode når Justervesenet er i området for å utføre tilsyn eller annet arbeid i medhold av lov om målenheter, måling og normaltid.</article><article class="legalP" id="kapittel-1-foreslåttparagraf-2-ledd-3">Justervesenet avgjør hvor tilsynet skal finne sted. Måleredskapet skal kontrolleres der det er installert når<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">måleredskapet er faststående eller vanskelig å flytte på grunn av sin størrelse, vekt eller ømfintlighet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">måleredskapet må være plassert der det skal brukes for at tilsynet skal kunne gjennomføres.</article></article></li></ul></article><article class="legalP" id="kapittel-1-foreslåttparagraf-2-ledd-4">For mobile måleredskap kan Justervesenet bestemme at tilsynet skal foretas på angitt sted. Bruker skal da varsles om stedet og tidspunktet for tilsynet minst to uker før tilsynet skal finne sted.</article><article class="legalP" id="kapittel-1-foreslåttparagraf-2-ledd-5">Tilsynet kan ellers foretas i Justervesenets lokaler, og måleredskapet fremstilles da i fullt ferdig stand til å kontrolleres.</article><article class="legalP" id="kapittel-1-foreslåttparagraf-2-ledd-6">Brukeren skal skaffe det tarermaterialet og den arbeidshjelpen som Justervesenet trenger i tilsynsarbeidet.</article><article class="legalP" id="kapittel-1-foreslåttparagraf-2-ledd-7">Dersom brukeren ikke medvirker til eller hindrer tilsynet, er måleredskapet ulovlig å bruke som grunnlag for beregning av et økonomisk oppgjør eller til andre formål som er underlagt krav etter kapittel 3.</article><article class="legalP" id="kapittel-1-foreslåttparagraf-2-ledd-8">Brukeren eller eieren av et måleredskap er ansvarlig for at utstyret som Justervesenet bruker under en kontroll oppbevares og behandles forsvarlig frem til Justervesenet selv tar hånd om utstyret.</article></article><article class="futureLegalArticle" data-name="§5-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">Dokumentene som skal fremlegges ved tilsynet</span></span><article class="legalP" id="kapittel-1-foreslåttparagraf-3-ledd-1">Ved tilsynet skal brukeren legge frem samsvarserklæringen eller den nasjonale typegodkjenningen og annen dokumentasjon som Justervesenet krever. Fremlegger ikke brukeren dokumentene, kan Justervesenet fastsette at måleredskapet ikke kan brukes som grunnlag for beregning av et økonomisk oppgjør eller andre formål som er underlagt krav etter kapittel 3.</article></article><article class="futureLegalArticle" data-name="§5-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Justervesenets adgang til å pålegge internkontroll</span></span><article class="legalP" id="kapittel-1-foreslåttparagraf-4-ledd-1">Justervesenet kan i forskrift eller enkeltvedtak pålegge brukeren krav til internkontroll, når forholdene ligger til rette hos brukeren.</article></article><article class="futureLegalArticle" data-name="§5-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5-5</span>. <span class="legalArticleTitle">Plikt til aktsomhet, retting og melding</span></span><article class="legalP" id="kapittel-1-foreslåttparagraf-5-ledd-1">Er det grunn til å tro at et måleredskap ikke lenger oppfyller kravene til måleredskapet, skal brukeren straks klarlegge og eventuelt rette forholdet. Kan ikke bruddene på kravene rettes, skal brukeren straks ta måleredskapet ut av bruk og sikre det slik at det ikke kan forveksles med måleredskaper som oppfyller kravene til måleredskapet.</article><article class="legalP" id="kapittel-1-foreslåttparagraf-5-ledd-2">Er plomberingen brutt eller måleredskapets vesentlige måletekniske egenskaper påvirket, kan måleredskapet ikke brukes som grunnlag for beregning av et økonomisk oppgjør eller andre formål som er underlagt krav etter kapittel 3 før brukeren har meldt fra til Justervesenet. Brukeren skal kunne dokumentere at meldingen er mottatt av Justervesenet. Etter at Justervesenet har mottatt meldingen kan Justervesenet gjennomføre en oppfølgingskontroll.</article><article class="legalP" id="kapittel-1-foreslåttparagraf-5-ledd-3">Når en beslutning om at et måleredskap er i samsvar med fastsatt krav, er falt bort, jf. lov om målenheter, målinger og normaltid § 9 andre ledd, kan ikke måleredskapet brukes som grunnlag for beregning av et økonomisk oppgjør eller andre formål som er underlagt krav etter kapittel 3.</article><article class="legalP" id="kapittel-1-foreslåttparagraf-5-ledd-4">Den som reparerer, vedlikeholder eller utfører annet arbeid på et måleredskap, skal melde fra til Justervesenet dersom arbeidet bryter en plombering eller gir risiko for at måleredskapet ikke lenger tilfredsstiller kravene til måleredskapet. Justervesenet kan i forskrift gjøre unntak fra paragrafen her.</article></article><article class="futureLegalArticle" data-name="§5-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Brukerens plikter</span></span><article class="legalP" id="kapittel-1-foreslåttparagraf-6-ledd-1">Brukeren plikter å forsikre seg om at måleredskapet kun brukes innenfor den angitte minimums- og maksimumsbelastningen. Justervesenet kan i forskrift eller enkeltvedtak gjøre unntak fra paragrafen her.</article><article class="legalP" id="kapittel-1-foreslåttparagraf-6-ledd-2">Et måleredskap kan ikke brukes som grunnlag for beregning av økonomisk oppgjør eller andre formål etter kapittel 3 når måleredskapet eller utstyret som er tilknyttet måleredskapet er endret slik at det er mulig å manipulere måleresultatet.</article></article><article class="futureLegalArticle" data-name="§5-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5-7</span>. <span class="legalArticleTitle">Merking av måleredskapet</span></span><article class="legalP" id="kapittel-1-foreslåttparagraf-7-ledd-1">Justervesenet kan merke måleredskapet med et merke som gir uttrykk for om måleredskapet oppfyller kravene i regelverket.</article><article class="legalP" id="kapittel-1-foreslåttparagraf-7-ledd-2">Justervesenet kan merke måleredskapet med et merke som identifiserer måleredskapet.</article></article><article class="futureLegalArticle" data-name="§5-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 5-8</span>. <span class="legalArticleTitle">Retting og midlertidig brukstillatelse</span></span><article class="legalP" id="kapittel-1-foreslåttparagraf-8-ledd-1">Tilfredsstiller ikke et måleredskap kravene til måleredskapet, kan Justervesenet fastsette en frist for retting, jf. lov om målenheter, måling og normaltid § 26. Måleredskapet kan midlertidig brukes frem til denne fristen. Reparerer ikke brukeren måleredskapet og melder fra til Justervesenet i samsvar med § 5-5 andre ledd innen fristen kan ikke måleredskapet brukes som grunnlag for beregning av et økonomisk oppgjør eller andre formål etter kapittel 3.</article></article><article class="futureLegalArticle" data-name="§5-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 5-9</span>. <span class="legalArticleTitle">Adgangen til å anvende brukerens utstyr ved tilsynet</span></span><article class="legalP" id="kapittel-1-foreslåttparagraf-9-ledd-1">Det kan avtales at Justervesenet anvender brukerens utstyr for gjennomføringen av tilsynet dersom Justervesenet anser det hensiktsmessig. Justervesenet setter de nødvendige krav.</article></article><article class="futureLegalArticle" data-name="§5-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 5-10</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-10-ledd-1">Overtredelse av bestemmelsene i dette kapittelet kan medføre pålegg om overtredelsesgebyr utmålt etter bestemmelsene i kapittel 7.</article></article> <article class="defaultP" margin-top="true">§ 6-2 første ledd skal lyde:</article><article class="legalP" id="kapittel-1-ledd-4">Det skal betales et gebyr for Justervesenets kontroll av et måleredskap under bruk og for førstegangsgodkjenning og installasjonskontroll av et måleredskap.</article> <article class="defaultP" margin-top="true">§ 6-4 første og annet ledd skal lyde:</article><article class="legalP" id="kapittel-1-ledd-5">For kontroll- og tilsynsaktiviteter som ikke omfattes av § 6-2 og som utføres i Justervesenets lokaler, skal det betales et gebyr på kr 1 340 per time Justervesenet bruker på aktiviteten. Det betales kr 340 per påbegynte kvarter.</article><article class="legalP" id="kapittel-1-ledd-6">For kontroll- og tilsynsaktiviteter som ikke omfattes av § 6-2 og som er nødvendiggjør reisevirksomhet, skal det betales et gebyr på kr 3 510 per time Justervesenet bruker på å utføre aktiviteten på kontrollstedet. Det skal betales kr 890 per påbegynte kvarter. Dersom reise- og oppholdsutgifter kan knyttes til en ansvarlig, skal det i tillegg betales nødvendige reise- og oppholdsutgifter etter Statens reiseregulativ.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-05-1416/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2014.</article></section></main></body></html>