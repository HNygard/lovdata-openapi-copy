<!DOCTYPE html><html lang="no"><head><title>Forskrift om opptak, studier og eksamen ved Høgskolen i Buskerud og Vestfold</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-11-11-1365</dd><dt class="dokid">DokumentID</dt><dd class="dokid">LTI/forskrift/2013-11-11-1365</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 16 s 2653</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-04-30-554</li><li>forskrift/2008-12-09-1391</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>forskrift/2007-01-31-173</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2013-12-03 16:20</dd><dt class="journalNumber">Journalnummer</dt><dd class="journalNumber">2013-1195</dd><dt class="titleShort">Korttittel</dt><dd class="titleShort">Forskrift om opptak, studier og eksamen ved HiBV</dd><dt class="title">Tittel</dt><dd class="title">Forskrift om opptak, studier og eksamen ved Høgskolen i Buskerud og Vestfold</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av fellesstyret ved Høgskolen i Buskerud og Høgskolen i Vestfold 11. november 2013 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, forskrift 31. januar 2007 nr. 173 om opptak til høyere utdanning og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2013-11-11-1365</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier og eksamen ved Høgskolen i Buskerud og Vestfold<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li></ul></li><li>Kapittel 2. Opptak<ul class="tocSubUl"><li>§ 2-1. Opptakskrav</li><li>§ 2-2. Søknad om lokalt opptak</li><li>§ 2-3. Rangering av søkere</li><li>§ 2-4. Realkompetanse</li><li>§ 2-5. Minstekrav for opptak til masterutdanning</li><li>§ 2-6. Opptak av søkere til forkurs for ingeniørutdanning</li><li>§ 2-7. Betinget opptak til master-, etter- og videreutdanninger</li><li>§ 2-8. Reservert studieplass</li></ul></li><li>Kapittel 3. Grader<ul class="tocSubUl"><li>§ 3-1. Tildeling av grader</li><li>§ 3-2. Krav til bachelorgradens omfang og sammensetning</li><li>§ 3-3. Krav til mastergradens omfang og sammensetning</li><li>§ 3-4. Overlapping i emneinnhold</li></ul></li><li>Kapittel 4. Studier<ul class="tocSubUl"><li>§ 4-1. Studierett</li><li>§ 4-2. Enkeltemnestudent og privatist</li><li>§ 4-3. Utdanningsplan</li><li>§ 4-4. Obligatorisk undervisning og praksis</li><li>§ 4-5. Permisjon fra studier</li></ul></li><li>Kapittel 5. Eksamen<ul class="tocSubUl"><li>§ 5-1. Vilkår for eksamen</li><li>§ 5-2. Oppmelding og avmelding til eksamen</li><li>§ 5-3. Fritak for eksamen og innpassing</li><li>§ 5-4. Antall forsøk til eksamen</li><li>§ 5-5. Veiledet praksis</li><li>§ 5-6. Grunnlaget for vurdering</li><li>§ 5-7. Eksamensform og omfang</li><li>§ 5-8. Ordinær eksamen</li><li>§ 5-9. Ny eksamen</li><li>§ 5-10. Språk og målform</li><li>§ 5-11. Hjelpemidler</li><li>§ 5-12. Tilrettelegging ved eksamen</li><li>§ 5-13. Eksamenssted</li><li>§ 5-14. Fravær fra eksamen og utsettelse av innleveringer</li></ul></li><li>Kapittel 6. Karaktersystem, sensorordninger og sensur<ul class="tocSubUl"><li>§ 6-1. Karaktersystem</li><li>§ 6-2. Karakterfastsettelse</li><li>§ 6-3. Oppnevning av sensorer</li><li>§ 6-4. Sensorordninger</li><li>§ 6-5. Sensur</li><li>§ 6-6. Begrunnelse for karakterfastsettelse</li></ul></li><li>Kapittel 7. Vitnemål<ul class="tocSubUl"><li>§ 7-1. Gradstildeling og vitnemål</li><li>§ 7-2. Diploma supplement</li><li>§ 7-3. Karakterutskrift</li></ul></li><li>Kapittel 8. Annullering, utestengelse og tap av studierett<ul class="tocSubUl"><li>§ 8-1. Fusk</li><li>§ 8-2. Skikkethet</li><li>§ 8-3. Tap av studierett og studieprogresjon</li><li>§ 8-4. Søknad om nytt opptak etter tap av studierett</li></ul></li><li>Kapittel 9. Klage<ul class="tocSubUl"><li>§ 9-1. Klage på opptak</li><li>§ 9-2. Klage på karakter</li><li>§ 9-3. Behandling av klage på karakter</li><li>§ 9-4. Klage over formelle feil ved eksamen</li><li>§ 9-5. Annullering, bortvisning, utestengelse og tap av studierett</li><li>§ 9-6. Advarsel om bortvisning</li></ul></li><li>Kapittel 10. Øvrige bestemmelser<ul class="tocSubUl"><li>§ 10-1. Utfyllende bestemmelser</li><li>§ 10-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2013-11-11-1365" id="dokument"><h1>Forskrift om opptak, studier og eksamen ved Høgskolen i Buskerud og Vestfold</h1><section class="section" data-name="kap1" id="kapittel-1" data-lovdata-URL="LTI/forskrift/2013-11-11-1365/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2013-11-11-1365/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder fra 1. januar 2014 for opptak, grader, studier og eksamener ved Høgskolen i Buskerud og Vestfold. Særskilte bestemmelser som gjelder doktorgradsstudier, omtales i forskrift om graden philosophiae doctor (ph.d.) ved Høgskolen i Buskerud og Vestfold.</article><article class="numberedLegalP" data-numerator="2" id="kapittel-1-paragraf-1-nummer-2">(2) Strider forskriften mot gjeldende lov og/eller rammeplan, gjelder lovens og rammeplanens bestemmelser.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2013-11-11-1365/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2013-11-11-1365/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opptakskrav</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) For utdanning som ikke er regulert av nasjonal rammeplan, gjelder minstekrav for opptak i henhold til godkjent studieplan.</article><article class="numberedLegalP" data-numerator="2" id="kapittel-2-paragraf-1-nummer-2">(2) Regler for opptak til betalings- og oppdragsstudier gis i studieplan eller i avtale om oppdrag.</article></article><article class="legalArticle" data-lovdata-URL="LTI/forskrift/2013-11-11-1365/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Søknad om lokalt opptak</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søknadsfrister til lokalt opptak gis av høyskoledirektør.</article><article class="numberedLegalP" data-numerator="2" id="kapittel-2-paragraf-2-nummer-2">(2) Søknad, samt all nødvendig dokumentasjon, sendes i høyskolens elektroniske søknadssystem.</article></article><article class="legalArticle" data-lovdata-URL="LTI/forskrift/2013-11-11-1365/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Rangering av søkere</span></h3><article class="legalP" id="kapittel-2-paragraf-3-ledd-1">Dersom det er flere kvalifiserte søkere enn antall ledige studieplasser, kan en utdanning bli adgangsregulert. Søkere rangeres innbyrdes etter rangeringsregler gitt i utfyllende bestemmelser.</article></article><article class="legalArticle" data-lovdata-URL="LTI/forskrift/2013-11-11-1365/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Realkompetanse</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) For opptak på grunnlag av realkompetanse til videreutdanninger og masterstudier, kreves nødvendige, faglige forutsetninger som minstekrav for opptak.</article><article class="numberedLegalP" data-numerator="2" id="kapittel-2-paragraf-4-nummer-2">(2) Vedtak om godkjent realkompetanse er kun gyldig i det påfølgende studieåret, og til den utdanningen det er gitt opptak til.</article></article><article class="legalArticle" data-lovdata-URL="LTI/forskrift/2013-11-11-1365/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Minstekrav for opptak til masterutdanning</span></h3><article class="legalP" id="kapittel-2-paragraf-5-ledd-1">For opptak til masterutdanning må søker har karaktersnitt C eller bedre.</article></article><article class="legalArticle" data-lovdata-URL="LTI/forskrift/2013-11-11-1365/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Opptak av søkere til forkurs for ingeniørutdanning</span></h3><article class="legalP" id="kapittel-2-paragraf-6-ledd-1">For opptak til forkurs til ingeniørutdanning må søkere oppfylle et av følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">Fagbrev eller Vg1 og Vg2 fra andre studieretninger enn studiespesialisering i videregående skole.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">Grunnskole og minst fem års praksis, eller en kombinasjon av videregående skole og praksis.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">Generell studiekompetanse, uten den nødvendige kompetansen i matematikk og fysikk. Opptak kan kun gjøres hvis det er ledige studieplasser etter opptak fra gruppe a og b.</article></article></li></ul></article></article><article class="legalArticle" data-lovdata-URL="LTI/forskrift/2013-11-11-1365/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Betinget opptak til master-, etter- og videreutdanninger</span></h3><article class="legalP" id="kapittel-2-paragraf-7-ledd-1">For opptak til videreutdanninger, masterstudier og praktisk-pedagogisk utdanning, kan det innvilges betinget opptak.</article></article><article class="legalArticle" data-lovdata-URL="LTI/forskrift/2013-11-11-1365/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Reservert studieplass</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Innvilget studieplass kan søkes reservert i ett år, eller til neste ordinære opptak til studieprogrammet eller emnet. Det tas forbehold om at studiet blir igangsatt påfølgende år.</article><article class="numberedLegalP" data-numerator="2" id="kapittel-2-paragraf-8-nummer-2">(2) Søknad om reservert studieplass kan innvilges hvis det har oppstått uforutsette og tungtveiende forhold som gjør at søkeren ikke kan benytte studieplassen. Godkjente grunner kan være sykdom, graviditet, omsorgsansvar, innkalling til førstegangstjeneste, eller lignende.</article><article class="numberedLegalP" data-numerator="3" id="kapittel-2-paragraf-8-nummer-3">(3) Søkere som er gitt betinget opptak etter § 2-7, kan ikke søke om reservert plass ved neste opptak.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2013-11-11-1365/KAPITTEL_3"><h2>Kapittel 3. Grader</h2><article class="legalArticle" data-lovdata-URL="LTI/forskrift/2013-11-11-1365/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Tildeling av grader</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Høyskolen tildeler gradene bachelor, master og philosophiae doctor (ph.d.) for de studieprogrammene høyskolen administrerer.</article><article class="numberedLegalP" data-numerator="2" id="kapittel-3-paragraf-1-nummer-2">(2) Studenter som har fullført treårig utdanning av 180 studiepoengs omfang før 1. januar 2003, vil ikke få tildelt bachelorvitnemål.</article></article><article class="legalArticle" data-lovdata-URL="LTI/forskrift/2013-11-11-1365/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Krav til bachelorgradens omfang og sammensetning</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Graden bachelor oppnås på grunnlag av eksamen i emner, emnegrupper eller studieprogram av minst 180 studiepoengs omfang.</article><article class="numberedLegalP" data-numerator="2" id="kapittel-3-paragraf-2-nummer-2">(2) Grunnlaget for graden skal omfatte ett av følgende:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-2-punkt-1"><article class="legalP" id="kapittel-3-paragraf-2-nummer-2-punkt-1-ledd-1">Rammeplanstyrt, integrert, yrkesrettet utdanning av minst 180 studiepoengs omfang.</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-2-punkt-2"><article class="legalP" id="kapittel-3-paragraf-2-nummer-2-punkt-2-ledd-1">Treårig studieprogram med omfang på 180 studiepoeng som i henhold til vedtak i styret for Høgskolen i Buskerud og Vestfold, gir bachelorgrad.</article></article></li><li data-li-identifier="c." data-name="c."><article class="listArticle" id="kapittel-3-paragraf-2-nummer-2-punkt-3"><article class="legalP" id="kapittel-3-paragraf-2-nummer-2-punkt-3-ledd-1">Yrkesrettet tverrfaglig studieløp med omfang på minst 120 studiepoeng, samt studieprogram eller emnegrupper på til sammen 60 studiepoeng.</article></article></li><li data-li-identifier="d." data-name="d."><article class="listArticle" id="kapittel-3-paragraf-2-nummer-2-punkt-4"><article class="legalP" id="kapittel-3-paragraf-2-nummer-2-punkt-4-ledd-1">Selvkomponert, tverrfaglig studieløp med en integrert, yrkesrettet utdanning eller fordypning i emner eller emnegrupper av minst 80 studiepoengs omfang, kombinert med emner eller emnegrupper av minst 30 studiepoengs omfang, innen et annet område. De resterende studiepoengene kan tas innen frittstående emner.</article></article></li><li data-li-identifier="e." data-name="e."><article class="listArticle" id="kapittel-3-paragraf-2-nummer-2-punkt-5"><article class="legalP" id="kapittel-3-paragraf-2-nummer-2-punkt-5-ledd-1">Fullførte tre første studieår (180 studiepoeng) av fireårig grunnskolelærerutdanning etter forskrift om rammeplan.</article></article></li></ul></article></article><article class="legalArticle" data-lovdata-URL="LTI/forskrift/2013-11-11-1365/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Krav til mastergradens omfang og sammensetning</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) De generelle kravene til mastergraden er fastsatt i forskrift om krav til mastergrad.</article><article class="numberedLegalP" data-numerator="2" id="kapittel-3-paragraf-3-nummer-2">(2) Alle studenter skal ha veiledning før masteroppgave leveres til sensur. Omfang av obligatorisk veiledning skal fremgå av studieplanen for det enkelte masterprogram. Bestemmelser om veiledning og krav til masteroppgaven, fastsettes i egen avtale mellom fakultetet og studenten.</article></article><article class="legalArticle" data-lovdata-URL="LTI/forskrift/2013-11-11-1365/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Overlapping i emneinnhold</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Dersom studenten har avlagt eksamen i forskjellige emner hvis innhold helt eller delvis dekker hverandre, og disse skal inngå i ett og samme studium, skal det foretas reduksjon i antall studiepoeng. Instituttleder avgjør omfanget som skal reduseres.</article><article class="numberedLegalP" data-numerator="2" id="kapittel-3-paragraf-4-nummer-2">(2) Overlapping i emneinnhold mellom emner eller studieprogram som inngår i grunnlaget for en bachelorgrad, kan ikke utgjøre mer enn ti studiepoeng totalt. Overlapping ut over ti studiepoeng må kompenseres med emner som er relevante for studieprogrammet.</article><article class="numberedLegalP" data-numerator="3" id="kapittel-3-paragraf-4-nummer-3">(3) For masterprogram, videreutdanninger og andre studier av mindre omfang, kan overlappingen ikke utgjøre mer enn fem studiepoeng.</article><article class="numberedLegalP" data-numerator="4" id="kapittel-3-paragraf-4-nummer-4">(4) Det kan ikke gis fritak for masteroppgaver på grunnlag av tilsvarende arbeid i en tidligere grad.</article><article class="numberedLegalP" data-numerator="5" id="kapittel-3-paragraf-4-nummer-5">(5) I tilfeller som ikke dekkes av disse retningslinjer, gis det reduksjon i det emnet som har dårligst karakter.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2013-11-11-1365/KAPITTEL_4"><h2>Kapittel 4. Studier</h2><article class="legalArticle" data-lovdata-URL="LTI/forskrift/2013-11-11-1365/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Gyldig studierett etableres ved opptak, betaling av semesteravgift og registrering i høyskolens Studentweb. Studieretten gjelder fra opptak til to år etter utløp av normert studietid. Eksamener kan etter studierettens utløp kun avlegges etter nytt opptak som student, herunder som enkeltemnestudent, eller som privatist.</article><article class="numberedLegalP" data-numerator="2" id="kapittel-4-paragraf-1-nummer-2">(2) Retten til å fortsette et studium kan være regulert av særskilte krav for hvert enkelt studium.</article><article class="numberedLegalP" data-numerator="3" id="kapittel-4-paragraf-1-nummer-3">(3) Studieretten opphører når studenten bekrefter skriftlig at vedkommende trekker seg fra studiet, når studiene er fullført og vitnemål eller karakterutskrift er utstedt eller ved tap av studierett, jf. § 8-3.</article></article><article class="legalArticle" data-lovdata-URL="LTI/forskrift/2013-11-11-1365/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Enkeltemnestudent og privatist</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) En person som fyller kravene til opptak, men som ikke har opptak til et studieprogram ved høyskolen, kan søke om opptak til enkeltemner.</article><article class="numberedLegalP" data-numerator="2" id="kapittel-4-paragraf-2-nummer-2">(2) Personer som oppfyller kravene til opptak og andre krav for å avlegge eksamen, men som ikke er tatt opp ved studiet, kan søke om adgang til å avlegge eksamen i et emne som privatist. Privatistenes rettigheter begrenser seg til adgangen til å delta i offentlige forelesninger, og til å avlegge eksamen. Fakultetet med ansvar for emnet, kan bestemme om en privatist også kan gis adgang til annen undervisning.</article><article class="numberedLegalP" data-numerator="3" id="kapittel-4-paragraf-2-nummer-3">(3) Søknad om status som enkeltemnestudent eller privatist, og oppmelding til eksamen, må foreligge innen 15. september og 15. februar. Semesteravgift og/eller eksamensvederlag kreves innbetalt i etterkant dersom søkeren finnes kvalifisert, jf. forskrift om egenbetaling ved universiteter og høyskoler § 2-1.</article></article><article class="legalArticle" data-lovdata-URL="LTI/forskrift/2013-11-11-1365/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Det skal utarbeides en utdanningsplan i samarbeid mellom studenten og høyskolen for alle studenter som er tatt opp til studier av 60 studiepoengs omfang eller mer. Utdanningsplanen skal være satt opp slik at studenten skal kunne gjennomføre planlagt studium eller studieløp på normert tid.</article><article class="numberedLegalP" data-numerator="2" id="kapittel-4-paragraf-3-nummer-2">(2) Utdanningsplanen skal godkjennes av studenten hvert semester for å være gyldig.</article><article class="numberedLegalP" data-numerator="3" id="kapittel-4-paragraf-3-nummer-3">(3) Utdanningsplanen kan endres etter avtale mellom høyskolen og studenten.</article></article><article class="legalArticle" data-lovdata-URL="LTI/forskrift/2013-11-11-1365/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Obligatorisk undervisning og praksis</span></h3><article class="legalP" id="kapittel-4-paragraf-4-ledd-1">Krav om obligatorisk fremmøte til undervisning, gruppesamlinger, obligatoriske arbeidskrav og praksis skal fremgå av studieplanen.</article></article><article class="legalArticle" data-lovdata-URL="LTI/forskrift/2013-11-11-1365/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Permisjon fra studier</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Studenten må sende skriftlig begrunnet søknad til studieadministrasjonen om permisjon fra studiet.</article><article class="numberedLegalP" data-numerator="2" id="kapittel-4-paragraf-5-nummer-2">(2) En student som får barn under studiene, har rett til permisjon fra studiene under svangerskap, adopsjon og til omsorg for barn, jf. lov om universiteter og høyskoler § 4-5.</article><article class="numberedLegalP" data-numerator="3" id="kapittel-4-paragraf-5-nummer-3">(3) Permisjon gis ved førstegangstjeneste, og kan også gis ved sykdom og andre tungtveiende grunner. Permisjon gis normalt for inntil ett år.</article><article class="numberedLegalP" data-numerator="4" id="kapittel-4-paragraf-5-nummer-4">(4) Studenten har fortsatt studierett ved høyskolen. Studenten har rett til å gjenoppta sine studier på tilsvarende nivå som før permisjon, og det skal legges til rette for at studiene kan starte så raskt som mulig etter endt permisjon.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2013-11-11-1365/KAPITTEL_5"><h2>Kapittel 5. Eksamen</h2><article class="legalArticle" data-lovdata-URL="LTI/forskrift/2013-11-11-1365/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vilkår for eksamen</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Vilkår for å avlegge eksamen skal fremgå av studieplanen.</article><article class="numberedLegalP" data-numerator="2" id="kapittel-5-paragraf-1-nummer-2">(2) Vilkår for eksamen kan være arbeidskrav, obligatoriske oppgaver, krav om avlagte eksamener eller prøver, obligatorisk deltakelse eller praksis som må være gjennomført, godkjent og/eller bestått for at studenten skal få avlegge eksamen eller fortsette studiet.</article></article><article class="legalArticle" data-lovdata-URL="LTI/forskrift/2013-11-11-1365/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Oppmelding og avmelding til eksamen</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Studenter med utdanningsplan melder seg opp til ordinær eksamen ved å bekrefte sin utdanningsplan i Studentweb hvert semester. Studenter ved studier uten utdanningsplan og enkeltemnestudenter, skal normalt melde seg til eksamen ved å registrere dette i Studentweb.</article><article class="numberedLegalP" data-numerator="2" id="kapittel-5-paragraf-2-nummer-2">(2) Frister for bekreftelse av utdanningsplan og oppmelding til ordinær eksamen er 15. september for høstsemesteret, og 15. februar for vårsemesteret, dersom ikke annen frist er oppgitt.</article><article class="numberedLegalP" data-numerator="3" id="kapittel-5-paragraf-2-nummer-3">(3) Privatister meldes opp til eksamen manuelt.</article><article class="numberedLegalP" data-numerator="4" id="kapittel-5-paragraf-2-nummer-4">(4) Den enkelte student er selv ansvarlig for oppmelding til eksamen innen oppmeldingsfristen. Det samme gjelder ved avmelding fra eksamen.</article><article class="numberedLegalP" data-numerator="5" id="kapittel-5-paragraf-2-nummer-5">(5) Unntaksvis kan det registreres eksamenspåmelding for studenter dersom eksamen avholdes før frist for bekreftelse av utdanningsplan har utløpt.</article><article class="numberedLegalP" data-numerator="6" id="kapittel-5-paragraf-2-nummer-6">(6) En student ved høyskolen som ønsker å avlegge eksamen i emner tilhørende annet studieprogram hvor studenten ikke er innvilget studierett, vurderes etter § 4-2. Det kan ikke kreves eksamensavgift av student som er registrert som student ved høyskolen.</article><article class="numberedLegalP" data-numerator="7" id="kapittel-5-paragraf-2-nummer-7">(7) Avmelding fra en eksamen skal normalt skje i Studentweb innen kunngjort frist, eller senest to uker før eksamensdato.</article><article class="numberedLegalP" data-numerator="8" id="kapittel-5-paragraf-2-nummer-8">(8) Studenten er selv ansvarlig for å holde seg orientert om tid og sted for den enkelte eksamensavvikling.</article></article><article class="legalArticle" data-lovdata-URL="LTI/forskrift/2013-11-11-1365/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Fritak for eksamen og innpassing</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Søknad om godskrivning av beståtte emner eller eksamener fra andre universiteter og høyskoler avgjøres av dekan i samarbeid med aktuelt fagmiljø ved det fakultet som har ansvaret for vedkommende eksamen eller prøve.</article><article class="numberedLegalP" data-numerator="2" id="kapittel-5-paragraf-3-nummer-2">(2) Fritak skal fremgå av vitnemålet med angivelse av fritaksgrunnlaget. Antall studiepoeng skal også angis.</article><article class="numberedLegalP" data-numerator="3" id="kapittel-5-paragraf-3-nummer-3">(3) Dokumentasjon av realkompetanse kan gi fritak. Prøve for kontroll av de dokumenterte kunnskapene eller tilleggsprøve kan kreves avlagt.</article><article class="numberedLegalP" data-numerator="4" id="kapittel-5-paragraf-3-nummer-4">(4) Dekan kan i studieplan gi bestemmelser om innpassing, fritak og godkjenning av bestemte grader, studieprogram, eller emner ved fakultetet.</article></article><article class="legalArticle" data-lovdata-URL="LTI/forskrift/2013-11-11-1365/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Antall forsøk til eksamen</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) En student kan avlegge eksamen i det samme emnet inntil tre ganger, uansett om eksamen er bestått eller ikke. Begrensningen i antall eksamensforsøk gjelder totalt for et emne, også dersom emnet har skiftet emnekode, inngår med ulik kode i flere studieprogrammer, eller inngår i ny form i et studieprogram i tilknytning til en overgangsordning.</article><article class="numberedLegalP" data-numerator="2" id="kapittel-5-paragraf-4-nummer-2">(2) Etter skriftlig begrunnet og dokumentert søknad, kan det i særlige tilfeller gis dispensasjon for ytterligere eksamensforsøk. Det er normalt bare omstendighetene rundt siste gangs forsøk i emnet som skal legges til grunn for vurderingen. De forhold som legges til grunn må ha vært tilstede på eksamenstidspunktet, eller umiddelbart før, og studenten må ha hatt rimelig grunn for ikke å ha benyttet seg av muligheten for avmelding eller legeattest for gyldig fravær, eventuelt sykemelding etter de regler som gjelder når sykdom oppstår på eksamensdagen.</article><article class="numberedLegalP" data-numerator="3" id="kapittel-5-paragraf-4-nummer-3">(3) Ved flere forsøk til eksamen teller beste karakter.</article><article class="numberedLegalP" data-numerator="4" id="kapittel-5-paragraf-4-nummer-4">(4) Med tellende eksamensforsøk menes at studenten:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-4-nummer-4-punkt-1"><article class="legalP" id="kapittel-5-paragraf-4-nummer-4-punkt-1-ledd-1">har bestått eksamen</article></article></li><li data-li-identifier="b." data-name="b."><article class="listArticle" id="kapittel-5-paragraf-4-nummer-4-punkt-2"><article class="legalP" id="kapittel-5-paragraf-4-nummer-4-punkt-2-ledd-1">trekker seg etter avmeldingsfristens utløp</article></article></li><li data-li-identifier="c." data-name="c."><article class="listArticle" id="kapittel-5-paragraf-4-nummer-4-punkt-3"><article class="legalP" id="kapittel-5-paragraf-4-nummer-4-punkt-3-ledd-1">ikke møter til eksamen</article></article></li><li data-li-identifier="d." data-name="d."><article class="listArticle" id="kapittel-5-paragraf-4-nummer-4-punkt-4"><article class="legalP" id="kapittel-5-paragraf-4-nummer-4-punkt-4-ledd-1">ikke leverer prosjektoppgave, semesteroppgave, hjemmeeksamen, rapport/case, presentasjonsmappe eller annen dokumentasjon som inngår i vurderingen</article></article></li><li data-li-identifier="e." data-name="e."><article class="listArticle" id="kapittel-5-paragraf-4-nummer-4-punkt-5"><article class="legalP" id="kapittel-5-paragraf-4-nummer-4-punkt-5-ledd-1">får karakteren F/«ikke bestått» eller annen karakter som viser at eksamen er underkjent</article></article></li><li data-li-identifier="f." data-name="f."><article class="listArticle" id="kapittel-5-paragraf-4-nummer-4-punkt-6"><article class="legalP" id="kapittel-5-paragraf-4-nummer-4-punkt-6-ledd-1">får sin eksamen annullert på grunn av fusk, forsøk på fusk, falskt vitnemål eller annen uredelig opptreden, jf. lov 1. april 2005 nr. 15 om universiteter og høyskoler § 4-7.</article></article></li></ul></article><article class="numberedLegalP" data-numerator="5" id="kapittel-5-paragraf-4-nummer-5">(5) Bacheloroppgave, hovedprosjekt og andre større prosjektarbeider, som forutsetter individuell eller gruppebasert veiledning, kan gjentas bare én gang. Ny oppgave må være omarbeidet, og leveres senest i påfølgende semester.</article><article class="numberedLegalP" data-numerator="6" id="kapittel-5-paragraf-4-nummer-6">(6) En student kan levere ny eller bearbeidet masteroppgave én gang dersom masteroppgaven er vurdert til «ikke bestått». Det er adgang til å få vurdert en masteroppgave som er vurdert til «bestått» på nytt én gang, dersom oppgaven er vesentlig omarbeidet.</article><article class="numberedLegalP" data-numerator="7" id="kapittel-5-paragraf-4-nummer-7">(7) Tidligere avlagt bachelor- eller masteroppgave kan ikke inngå i en ny grad.</article></article><article class="legalArticle" data-lovdata-URL="LTI/forskrift/2013-11-11-1365/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Veiledet praksis</span></h3><article class="numberedLegalP" data-numerator="1" id="kapittel-5-paragraf-5-nummer-1">(1) Ved vurdering av praksisopplæring er det ekstern veileder eller praksislærer på praksisstedet og høyskolens faglærer som vurderer studentens praksis til «bestått»/«ikke bestått». Høyskolens faglærere skal kunne uttale seg om studentens forutsetninger for å bestå/ikke bestå praksis. Studenten har krav på veiledning underveis.</article><article class="numberedLegalP" data-numerator="2" id="kapittel-5-paragraf-5-nummer-2">(2) Står en student i fare for å få vurdert sin praksisperiode til «ikke bestått», skal studenten varsles skriftlig om dette senest halvveis i praksisperioden. Hvis det i siste halvdel av praksisperioden oppstår forhold som gjør at studenten står i fare for å få vurdert praksisperioden til «ikke bestått», skal studenten varsles om dette umiddelbart.</article><article class="numberedLegalP" data-numerator="3" id="kapittel-5-paragraf-5-nummer-3">(3) Praksisperioden kan også vurderes til «ikke bestått» ut fra manglende oppfylling av arbeidskrav og tilstedeværelse.</article><article class="numberedLegalP" data-numerator="4" id="kapittel-5-paragraf-5-nummer-4">(4) Ved fare for «ikke bestått» praksis, skal ekstern veileder eller praksislærer og høyskolens faglærere gi en skriftlig begrunnelse.</article><article class="numberedLegalP" data-numerator="5" id="kapittel-5-paragraf-5-nummer-5">(5) Ved «ikke bestått» praksisperiode, kan studenten ta denne opp igjen bare én gang. Ved andre gang «ikke bestått» i samme praksisperiode, vil studenten miste studieretten.</article></article><article class="legalArticle" data-lovdata-URL="LTI/forskrift/2013-11-11-1365/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Grunnlaget for vurdering</span></h3><article class="legalP" id="kapittel-5-paragraf-6-ledd-1">Grunnlaget for vurdering er læringsutbyttebeskrivelser slik de er definert i plan for emnet.</article></article><article class="legalArticle" data-lovdata-URL="LTI/forskrift/2013-11-11-1365/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Eksamensform og omfang</span></h3><article class="numberedLegalP" data-numerator="1" id="kapittel-5-paragraf-7-nummer-1">(1) Emnets eksamensform, vekting dersom emnet består av flere deleksamener, samt varighet på skriftlig eksamen, skal fremgå av planen for det enkelte emnet.</article><article class="numberedLegalP" data-numerator="2" id="kapittel-5-paragraf-7-nummer-2">(2) Følgende eksamensordninger kan benyttes – enten individuelt eller i gruppe:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-7-nummer-2-punkt-1"><article class="legalP" id="kapittel-5-paragraf-7-nummer-2-punkt-1-ledd-1">skriftlig eksamen med tilsyn</article></article></li><li data-li-identifier="b." data-name="b."><article class="listArticle" id="kapittel-5-paragraf-7-nummer-2-punkt-2"><article class="legalP" id="kapittel-5-paragraf-7-nummer-2-punkt-2-ledd-1">skriftlig eksamen uten tilsyn, som for eksempel hjemmeeksamen, prosjektoppgaver, semesteroppgaver, presentasjonsmapper, bacheloroppgaver og masteroppgaver</article></article></li><li data-li-identifier="c." data-name="c."><article class="listArticle" id="kapittel-5-paragraf-7-nummer-2-punkt-3"><article class="legalP" id="kapittel-5-paragraf-7-nummer-2-punkt-3-ledd-1">muntlig eksamen</article></article></li><li data-li-identifier="d." data-name="d."><article class="listArticle" id="kapittel-5-paragraf-7-nummer-2-punkt-4"><article class="legalP" id="kapittel-5-paragraf-7-nummer-2-punkt-4-ledd-1">praktisk eksamen.</article></article></li></ul></article><article class="numberedLegalP" data-numerator="3" id="kapittel-5-paragraf-7-nummer-3">(3) Alle skriftlige eksamener, både med og uten tilsyn, skal normalt leveres med kandidatnummer.</article><article class="numberedLegalP" data-numerator="4" id="kapittel-5-paragraf-7-nummer-4">(4) Studenten har selv ansvar for å oppbevare arbeidskrav som skal leveres for evaluering i form av presentasjonsmapper.</article><article class="numberedLegalP" data-numerator="5" id="kapittel-5-paragraf-7-nummer-5">(5) Muntlig eksamen skal være offentlig med mindre hensynet til gjennomføringen tilsier noe annet. Det kan gjøres unntak fra regelen om offentlig eksamen for en student dersom tungtveiende grunner tilsier det, jf. lov 1. april 2005 nr. 15 om universiteter og høyskoler § 3-9 tredje ledd.</article><article class="numberedLegalP" data-numerator="6" id="kapittel-5-paragraf-7-nummer-6">(6) En eksamen skal, som hovedregel, omfatte minst syv og et halvt studiepoeng, dersom dette ikke strider mot forskrift om rammeplan for de ordinære studietilbudene. Høyskoledirektør kan gi dispensasjon fra denne bestemmelsen, ut fra føringer i rammeplan eller særskilte faglige eller pedagogiske hensyn.</article><article class="numberedLegalP" data-numerator="7" id="kapittel-5-paragraf-7-nummer-7">(7) Det skal fremgå av studieplan dersom deleksamener kreves bestått i en bestemt rekkefølge, og dersom bestått deleksamen er en forutsetning for å avlegge andre deleksamener.</article></article><article class="legalArticle" data-lovdata-URL="LTI/forskrift/2013-11-11-1365/§5-8" data-name="§5-8" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Ordinær eksamen</span></h3><article class="numberedLegalP" data-numerator="1" id="kapittel-5-paragraf-8-nummer-1">(1) Ordinær eksamen er første eksamensavvikling, og skal som hovedregel avholdes innen utgangen av det semester undervisningen i emnet avsluttes. Innenfor samme eksamensperiode skal det normalt arrangeres kun én ordinær eksamen i samme emne.</article><article class="numberedLegalP" data-numerator="2" id="kapittel-5-paragraf-8-nummer-2">(2) Eksamensplan bør foreligge ved semesterstart. Enkelte videreutdanningstilbud kan avvike fra hovedregelen.</article></article><article class="legalArticle" data-lovdata-URL="LTI/forskrift/2013-11-11-1365/§5-9" data-name="§5-9" id="kapittel-5-paragraf-9"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">Ny eksamen</span></h3><article class="numberedLegalP" data-numerator="1" id="kapittel-5-paragraf-9-nummer-1">(1) En student som på grunn av gyldig fravær ikke avlegger ordinær eksamen, har rett til å gå opp til ny eksamen i påfølgende semester.</article><article class="numberedLegalP" data-numerator="2" id="kapittel-5-paragraf-9-nummer-2">(2) Ny eksamen kan tilbys studenter med karakteren F/«ikke bestått» eller gyldig fravær på ordinær eksamen. Andre studenter som er kvalifisert for å ta eksamen kan også melde seg opp til ny eksamen når denne arrangeres. I studier med progresjonsbestemmelser der videre studier er avhengig av bestått eksamen, kan studenten gå opp til ny eksamen innenfor samme eksamensperiode, eller så tidlig som mulig i påfølgende semester.</article><article class="numberedLegalP" data-numerator="3" id="kapittel-5-paragraf-9-nummer-3">(3) Samme studieplan som ved siste ordinære eksamen i emnet, gjelder ved ny eksamen i påfølgende semester. Det er deretter studentens eget ansvar å kontrollere hvilken studieplan som gjelder ved senere oppmelding til eksamen i et emne. Det innebærer at eksamensform og vurderingsuttrykk kan være endret. Det kan i enkelte studieplaner være satt særskilte krav for å gå opp til ny eksamen.</article><article class="numberedLegalP" data-numerator="4" id="kapittel-5-paragraf-9-nummer-4">(4) Studenter som får sin eksamen annullert, har adgang til å avlegge eksamen når eventuell utestenging er avviklet, dersom eksamen arrangeres.</article><article class="numberedLegalP" data-numerator="5" id="kapittel-5-paragraf-9-nummer-5">(5) En student som ikke fullfører studiet innen normert tid, har rett til å fullføre etter opprinnelig studieplan i ett år etter at emnet ble undervist siste gang, hvis det i mellomtiden er gjort vesentlige endringer i studieplanen.</article><article class="numberedLegalP" data-numerator="6" id="kapittel-5-paragraf-9-nummer-6">(6) Når et emne tas ut av høyskolens undervisningstilbud, plikter høyskolen å gjennomføre ny eksamen i det påfølgende semesteret. Dersom det fremdeles gjenstår studenter som har karakteren F/«ikke bestått» eller gyldig fravær i et emne som er utgått, gjennomføres ny eksamen en siste gang i derpå følgende semester.</article></article><article class="legalArticle" data-lovdata-URL="LTI/forskrift/2013-11-11-1365/§5-10" data-name="§5-10" id="kapittel-5-paragraf-10"><h3 class="legalArticleHeader"><span class="legalArticleValue">§ 5-10</span>. <span class="legalArticleTitle">Språk og målform</span></h3><article class="numberedLegalP" data-numerator="1" id="kapittel-5-paragraf-10-nummer-1">(1) Eksamensoppgaven skal gis på undervisningsspråket. Dette gjelder for alle eksamensformer.</article><article class="numberedLegalP" data-numerator="2" id="kapittel-5-paragraf-10-nummer-2">(2) Eksamensoppgaver utarbeides på den eller de målformer som samsvarer med målformen til de oppmeldte studentene.</article><article class="numberedLegalP" data-numerator="3" id="kapittel-5-paragraf-10-nummer-3">(3) Studenten kan søke om å få levere eksamen eller andre skriftlige arbeider som inngår i vurderingsgrunnlaget, på et annet språk enn undervisningsspråket, før oppmeldingsfrist til eksamen. Søknad skrives på skjema for tilrettelegging.</article></article><article class="legalArticle" data-lovdata-URL="LTI/forskrift/2013-11-11-1365/§5-11" data-name="§5-11" id="kapittel-5-paragraf-11"><h3 class="legalArticleHeader"><span class="legalArticleValue">§ 5-11</span>. <span class="legalArticleTitle">Hjelpemidler</span></h3><article class="numberedLegalP" data-numerator="1" id="kapittel-5-paragraf-11-nummer-1">(1) Tillatte hjelpemidler ved eksamen skal være angitt i plan for det enkelte emnet, samt tydelig fremgå av eksamensoppgavens forside.</article><article class="numberedLegalP" data-numerator="2" id="kapittel-5-paragraf-11-nummer-2">(2) Studenten har selv ansvar for å gjøre seg kjent med hvilke hjelpemidler som er tillatt, hvordan de virker, og ta disse med til eksamen.</article><article class="numberedLegalP" data-numerator="3" id="kapittel-5-paragraf-11-nummer-3">(3) Studenten plikter å gjøre alle hjelpemidler tilgjengelig for kontroll under eksamen.</article><article class="numberedLegalP" data-numerator="4" id="kapittel-5-paragraf-11-nummer-4">(4) Bruk eller besittelse av ulovlige hjelpemidler i forbindelse med gjennomføringen av eksamen, betraktes som fusk eller forsøk på fusk, jf. § 8-1.</article></article><article class="legalArticle" data-lovdata-URL="LTI/forskrift/2013-11-11-1365/§5-12" data-name="§5-12" id="kapittel-5-paragraf-12"><h3 class="legalArticleHeader"><span class="legalArticleValue">§ 5-12</span>. <span class="legalArticleTitle">Tilrettelegging ved eksamen</span></h3><article class="numberedLegalP" data-numerator="1" id="kapittel-5-paragraf-12-nummer-1">(1) Studenten kan søke om tilrettelegging av eksamen på eget skjema innen 15. september eller 15. februar. Unntak fra denne fristen gjøres kun i de tilfeller hvor det kan dokumenteres at behovet for tilrettelegging inntreffer etter fristens utløp.</article><article class="numberedLegalP" data-numerator="2" id="kapittel-5-paragraf-12-nummer-2">(2) Søknaden må inneholde dokumentasjon fra sakkyndig instans, som for eksempel lege, psykolog, logoped eller annen spesialist. Det skal normalt søkes for hvert semester, med mindre behovet for tilrettelegging er varig. Dokumentasjonen må inneholde en beskrivelse av behovet for tilrettelegging.</article><article class="numberedLegalP" data-numerator="3" id="kapittel-5-paragraf-12-nummer-3">(3) Tilrettelegging må ikke føre til en reduksjon av de faglige kravene som stilles til eksamen.</article><article class="numberedLegalP" data-numerator="4" id="kapittel-5-paragraf-12-nummer-4">(4) Øvrige regler er gitt i utfyllende bestemmelser.</article></article><article class="legalArticle" data-lovdata-URL="LTI/forskrift/2013-11-11-1365/§5-13" data-name="§5-13" id="kapittel-5-paragraf-13"><h3 class="legalArticleHeader"><span class="legalArticleValue">§ 5-13</span>. <span class="legalArticleTitle">Eksamenssted</span></h3><article class="numberedLegalP" data-numerator="1" id="kapittel-5-paragraf-13-nummer-1">(1) Eksamenssted er normalt høyskolens egne lokaler, eller andre lokaler hvor undervisning gjennomføres.</article><article class="numberedLegalP" data-numerator="2" id="kapittel-5-paragraf-13-nummer-2">(2) Studenter som skal gjennomføre deler av studiet i utlandet, og som ønsker å avlegge eksamen i høyskolens emner, må som hovedregel gjøre dette mens de oppholder seg i Norge.</article><article class="numberedLegalP" data-numerator="3" id="kapittel-5-paragraf-13-nummer-3">(3) Det kan i særlige tilfeller søkes om dispensasjon med hensyn til fastsatt sted for eksamen. Søknad må være mottatt av eksamenskontoret senest innen 15. september eller 15. februar.</article><article class="numberedLegalP" data-numerator="4" id="kapittel-5-paragraf-13-nummer-4">(4) Studenten kan ilegges en avgift som dekker merkostnadene, og må selv dekke eventuelle kostnader som den eksterne utdanningsinstitusjonen krever. Studenten må selv avtale med den eksterne utdanningsinstitusjonen, og oppgi kontaktinformasjon til høyskolen i forbindelse med søknad om dispensasjon.</article><article class="numberedLegalP" data-numerator="5" id="kapittel-5-paragraf-13-nummer-5">(5) Studenter ved andre utdanningsinstitusjoner som ønsker å benytte høyskolen som eksamenslokale, kan søke om å avlegge eksamen hos høyskolen. Hvis dette innvilges, skal det betales et fastsatt gebyr per eksamen per student, samt eventuell godtgjørelse for eksamensvakt.</article></article><article class="legalArticle" data-lovdata-URL="LTI/forskrift/2013-11-11-1365/§5-14" data-name="§5-14" id="kapittel-5-paragraf-14"><h3 class="legalArticleHeader"><span class="legalArticleValue">§ 5-14</span>. <span class="legalArticleTitle">Fravær fra eksamen og utsettelse av innleveringer</span></h3><article class="numberedLegalP" data-numerator="1" id="kapittel-5-paragraf-14-nummer-1">(1) Studenter som uteblir fra en eksamen, eller ikke gjennomfører annen vurdering innen en gitt frist eller eksamensdato, og som påberoper seg gyldig grunn, må senest innen én uke etter eksamensdato, levere skriftlig dokumentasjon eller legeerklæring til eksamenskontoret. Ved egen sykdom, eller alvorlig sykdom, dødsfall eller ulykke i nærmeste familie, skal det foreligge legeerklæring eller annen etterprøvbar dokumentasjon. Nevnte årsaker regnes som gyldig fravær. Fravær som skyldes studentens egne disposisjoner, godkjennes ikke. Fravær som blir godkjent, teller ikke som eksamensforsøk, og registreres som «gyldig fravær».</article><article class="numberedLegalP" data-numerator="2" id="kapittel-5-paragraf-14-nummer-2">(2) Studenter som trekker seg etter fastsatt frist, eller som ikke møter til eksamen, vil bli registrert med «ikke møtt» og tellende eksamensforsøk.</article><article class="numberedLegalP" data-numerator="3" id="kapittel-5-paragraf-14-nummer-3">(3) Studenter som ikke leverer eksamen innen innleveringsfristen uten gyldig dokumentasjon, regnes som å ha avlagt eksamen, og registreres med «ikke møtt» og tellende eksamensforsøk.</article><article class="numberedLegalP" data-numerator="4" id="kapittel-5-paragraf-14-nummer-4">(4) Studenter som møter, men som blir syke under eksamen, må velge om de vil levere eller trekke besvarelsen. Ved levering vil besvarelsen gå til sensurering. Ved trekk må sykemelding som angir fraværsgrunn leveres eksamenskontoret innen én uke etter eksamensdato, for å unngå bruk av et tellende eksamensforsøk. Legeerklæringen bør være utstedt på eksamensdagen.</article><article class="numberedLegalP" data-numerator="5" id="kapittel-5-paragraf-14-nummer-5">(5) Ved innlevering av hjemmeeksamen kan eksamenskontoret innvilge inntil 48 timer utsettelse, hvis det umiddelbart ved skriftlig legeerklæring eller ved annen etterprøvbar dokumentasjon kan dokumenteres at forsinkelsen for eksempel skyldes egen akutt sykdom eller sykdom, dødsfall, ulykke eller lignende i nær familie. Ved innlevering av mappevurderinger, hjemmeeksamen eller oppgaver av lengre varighet, vurderes søknad om forlenget frist i hvert tilfelle av eksamenskontoret i samarbeid med emneansvarlig.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2013-11-11-1365/KAPITTEL_6"><h2>Kapittel 6. Karaktersystem, sensorordninger og sensur</h2><article class="legalArticle" data-lovdata-URL="LTI/forskrift/2013-11-11-1365/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Karaktersystem</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Ved vurdering av eksamen eller prøve, skal det normalt benyttes karakterer etter en skala med fem trinn fra A til E for bestått og F for ikke bestått, med A som beste karakter.</article><article class="numberedLegalP" data-numerator="2" id="kapittel-6-paragraf-1-nummer-2">(2) Den graderte karakterskala innebærer følgende generelle, ikke fagspesifikke beskrivelser: <table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, ikke fagspesifikk beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="center" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="center" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="center" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="center" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article></article><article class="legalArticle" data-lovdata-URL="LTI/forskrift/2013-11-11-1365/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Karakterfastsettelse</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Dersom endelig karakter fastsettes på grunnlag av flere delvurderinger, må disse ha samme vurderingsuttrykk. Vektingen av den enkelte delvurderingen skal fremgå av planen for det enkelte emnet. Det skal gis og kunngjøres karakter på den enkelte deleksamen, og hver deleksamen skal bestå av én eksamensform. Deleksamener som inngår i samlet karakter for emnet, utløser normalt studiepoeng først når samtlige deleksamener i emnet er bestått. Det skal fremgå av studieplan dersom deleksamener kreves bestått i en bestemt rekkefølge.</article><article class="numberedLegalP" data-numerator="2" id="kapittel-6-paragraf-2-nummer-2">(2) Vurderingsuttrykk «bestått» og «ikke bestått» kan benyttes i emner hvor annen karakterfastsetting er vanskelig eller uhensiktsmessig, og skal fremgå av planen for det enkelte emnet.</article><article class="numberedLegalP" data-numerator="3" id="kapittel-6-paragraf-2-nummer-3">(3) I den teoretiske delen av studieprogrammet kan «bestått»/«ikke bestått» benyttes i et omfang som normalt ikke overstiger en fjerdedel av studiepoengene.</article><article class="numberedLegalP" data-numerator="4" id="kapittel-6-paragraf-2-nummer-4">(4) Obligatoriske arbeider må være godkjent før studenten kan avlegge eksamen og få endelig karakter i et emne.</article><article class="numberedLegalP" data-numerator="5" id="kapittel-6-paragraf-2-nummer-5">(5) Godkjenning av obligatoriske arbeider beskrives med «godkjent»/«ikke godkjent».</article><article class="numberedLegalP" data-numerator="6" id="kapittel-6-paragraf-2-nummer-6">(6) Karakterfastsettelsen er i utgangspunktet individuell, også ved gruppeeksamener. Dersom det sannsynliggjøres at en eller flere av gruppedeltakerne ikke har bidratt til besvarelsen i henhold til forutsetningene, er det tilstrekkelig at én student ber om individuell karakterfastsetting. Dette må gjøres til eksamenskontoret umiddelbart etter innlevering, eller umiddelbart etter muntlig eller praktisk gjennomføring.</article><article class="numberedLegalP" data-numerator="7" id="kapittel-6-paragraf-2-nummer-7">(7) Sensor kan kreve at det settes individuell karakter når det fremkommer at forutsetningen for gruppedeltagelse ikke er oppfylt. I slike tilfelle kan det i samråd med aktuell faglærer bestemmes at karakter fra gruppeoppgaver justeres individuelt etter muntlig eksaminasjon, selv om dette ikke er forutsatt i studieplan. Slik eksaminasjon regnes som eksamen i relasjon til bestemmelsene om sensur og offentlighet. Sensur for aktuell student tilbakeholdes til saken er avklart.</article></article><article class="legalArticle" data-lovdata-URL="LTI/forskrift/2013-11-11-1365/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Oppnevning av sensorer</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Dekan oppnevner og godkjenner sensorer.</article><article class="numberedLegalP" data-numerator="2" id="kapittel-6-paragraf-3-nummer-2">(2) Sensor ved ordinær eksamen sensurerer normalt også ny eksamen.</article><article class="numberedLegalP" data-numerator="3" id="kapittel-6-paragraf-3-nummer-3">(3) Ekstern sensor må kunne dokumentere nødvendige faglige kvalifikasjoner i det emnet det skal sensureres i, og ha minst én av følgende kvalifikasjoner:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-3-nummer-3-punkt-1"><article class="legalP" id="kapittel-6-paragraf-3-nummer-3-punkt-1-ledd-1">være ansatt på høyskolelektor- eller amanuensisnivå, eller høyere nivå ved universitet, høyskole eller annen forskningsinstitusjon</article></article></li><li data-li-identifier="b." data-name="b."><article class="listArticle" id="kapittel-6-paragraf-3-nummer-3-punkt-2"><article class="legalP" id="kapittel-6-paragraf-3-nummer-3-punkt-2-ledd-1">ha dokumentert vitenskapelig kompetanse på samme nivå innen aktuelt fagområde som kvalifiserer for ansettelse som minimum høyskolelektor eller amanuensis ved universitet, høyskole eller annen forskningsinstitusjon</article></article></li><li data-li-identifier="c." data-name="c."><article class="listArticle" id="kapittel-6-paragraf-3-nummer-3-punkt-3"><article class="legalP" id="kapittel-6-paragraf-3-nummer-3-punkt-3-ledd-1">i særlig tilfelle være kvalifisert innen vedkommende emne gjennom relevant yrkespraksis.</article></article></li></ul></article><article class="numberedLegalP" data-numerator="4" id="kapittel-6-paragraf-3-nummer-4">(4) Ekstern sensor kan ikke være tilsatt ved høyskolen, eller ha hatt ansvar for undervisning i aktuelt emne ved høyskolen i samme studieår som vurdering finner sted.</article></article><article class="legalArticle" data-lovdata-URL="LTI/forskrift/2013-11-11-1365/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Sensorordninger</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) Det skal være ekstern evaluering av eksamen eller vurderingsordningene, jf. lov 1. april 2005 nr. 15 om universiteter og høyskoler § 3-9 første ledd.</article><article class="numberedLegalP" data-numerator="2" id="kapittel-6-paragraf-4-nummer-2">(2) Dette kan være følgende:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-4-nummer-2-punkt-1"><article class="legalP" id="kapittel-6-paragraf-4-nummer-2-punkt-1-ledd-1">ekstern sensor har ansvar for evaluering av vurderingsordningen og i utforming av kriterier for vurderingen</article></article></li><li data-li-identifier="b." data-name="b."><article class="listArticle" id="kapittel-6-paragraf-4-nummer-2-punkt-2"><article class="legalP" id="kapittel-6-paragraf-4-nummer-2-punkt-2-ledd-1">ekstern sensor deltar sammen med intern sensor ved utforming av eksamensoppgaver og eventuell sensorveiledning</article></article></li><li data-li-identifier="c." data-name="c."><article class="listArticle" id="kapittel-6-paragraf-4-nummer-2-punkt-3"><article class="legalP" id="kapittel-6-paragraf-4-nummer-2-punkt-3-ledd-1">ekstern sensor sensurerer sammen med intern sensor alle eksamensbesvarelsene fra et emne eller emneområde.</article></article></li></ul></article><article class="numberedLegalP" data-numerator="3" id="kapittel-6-paragraf-4-nummer-3">(3) Ekstern sensor skal uttale seg om eksamensformen, enkeltvurderinger, pensum, kvalitet og vanskelighetsgrad, samt studieprogrammets oppbygning. Dette skal gjennomføres minst hvert tredje år, eller når et emne er nytt eller vesentlig omarbeidet.</article><article class="numberedLegalP" data-numerator="4" id="kapittel-6-paragraf-4-nummer-4">(4) Det skal benyttes to sensorer, hvorav minst én ekstern i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-4-nummer-4-punkt-1"><article class="legalP" id="kapittel-6-paragraf-4-nummer-4-punkt-1-ledd-1">ved bedømmelse av studentens selvstendige arbeid i høyere grad</article></article></li><li data-li-identifier="b." data-name="b."><article class="listArticle" id="kapittel-6-paragraf-4-nummer-4-punkt-2"><article class="legalP" id="kapittel-6-paragraf-4-nummer-4-punkt-2-ledd-1">ved eventuell ny sensurering etter lov om universiteter og høyskoler § 5-2 om klage ved formelle feil ved eksamen, og ved ny sensurering etter lov om universiteter og høyskoler § 5-3 om klage over karakterfastsettelse.</article></article></li></ul></article><article class="numberedLegalP" data-numerator="5" id="kapittel-6-paragraf-4-nummer-5">(5) Ved uenighet mellom to sensorer, skal det oppnevnes ny, ekstern sensor. Ny sensor skal gjøres kjent med forslagene til den opprinnelige sensur med begrunnelse.</article><article class="numberedLegalP" data-numerator="6" id="kapittel-6-paragraf-4-nummer-6">(6) Ved bedømmelse av muntlig eller praktisk eksamen, og hvor studenten etter loven ikke har klagerett, skal det benyttes to sensorer, enten to interne, eller en intern og en ekstern.</article><article class="numberedLegalP" data-numerator="7" id="kapittel-6-paragraf-4-nummer-7">(7) Det oppnevnes som hovedregel to interne sensorer på eksamener som ikke har ekstern sensur.</article><article class="numberedLegalP" data-numerator="8" id="kapittel-6-paragraf-4-nummer-8">(8) Dekan kan fastsette retningslinjer for antall sensorer, samt bruk av eksterne sensorer i vurderingen.</article></article><article class="legalArticle" data-lovdata-URL="LTI/forskrift/2013-11-11-1365/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) Sensur kunngjøres i Studentweb. Studenten er selv ansvarlig for å gjøre seg kjent med sensuren.</article><article class="numberedLegalP" data-numerator="2" id="kapittel-6-paragraf-5-nummer-2">(2) Sensurfrister skal kunngjøres for studenten i Studentweb.</article><article class="numberedLegalP" data-numerator="3" id="kapittel-6-paragraf-5-nummer-3">(3) Ved muntlig og praktisk eksamen, skal sensuren kunngjøres for studenten samme dag som eksamen er gjennomført, og senest etter dagens siste eksaminering.</article><article class="numberedLegalP" data-numerator="4" id="kapittel-6-paragraf-5-nummer-4">(4) Sensur skal foreligge senest tre uker etter eksamensdato. Høyskoledirektør kan gjøre vedtak om å utvide sensurfristen med inntil to uker i enkelte emner, dersom det ikke er mulig å skaffe det antall kvalifiserte sensorer som er nødvendig for å gjennomføre sensur.</article><article class="numberedLegalP" data-numerator="5" id="kapittel-6-paragraf-5-nummer-5">(5) Ved ny sensur som følge av klage, bytte av sensor ved uforutsett forfall, eller uenighet ved felles sensurvedtak, regnes sensurfristen fra det tidspunkt ny(e) sensor(er) er oppnevnt.</article><article class="numberedLegalP" data-numerator="6" id="kapittel-6-paragraf-5-nummer-6">(6) Sensurfrist for masteroppgaver og tilsvarende større skriftlige arbeider på 30 studiepoeng eller mer, er seks uker etter fristen for innleveringen av slike arbeider.</article></article><article class="legalArticle" data-lovdata-URL="LTI/forskrift/2013-11-11-1365/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Begrunnelse for karakterfastsettelse</span></h3><article class="numberedLegalP" data-numerator="1" id="kapittel-6-paragraf-6-nummer-1">(1) Studenten har rett til begrunnelse for karakter på enhver oppgave som gir uttelling i studiepoeng, jf. lov 1. april 2005 nr. 15 om universiteter og høyskoler § 5-3 og lov 10. februar 1967 om behandlingsmåten i forvaltningssaker (forvaltningsloven) § 25. Sensor avgjør om begrunnelse gis skriftlig eller muntlig.</article><article class="numberedLegalP" data-numerator="2" id="kapittel-6-paragraf-6-nummer-2">(2) Krav om begrunnelse fremsettes skriftlig til eksamenskontoret innen én uke etter kunngjøringsfrist. Høyskolens skjema skal benyttes.</article><article class="numberedLegalP" data-numerator="3" id="kapittel-6-paragraf-6-nummer-3">(3) Sensors begrunnelse for karakter kan ikke påklages.</article><article class="numberedLegalP" data-numerator="4" id="kapittel-6-paragraf-6-nummer-4">(4) Krav om begrunnelse ved muntlig eller praktisk eksamen må fremsettes umiddelbart etter at karakter er gitt.</article><article class="numberedLegalP" data-numerator="5" id="kapittel-6-paragraf-6-nummer-5">(5) Krav om begrunnelse skal normalt ikke kunne føre til endring av karakter. Slik endring kan likevel foretas til gunst for studenten, dersom det er åpenbart at det har vært gjort formelle feil ved første gangs karakterfastsettelse.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2013-11-11-1365/KAPITTEL_7"><h2>Kapittel 7. Vitnemål</h2><article class="legalArticle" data-lovdata-URL="LTI/forskrift/2013-11-11-1365/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Gradstildeling og vitnemål</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) For oppnådd grad utstedes vitnemål. På vitnemålet fremgår type grad og hvilke studier studenten har gjennomført. Vitnemål utstedes på norsk. For studieprogram på engelsk eller annet fremmedspråk utstedes vitnemål på engelsk. Utdanning og læringsutbyttebeskrivelse på studieprogramnivå skal fremgå av vitnemålet.</article><article class="numberedLegalP" data-numerator="2" id="kapittel-7-paragraf-1-nummer-2">(2) For å få utstedt vitnemål, må minimum 60 studiepoeng være avlagt ved høyskolen. Emner av inntil 30 studiepoengs omfang, avlagt ved utenlandsk universitet eller høyskole som en del av en utvekslingsavtale med høyskolen, kan inngå i nevnte 60 studiepoengs krav. Tilsvarende vil også kunne gjelde innenfor aktuelle fagfelt, der høyskolen har inngått en gjensidig samarbeidsavtale med et annet universitet eller høyskole.</article><article class="numberedLegalP" data-numerator="3" id="kapittel-7-paragraf-1-nummer-3">(3) Vitnemål for oppnådd grad utstedes automatisk til de studentene som etter normert studietid oppfyller kravene.</article><article class="numberedLegalP" data-numerator="4" id="kapittel-7-paragraf-1-nummer-4">(4) Studenter som avviker fra normert studietid, må selv fremsette søknad om vitnemål.</article><article class="numberedLegalP" data-numerator="5" id="kapittel-7-paragraf-1-nummer-5">(5) Vitnemål for oppnådd selvkomponert, tverrfaglig eller yrkesrettet, tverrfaglig bachelorgrad utstedes etter søknad. Søker må selv dokumentere at kravene er oppfylt, jf. § 2-2.</article><article class="numberedLegalP" data-numerator="6" id="kapittel-7-paragraf-1-nummer-6">(6) For godskriving av utdanning som tidligere har inngått i beregningsgrunnlaget for en grad, eller som del av grad eller yrkesutdanning, må en student i tillegg ha avlagt minst 60 nye studiepoeng før det kan utstedes et nytt vitnemål eller tildeles en ny grad, jf. forskrift om godskriving av høyere utdanning.</article><article class="numberedLegalP" data-numerator="7" id="kapittel-7-paragraf-1-nummer-7">(7) Studenter som har vitnemål for utdanning med et omfang av 180 studiepoeng eller mer, kan ikke få tildelt ny bachelorgrad i samme fagområde. Studenten må opplyse om tidligere vitnemål utstedt fra andre universiteter eller høyskoler.</article><article class="numberedLegalP" data-numerator="8" id="kapittel-7-paragraf-1-nummer-8">(8) Vitnemål for oppnådd grad utstedes i ett eksemplar. Dersom det blir sannsynliggjort at vitnemål er tapt, utstedes duplikat mot vederlag.</article></article><article class="legalArticle" data-lovdata-URL="LTI/forskrift/2013-11-11-1365/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Diploma supplement</span></h3><article class="legalP" id="kapittel-7-paragraf-2-ledd-1">Vitnemålstillegg som gir en nærmere beskrivelse på engelsk av studentens utdanning, læringsutbytte, og av høyere norsk utdanningssystem. Karakterutskrift på engelsk skal følge med diploma supplement.</article></article><article class="legalArticle" data-lovdata-URL="LTI/forskrift/2013-11-11-1365/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Karakterutskrift</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Videreutdanning, studier av mindre omfang eller ikke fullførte utdanninger dokumenteres med karakterutskrift.</article><article class="numberedLegalP" data-numerator="2" id="kapittel-7-paragraf-3-nummer-2">(2) Karakterutskrift skal inneholde en oversikt over emner studenten har bestått ved Høgskolen i Buskerud og Vestfold.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2013-11-11-1365/KAPITTEL_8"><h2>Kapittel 8. Annullering, utestengelse og tap av studierett</h2><article class="legalArticle" data-lovdata-URL="LTI/forskrift/2013-11-11-1365/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Som fusk eller forsøk på fusk regnes blant annet:<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-1-nummer-1-punkt-1"><article class="legalP" id="kapittel-8-paragraf-1-nummer-1-punkt-1-ledd-1">Bruk av andre hjelpemidler enn de som er tillatt i den enkelte plan for emnet. Det samme gjelder dersom studenten har slike hjelpemidler tilgjengelig i forbindelse med gjennomføring av eksamen, selv om det ikke kan påvises at hjelpemiddelet har vært i bruk.</article></article></li><li data-li-identifier="b." data-name="b."><article class="listArticle" id="kapittel-8-paragraf-1-nummer-1-punkt-2"><article class="legalP" id="kapittel-8-paragraf-1-nummer-1-punkt-2-ledd-1">Samarbeid med andre, utover det som er tillatt i plan for det enkelte emne.</article></article></li><li data-li-identifier="c." data-name="c."><article class="listArticle" id="kapittel-8-paragraf-1-nummer-1-punkt-3"><article class="legalP" id="kapittel-8-paragraf-1-nummer-1-punkt-3-ledd-1">Plagiering, kopiering, sitering, avskrift av faglitteratur, internettsider og eget eller andres arbeid uten tilstrekkelig kildehenvisning.</article></article></li><li data-li-identifier="d." data-name="d."><article class="listArticle" id="kapittel-8-paragraf-1-nummer-1-punkt-4"><article class="legalP" id="kapittel-8-paragraf-1-nummer-1-punkt-4-ledd-1">Bruk av tidligere leverte oppgaver eller eksamener, som er skrevet av studenten selv, eller av andre.</article></article></li><li data-li-identifier="e." data-name="e."><article class="listArticle" id="kapittel-8-paragraf-1-nummer-1-punkt-5"><article class="legalP" id="kapittel-8-paragraf-1-nummer-1-punkt-5-ledd-1">Dersom besvarelsen er preget av manglende selvstendighet, er svært lik en annen besvarelse, eller at den åpenbart er utarbeidet av andre.</article></article></li></ul></article><article class="numberedLegalP" data-numerator="2" id="kapittel-8-paragraf-1-nummer-2">(2) Dersom det oppstår mistanke om fusk eller forsøk på fusk, skal studenten straks gjøres oppmerksom på dette. Studenten velger selv om eksamen skal fullføres.</article><article class="numberedLegalP" data-numerator="3" id="kapittel-8-paragraf-1-nummer-3">(3) Fusk eller forsøk på fusk kan medføre annullering av eksamen, prøve, obligatoriske arbeider eller kurs, utestenging fra høyskolen og tap av retten til å gå opp til eksamen ved alle utdanningsinstitusjoner under lov om universiteter og høyskoler, i inntil ett år. Vedtak om annullering og utestenging fattes av høyskolens klagenemnd.</article><article class="numberedLegalP" data-numerator="4" id="kapittel-8-paragraf-1-nummer-4">(4) Bestemmelsene om fusk omfatter både obligatoriske arbeider og eksamen, og vurderes likestilt.</article><article class="numberedLegalP" data-numerator="5" id="kapittel-8-paragraf-1-nummer-5">(5) Studenten kan la seg bistå av fullmektig ved ethvert trinn i saksbehandlingen. Dersom høyskolen reiser sak om utestenging, har studenten rett til bistand fra advokat på høyskolens regning.</article></article><article class="legalArticle" data-lovdata-URL="LTI/forskrift/2013-11-11-1365/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Skikkethet</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) I studier som er underlagt skikkethetsvurdering, skal høyskolen vurdere om den enkelte student er skikket for yrket i henhold til studieprogrammet studenten er tatt opp til. En student som ikke anses som skikket for yrket, kan utestenges fra studiet, jf. lov 1. april 2005 nr. 15 om universiteter og høyskoler § 4-10 og forskrift 30. juni 2006 nr. 859 om skikkethetsvurdering i høyere utdanning.</article><article class="numberedLegalP" data-numerator="2" id="kapittel-8-paragraf-2-nummer-2">(2) Skikkethetsnemnda innstiller til høyskolens klagenemnd, som fatter endelig vedtak.</article><article class="numberedLegalP" data-numerator="3" id="kapittel-8-paragraf-2-nummer-3">(3) Ved studier som krever politiattest, må slik attest leveres til de frister som settes ved opptak og eventuelt i studietiden, jf. lov 1. april 2005 nr. 15 om universiteter og høyskoler § 4-9.</article></article><article class="legalArticle" data-lovdata-URL="LTI/forskrift/2013-11-11-1365/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Tap av studierett og studieprogresjon</span></h3><article class="numberedLegalP" data-numerator="1" id="kapittel-8-paragraf-3-nummer-1">(1) Studierett til det studieprogram studenten er tatt opp til, opphører når:<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-3-nummer-1-punkt-1"><article class="legalP" id="kapittel-8-paragraf-3-nummer-1-punkt-1-ledd-1">studenten ved tre eller flere forsøk ikke har bestått samme eksamen i samme emne, og ikke er innvilget dispensasjon for ytterligere eksamensforsøk</article></article></li><li data-li-identifier="b." data-name="b."><article class="listArticle" id="kapittel-8-paragraf-3-nummer-1-punkt-2"><article class="legalP" id="kapittel-8-paragraf-3-nummer-1-punkt-2-ledd-1">studenten to ganger ikke har bestått det samme praksisemne eller praksisperiode</article></article></li><li data-li-identifier="c." data-name="c."><article class="listArticle" id="kapittel-8-paragraf-3-nummer-1-punkt-3"><article class="legalP" id="kapittel-8-paragraf-3-nummer-1-punkt-3-ledd-1">studenten bekrefter å ha trukket seg fra studieprogrammet før det er fullført</article></article></li><li data-li-identifier="d." data-name="d."><article class="listArticle" id="kapittel-8-paragraf-3-nummer-1-punkt-4"><article class="legalP" id="kapittel-8-paragraf-3-nummer-1-punkt-4-ledd-1">studenten ikke har semesterregistrert seg og betalt semesteravgift eller annen avgift fastsatt i samsvar med forskrift om egenbetaling ved universiteter og høyskoler</article></article></li><li data-li-identifier="e." data-name="e."><article class="listArticle" id="kapittel-8-paragraf-3-nummer-1-punkt-5"><article class="legalP" id="kapittel-8-paragraf-3-nummer-1-punkt-5-ledd-1">studenten unnlater å levere original dokumentasjon eller vitnemål når dette blir etterspurt</article></article></li><li data-li-identifier="f." data-name="f."><article class="listArticle" id="kapittel-8-paragraf-3-nummer-1-punkt-6"><article class="legalP" id="kapittel-8-paragraf-3-nummer-1-punkt-6-ledd-1">studenten ikke bekrefter og oppdaterer sin utdanningsplan, jf. § 4-3</article></article></li><li data-li-identifier="g." data-name="g."><article class="listArticle" id="kapittel-8-paragraf-3-nummer-1-punkt-7"><article class="legalP" id="kapittel-8-paragraf-3-nummer-1-punkt-7-ledd-1">studenten i løpet av et år ikke har avlagt studiepoeng, og ikke er innvilget permisjon.</article></article></li></ul></article><article class="numberedLegalP" data-numerator="2" id="kapittel-8-paragraf-3-nummer-2">(2) Opptak til et studieprogram gir studenten studierett til studieprogrammet og emner som inngår i dette. For å beholde studieretten, må studenten normalt ha en studieprogresjon som tilsvarer 50 prosent av normert progresjon.</article><article class="numberedLegalP" data-numerator="3" id="kapittel-8-paragraf-3-nummer-3">(3) Studenter kan søke om endret utdanningsplan med redusert progresjon. Årsaker kan være funksjonsnedsetting, særlig tyngende omsorgsoppgaver, graviditet, sykdom, skade, førstegangstjeneste eller annen særlig grunn som er til hinder for deltakelse.</article></article><article class="legalArticle" data-lovdata-URL="LTI/forskrift/2013-11-11-1365/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Søknad om nytt opptak etter tap av studierett</span></h3><article class="numberedLegalP" data-numerator="1" id="kapittel-8-paragraf-4-nummer-1">(1) En student som har mistet studieretten etter § 8-3 første ledd bokstav a og b, kan få opptak til samme studium ved Høgskolen i Buskerud og Vestfold etter tre år.</article><article class="numberedLegalP" data-numerator="2" id="kapittel-8-paragraf-4-nummer-2">(2) For antall forsøk til eksamen ved nytt opptak, gjelder § 5-5.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2013-11-11-1365/KAPITTEL_9"><h2>Kapittel 9. Klage</h2><article class="legalArticle" data-lovdata-URL="LTI/forskrift/2013-11-11-1365/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Klage på opptak</span></h3><article class="legalP" id="kapittel-9-paragraf-1-ledd-1">Begrunnet klage på vedtak om ikke innvilget lokalt opptak skal fremsettes skriftlig til klagenemnda ved Høgskolen i Buskerud og Vestfold.</article></article><article class="legalArticle" data-lovdata-URL="LTI/forskrift/2013-11-11-1365/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Klage på karakter</span></h3><article class="numberedLegalP" data-numerator="1" id="kapittel-9-paragraf-2-nummer-1">(1) En student kan klage over resultatet av sensur på alle oppgaver som gir uttelling i studiepoeng. Klageretten gjelder også for obligatoriske innleveringer og forprøver i forkant av eksamen, jf. lov 1. april 2005 nr. 15 om universiteter og høyskoler § 5-2 og § 5-3.</article><article class="numberedLegalP" data-numerator="2" id="kapittel-9-paragraf-2-nummer-2">(2) Klage må fremsettes skriftlig til eksamenskontoret innen tre uker etter kunngjøringsfrist for sensur, eller fra det tidspunkt studenten har mottatt sensors begrunnelse. Høyskolens skjema skal benyttes.</article><article class="numberedLegalP" data-numerator="3" id="kapittel-9-paragraf-2-nummer-3">(3) Bedømmelse av muntlig eller praktisk vurdering som ikke kan etterprøves, eller gjøres om igjen, kan ikke påklages, jf. lov 1. april 2005 nr. 15 om universiteter og høyskoler § 5-3 femte ledd.</article><article class="numberedLegalP" data-numerator="4" id="kapittel-9-paragraf-2-nummer-4">(4) Ved klage på karakter på gruppevurdering må klagen være signert av alle gruppens medlemmer.</article></article><article class="legalArticle" data-lovdata-URL="LTI/forskrift/2013-11-11-1365/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Behandling av klage på karakter</span></h3><article class="numberedLegalP" data-numerator="1" id="kapittel-9-paragraf-3-nummer-1">(1) Ved klage på karakter foretas ny sensur, jf. lov 1. april 2005 nr. 15 om universiteter og høyskoler § 5-3 fjerde ledd. Ny vurdering foretas av to nye sensorer, hvorav minst én sensor må være ekstern, jf. lov 1. april 2005 nr. 15 om universiteter og høyskoler (universitets- og høyskoleloven) § 3-9 femte ledd.</article><article class="numberedLegalP" data-numerator="2" id="kapittel-9-paragraf-3-nummer-2">(2) Ved klage skal studentens besvarelse forelegges nye sensorer som vurderer hele eksamenen på nytt. De nye sensorene skal foreta en helt ny sensurering, og skal derfor ikke ha opplysninger om karakter, begrunnelse for karakteren, eller studentens eventuelle begrunnelse for klagen.</article><article class="numberedLegalP" data-numerator="3" id="kapittel-9-paragraf-3-nummer-3">(3) Når karakter er fastsatt på grunnlag av både skriftlig og muntlig eller praktisk eksamen, og studenten får medhold i klage på sensuren over den skriftlige delen av eksamen, skal det avholdes ny muntlig eller praktisk eksamen for fastsetting av endelig karakter, jf. lov 1. april 2005 nr. 15 om universiteter og høyskoler § 3-9.</article><article class="numberedLegalP" data-numerator="4" id="kapittel-9-paragraf-3-nummer-4">(4) Ny karakter etter klage kan fastsettes både til gunst og ugunst for klager. Resultat av ny sensur etter klage kan ikke påklages, jf. lov 1. april 2005 nr. 15 om universiteter og høyskoler § 5-3 sjette ledd.</article><article class="numberedLegalP" data-numerator="5" id="kapittel-9-paragraf-3-nummer-5">(5) Dersom klage gjelder et emne som er en del av et allerede utdelt vitnemål, må dette leveres tilbake til høyskolen i påvente av ny sensur.</article><article class="numberedLegalP" data-numerator="6" id="kapittel-9-paragraf-3-nummer-6">(6) Ny sensur skal normalt foreligge innen tre uker, jf. § 6-4 tredje ledd.</article></article><article class="legalArticle" data-lovdata-URL="LTI/forskrift/2013-11-11-1365/§9-4" data-name="§9-4" id="kapittel-9-paragraf-4"><h3 class="legalArticleHeader"><span class="legalArticleValue">§ 9-4</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-9-paragraf-4-nummer-1">(1) Den som har vært oppe til eksamen, kan klage over formelle feil som kan ha hatt betydning for bedømmelsen av en eller flere av studentenes prestasjoner.</article><article class="numberedLegalP" data-numerator="2" id="kapittel-9-paragraf-4-nummer-2">(2) Begrunnet klage over formelle feil må fremsettes innen tre uker etter at studenten er, eller burde ha vært kjent med det forhold som begrunner klagen.</article><article class="numberedLegalP" data-numerator="3" id="kapittel-9-paragraf-4-nummer-3">(3) Ved gruppearbeider må klage på formelle feil være signert av alle gruppens medlemmer.</article><article class="numberedLegalP" data-numerator="4" id="kapittel-9-paragraf-4-nummer-4">(4) Klage over formelle feil avgjøres av høyskolens klagenemnd. Karakterfastsetting ved eventuell ny sensur etter vedtak i klagenemnda kan påklages.</article><article class="numberedLegalP" data-numerator="5" id="kapittel-9-paragraf-4-nummer-5">(5) Høyskoledirektøren kan bestemme at det skal foretas ny sensur dersom det er åpenbart at klagen er berettiget, og at det påklagede forhold bare kan ha virket inn på klagerens egen karakter. Dersom høyskoledirektøren ikke gir klageren medhold, eller det er grunn til å tro at feilen kan ha hatt betydning for flere enn klageren, skal saken forelegges høyskolens klagenemnd.</article><article class="numberedLegalP" data-numerator="6" id="kapittel-9-paragraf-4-nummer-6">(6) Finner høyskoledirektøren eller klagenemnda at det er begått formelle feil som kan ha hatt betydning for en eller flere av kandidatenes prestasjon eller bedømmelsen av denne, kan det bestemmes at det skal foretas ny sensur enten bare for klageren, eller for alle studenter som har avlagt vedkommende eksamen. Det kan også bestemmes at eksamen skal annulleres, og at det skal avholdes ny eksamen.</article></article><article class="legalArticle" data-lovdata-URL="LTI/forskrift/2013-11-11-1365/§9-5" data-name="§9-5" id="kapittel-9-paragraf-5"><h3 class="legalArticleHeader"><span class="legalArticleValue">§ 9-5</span>. <span class="legalArticleTitle">Annullering, bortvisning, utestengelse og tap av studierett</span></h3><article class="legalP" id="kapittel-9-paragraf-5-ledd-1">Vedtak om annullering, bortvisning, utestenging og tap av studierett, fattes av høyskolens klagenemnd.</article></article><article class="legalArticle" data-lovdata-URL="LTI/forskrift/2013-11-11-1365/§9-6" data-name="§9-6" id="kapittel-9-paragraf-6"><h3 class="legalArticleHeader"><span class="legalArticleValue">§ 9-6</span>. <span class="legalArticleTitle">Advarsel om bortvisning</span></h3><article class="legalP" id="kapittel-9-paragraf-6-ledd-1">Der hvor en student opptrer på en slik måte at det grovt forstyrrer høyskolens virksomhet, gis høyskoledirektøren fullmakt til å gi advarsel i henhold til lov om universiteter og høyskoler § 4-8 første ledd.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2013-11-11-1365/KAPITTEL_10"><h2>Kapittel 10. Øvrige bestemmelser</h2><article class="legalArticle" data-lovdata-URL="LTI/forskrift/2013-11-11-1365/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Utfyllende bestemmelser</span></h3><article class="legalP" id="kapittel-10-paragraf-1-ledd-1">Høyskoledirektør kan fastsette utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/2013-11-11-1365/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Ikrafttredelse</span></h3><article class="legalP" id="kapittel-10-paragraf-2-ledd-1">Forskriften trer i kraft 1. januar 2014. Samtidig oppheves forskrift 30. april 2009 nr. 554 om eksamen og studierett ved Høgskolen i Vestfold og forskrift 9. desember 2008 nr. 1391 om eksamen ved Høgskolen i Buskerud.</article></article></section></main></body></html>