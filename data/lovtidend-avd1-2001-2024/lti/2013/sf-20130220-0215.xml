<!DOCTYPE html><html lang="no"><head><title>Forskrift om endring i forskrift til verdipapirhandelloven (verdipapirforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-02-20-215</dd><dt class="dokid">DokumentID</dt><dd class="dokid">LTI/forskrift/2013-02-20-215</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 4 s 591</dd><dt class="dateInForce">I kraft fra</dt><dd class="dateInForce">2013-07-01, 2013-02-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-29-876</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-06-29-75/§3-10</li><li>lov/2007-06-29-75/§4-3</li><li>lov/2007-06-29-75/§4-4</li><li>lov/2007-06-29-75/§9-10</li><li>lov/2007-06-29-75/§10-13</li></ul></dd><dt class="dateOfPublication">Kunngjort</dt><dd class="dateOfPublication">2013-02-26 15:20</dd><dt class="journalNumber">Journalnummer</dt><dd class="journalNumber">2013-0174</dd><dt class="titleShort">Korttittel</dt><dd class="titleShort">Endr. i verdipapirforskriften</dd><dt class="title">Tittel</dt><dd class="title">Forskrift om endring i forskrift til verdipapirhandelloven (verdipapirforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 20. februar 2013 med hjemmel i lov 29. juni 2007 nr. 75 om verdipapirhandel (verdipapirhandelloven) § 3-10, § 4-3, § 4-4, § 9-10 og § 10-13. <br /><strong>EØS-henvisninger:</strong> EØS-avtalen vedlegg IX nr. 31ba (direktiv 2004/39/EF endret ved direktiv 2006/31/EF og direktiv 2007/44/EF).</dd><dt class="refid">RefID</dt><dd class="refid">forskrift/2013-02-20-215</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til verdipapirhandelloven (verdipapirforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-02-20-215" id="dokument"><h1>Forskrift om endring i forskrift til verdipapirhandelloven (verdipapirforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2013-02-20-215/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. juni 2007 nr. 876 til verdipapirhandelloven (verdipapirforskriften) gjøres følgende endringer:</article> <article class="defaultP" margin-top="true">Hjemmelshenvisningen i verdipapirforskriften skal lyde som følger:<p class="leddfortsettelse"><strong>Hjemmel:</strong> Fastsatt av Finansdepartementet 29. juni 2007 med hjemmel i lov 7. desember 1956 nr. 1 om tilsynet med finansinstitusjoner mv. (finanstilsynsloven) § 4, lov 25. november 2011 nr. 44 om verdipapirfond (verdipapirfondloven) § 1-4, lov 29. juni 2007 nr. 74 om regulerte markeder (børsloven) § 24 og lov 29. juni 2007 nr. 75 om verdipapirhandel (verdipapirhandelloven) § 1-3, § 1-4, § 2-2, § 3-2, § 3-8, § 3-10, § 3-11, § 4-3, § 4-4, § 5-4, § 5-5, § 5-6, § 5-7, § 5-12, § 6-1 fjerde ledd, § 6-10, § 6-23 annet ledd, § 7-4, § 7-5, § 7-8, § 7-11, § 7-12, § 7-13, § 7-14, § 7-19, § 8-2, § 9-10, § 9-11, § 9-12, § 9-13, § 10-10, § 10-11, § 10-12, § 10-13, § 10-14, § 10-16, § 10-17, § 10-18, § 10-19, § 10-20, § 11-3, § 11-4, § 15-1, § 15-2, § 15-3, § 15-8, § 16-1 og § 17-1.</p></article> <article class="defaultP" margin-top="true">§ 3-6 niende ledd skal lyde:</article><article class="numberedLegalP" data-numerator="9" id="kapittel-1-nummer-1">(9) Med investeringsbanktjenester menes investeringstjenester som nevnt i verdipapirhandelloven § 2-1 første ledd nr. 6 og tilknyttede tjenester som nevnt i verdipapirhandelloven § 2-1 annet ledd nr. 3 og 6.</article> <article class="defaultP" margin-top="true">§ 4-1 første ledd og annet ledd skal lyde som følger:</article><article class="numberedLegalP" data-numerator="1" id="kapittel-1-nummer-2">(1) Melding som nevnt i verdipapirhandelloven § 4-3 første ledd skal inneholde opplysninger om:<ul class="defaultList"><li data-li-identifier="(a)" data-name="(a)"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">navn på utsteder av aksjene,</article></article></li><li data-li-identifier="(b)" data-name="(b)"><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">dato da andelen nådde opp til, oversteg eller falt under grensene fastsatt i verdipapirhandelloven § 4-3 første ledd,</article></article></li><li data-li-identifier="(c)" data-name="(c)"><article class="listArticle" id="kapittel-1-nummer-2-punkt-3"><article class="legalP" id="kapittel-1-nummer-2-punkt-3-ledd-1">navn på den flaggpliktige, herunder navn på aksjonæren,</article></article></li><li data-li-identifier="(d)" data-name="(d)"><article class="listArticle" id="kapittel-1-nummer-2-punkt-4"><article class="legalP" id="kapittel-1-nummer-2-punkt-4-ledd-1">antall aksjer meldingen omfatter,</article></article></li><li data-li-identifier="(e)" data-name="(e)"><article class="listArticle" id="kapittel-1-nummer-2-punkt-5"><article class="legalP" id="kapittel-1-nummer-2-punkt-5-ledd-1">den etterfølgende situasjonen hva gjelder stemmerettigheter, herunder hvor stor prosentandel av aksjene og stemmene i selskapet vedkommende innehar,</article></article></li><li data-li-identifier="(f)" data-name="(f)"><article class="listArticle" id="kapittel-1-nummer-2-punkt-6"><article class="legalP" id="kapittel-1-nummer-2-punkt-6-ledd-1">hvor stor prosentandel av aksjene og stemmene i selskapet vedkommende innehar i form av rettigheter til aksjer,</article></article></li><li data-li-identifier="(g)" data-name="(g)"><article class="listArticle" id="kapittel-1-nummer-2-punkt-7"><article class="legalP" id="kapittel-1-nummer-2-punkt-7-ledd-1">omstendigheten som utløste flaggplikten, og om denne gjaldt vedkommende selv eller nærstående som nevnt i verdipapirhandelloven § 2-5,</article></article></li><li data-li-identifier="(h)" data-name="(h)"><article class="listArticle" id="kapittel-1-nummer-2-punkt-8"><article class="legalP" id="kapittel-1-nummer-2-punkt-8-ledd-1">rekken av kontrollerte foretak aksjene eller rettighetene eies gjennom, og</article></article></li><li data-li-identifier="(i)" data-name="(i)"><article class="listArticle" id="kapittel-1-nummer-2-punkt-9"><article class="legalP" id="kapittel-1-nummer-2-punkt-9-ledd-1">dersom meldingen gjelder rettigheter til aksjer som nevnt i verdipapirhandelloven § 4-3 fjerde ledd, skal meldingen i tillegg inneholde en beskrivelse av rettighetene, herunder opplysninger om på hvilket tidspunkt rettighetene vil eller kan bli utøvet og tidspunktet de forfaller.</article></article></li></ul></article><article class="numberedLegalP" data-numerator="2" id="kapittel-1-nummer-3">(2) Dersom plikten til å sende melding etter denne bestemmelsen påhviler flere personer, kan det sendes en felles melding. Bruk av felles melding fritar ikke den enkelte person fra ansvaret etter verdipapirhandelloven § 4-3 og denne bestemmelsen.</article> <article class="defaultP" margin-top="true">§ 4-2 skal lyde som følger:</article><article class="legalP" id="kapittel-1-ledd-2">Like med aksjer og rettigheter til aksjer som nevnt i verdipapirhandelloven § 4-3 første ledd, regnes i tillegg til stemmerettigheter til aksjer som nevnt i verdipapirhandelloven § 4-3 annet ledd, stemmerettigheter som kan utøves etter andre former for stemmerettighetsoverføringer knyttet til aksjer i utenlandske utstedere med Norge som hjemstat.</article> <article class="defaultP" margin-top="true">§ 4-3 skal lyde som følger:</article><article class="legalP" id="kapittel-1-ledd-3">Som annen omstendighet etter verdipapirhandelloven § 4-3 første ledd anses<ul class="defaultList"><li data-li-identifier="(a)" data-name="(a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">inngåelse eller opphør av avtale om finansiell sikkerhet,</article></article></li><li data-li-identifier="(b)" data-name="(b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">tildeling eller tilbakekall av fullmakt,</article></article></li><li data-li-identifier="(c)" data-name="(c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">inngåelse av avtale etter allmennaksjeloven § 4-2 annet ledd,</article></article></li><li data-li-identifier="(d)" data-name="(d)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">etablering eller oppløsning av konsernforhold etter verdipapirhandelloven § 2-5 nr. 3,</article></article></li><li data-li-identifier="(e)" data-name="(e)"><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">inngåelse eller oppløsning av forpliktende samarbeid etter verdipapirhandelloven § 2-5 nr. 5,</article></article></li><li data-li-identifier="(f)" data-name="(f)"><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">selskapsbegivenheter som endrer stemmerettsfordelingen,</article></article></li><li data-li-identifier="(g)" data-name="(g)"><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">inngåelse eller opphør av avtale om overføring av stemmerettigheter som nevnt i § 4-2.</article></article></li></ul></article> <article class="defaultP" margin-top="true">§ 4-4 første ledd skal lyde som følger:</article><article class="numberedLegalP" data-numerator="1" id="kapittel-1-nummer-4">(1) Verdipapirhandelloven § 4-3 kommer ikke til anvendelse på:<ul class="defaultList"><li data-li-identifier="(a)" data-name="(a)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">aksjer og rettigheter til aksjer som utelukkende erverves for å sikre avvikling av oppgjør innen en periode på tre handelsdager etter at handelen er utført, eller</article></article></li><li data-li-identifier="(b)" data-name="(b)"><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">aksjer eller rettigheter til aksjer som erverves eller avhendes av prisstiller, dersom aksjene eller rettighetene når opp til, overstiger eller faller under 5&#xa0;%-grensen, såfremt prisstilleren ikke påvirker forvaltningen av selskapet eller utøver press på selskapet for å få dette til å erverve aksjene eller rettighetene eller understøtte kursen.</article></article></li></ul></article> <article class="defaultP" margin-top="true">§ 4-5 første ledd skal lyde som følger:</article><article class="numberedLegalP" data-numerator="1" id="kapittel-1-nummer-5">(1) Plikten til konsolidering etter verdipapirhandelloven § 4-3 femte ledd jf. § 2-5 nr. 3, gjelder ikke for beholdningene til verdipapirforetak og forvaltningsselskap fra et annet EØS-land enn Norge, som omhandlet i direktiv 2004/109/EF art. 12 (4) første avsnitt og art. 12 (5) første avsnitt, på de vilkår og betingelser som oppstilt i nevnte direktiv art. 12 (4) og (5), samt direktiv 2007/14/EF art. 10.</article> <article class="defaultP" margin-top="true">§ 9-6 nytt syvende og åttende ledd skal lyde:</article><article class="numberedLegalP" data-numerator="7" id="kapittel-1-nummer-6">(7) Verdipapirforetak skal uten ugrunnet opphold gi melding til Finanstilsynet dersom det blir kjent med at noen ved erverv eller avhendelse av eierandeler i foretaket overskrider eller går under de grenser som fremgår av annet ledd.</article><article class="numberedLegalP" data-numerator="8" id="kapittel-1-nummer-7">(8) Verdipapirforetak skal årlig informere Finanstilsynet om aksjeeiere med betydelige eierandeler i foretaket, herunder om størrelsen på eierandelene.</article> <article class="defaultP" margin-top="true">§ 10-28 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-8">(4) Finanstilsynet kan frita verdipapirforetak fra plikten til å offentliggjøre limitordre som nevnt i verdipapirhandelloven § 10-13 annet ledd.</article> <article class="defaultP" margin-top="true">§ 15-1 skal lyde som følger:</article><article class="legalP" id="kapittel-1-ledd-4">EØS-avtalen vedlegg IX nr. 31bac (forordning (EF) nr. 1287/2006) om gjennomføring av direktiv 2004/39/EF med hensyn til dokumentasjonsplikt for investeringsforetak, transaksjonsrapportering, markedsinnsyn, opptak av finansielle instrumenter til notering samt definisjon av begreper for nevnte direktivs formål gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-02-20-215/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen i § 9-6 trer i kraft 1. juli 2013. De øvrige endringene trer i kraft straks.</article></section></main></body></html>