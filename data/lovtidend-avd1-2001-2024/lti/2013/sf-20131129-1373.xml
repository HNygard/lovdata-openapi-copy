<!DOCTYPE html><html lang="no"><head><title>Forskrift om håndtering av medisinsk utstyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-11-29-1373</dd><dt class="dokid">DokumentID</dt><dd class="dokid">LTI/forskrift/2013-11-29-1373</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 16 s 2683</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-08-20-955</li><li>forskrift/2005-12-15-1690</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1929-05-24-4/§10</li><li>lov/1999-07-02-61/§2-1a</li><li>lov/1999-07-02-61/§3-5</li><li>lov/2011-06-24-30/§3-2</li><li>lov/2011-06-24-30/§8-1</li><li>lov/1984-03-30-15/§7</li><li>lov/1983-06-03-54/§6-5</li><li>lov/1995-01-12-6/§4</li><li>lov/1995-01-12-6/§5</li><li>lov/1995-01-12-6/§6</li><li>lov/1995-01-12-6/§7</li><li>lov/1995-01-12-6/§8</li><li>lov/1995-01-12-6/§11</li></ul></dd><dt class="dateOfPublication">Kunngjort</dt><dd class="dateOfPublication">2013-12-03 16:20</dd><dt class="journalNumber">Journalnummer</dt><dd class="journalNumber">2013-1201</dd><dt class="titleShort">Korttittel</dt><dd class="titleShort">Forskrift om håndtering av medisinsk utstyr</dd><dt class="title">Tittel</dt><dd class="title">Forskrift om håndtering av medisinsk utstyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 29. november 2013 med hjemmel i lov 24. mai 1929 nr. 4 om tilsyn med elektriske anlegg og elektrisk utstyr (el-tilsynsloven) § 10, lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 2-1a og § 3-5, lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2 og § 8-1, lov 30. mars 1984 nr. 15 om statlig tilsyn med helsetjenesten m.m. (helsetilsynsloven) § 7, lov 3. juni 1983 nr. 54 om tannhelsetjenesten § 6-5 og lov 12. januar 1995 nr. 6 om medisinsk utstyr § 4, § 5, § 6, § 7, § 8 og § 11. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2013-11-29-1373</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om håndtering av medisinsk utstyr<ul class="tocSubUl"><li>§ 1. Formål</li><li>§ 2. Saklig virkeområde</li><li>§ 3. Personelt virkeområde</li><li>§ 4. Definisjoner</li><li>§ 5. Gjenbruk av medisinsk engangsutstyr</li><li>§ 6. Utstyr til bruk i dyrehelsetjenesten</li><li>§ 7. Anskaffelse</li><li>§ 8. Opplæring av brukere</li><li>§ 9. Plassering og tilkobling</li><li>§ 10. Bruk</li><li>§ 11. Vedlikehold, endringer og reparasjoner</li><li>§ 12. Oppbevaring og lagring</li><li>§ 13. Krav til egentilvirkning av medisinsk utstyr og sammenstilling av medisinsk utstyr</li><li>§ 14. Dokumentasjon om egentilvirket medisinsk utstyr og sammenstilt medisinsk utstyr</li><li>§ 15. Håndtering av egentilvirket medisinsk utstyr og sammenstilt medisinsk utstyr</li><li>§ 16. Meldeplikt</li><li>§ 17. Tilgang og kassasjon</li><li>§ 18. Tilsynsmyndigheter</li><li>§ 19. Reaksjonsmidler</li><li>§ 20. Straff</li><li>§ 21. Ikrafttredelse</li><li>§ 22. Endringer i andre forskrifter<ul class="tocSubUl"><li>§ 1-4. (hvem forskriften retter seg mot)</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2013-11-29-1373" id="dokument"><h1>Forskrift om håndtering av medisinsk utstyr</h1><article class="legalArticle" data-lovdata-URL="LTI/forskrift/2013-11-29-1373/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre at medisinsk utstyr til enhver tid er sikkert, vedlikeholdes korrekt og brukes forsvarlig i samsvar med sitt formål.</article></article><article class="legalArticle" data-lovdata-URL="LTI/forskrift/2013-11-29-1373/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saklig virkeområde</span></h2><article class="legalP" id="paragraf-2-ledd-1">Forskriften gjelder for:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">håndtering av medisinsk utstyr,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">egentilvirket medisinsk utstyr for intern bruk i en helseinstitusjon,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">gjenbruk av medisinsk engangsutstyr, og</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">sammenstilt medisinsk utstyr.</article></article></li></ul></article><article class="legalP" id="paragraf-2-ledd-2">Medisinsk utstyr og tilbehør blir heretter betegnet som medisinsk utstyr.</article></article><article class="legalArticle" data-lovdata-URL="LTI/forskrift/2013-11-29-1373/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Personelt virkeområde</span></h2><article class="legalP" id="paragraf-3-ledd-1">Forskriften gjelder:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">helse- og omsorgstjenestens håndtering av medisinsk utstyr,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">enhver offentlig og privat virksomhets håndtering av elektromedisinsk utstyr,</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">dyrehelsetjenestens håndtering av elektromedisinsk utstyr, og elektrisk utstyr ment til bruk på dyr for diagnostiske eller terapeutiske formål,</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">enhver virksomhet som stiller elektromedisinsk utstyr til disposisjon for privatpersoner,</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">for helse- og omsorgstjenesten som stiller medisinsk utstyr til disposisjon for privatpersoner, og</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">uten hensyn til hvordan det medisinske utstyret er skaffet til veie.</article></article></li></ul></article></article><article class="legalArticle" data-lovdata-URL="LTI/forskrift/2013-11-29-1373/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h2><article class="legalP" id="paragraf-4-ledd-1">I forskriften menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1"><i>medisinsk utstyr</i>: ethvert instrument, apparat, utstyr, programvare, materiale eller annen gjenstand som brukes alene eller i kombinasjon, herunder programvare som av produsenten er tiltenkt å brukes spesielt til diagnostiske og/eller terapeutiske formål og som kreves for riktig bruk, og som er ment å skulle brukes på mennesker med sikte på: <ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1-ledd-1-punkt-1"><article class="legalP" id="paragraf-4-ledd-1-punkt-1-ledd-1-punkt-1-ledd-1">diagnostisering, forebygging, overvåkning, behandling eller lindring av sykdom,</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-1-ledd-1-punkt-2"><article class="legalP" id="paragraf-4-ledd-1-punkt-1-ledd-1-punkt-2-ledd-1">diagnostisering, kontroll, behandling, lindring eller kompensasjon for skade eller handikap,</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-1-ledd-1-punkt-3"><article class="legalP" id="paragraf-4-ledd-1-punkt-1-ledd-1-punkt-3-ledd-1">undersøkelse, utskifting eller endring av anatomien eller av en fysiologisk prosess, eller</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-1-ledd-1-punkt-4"><article class="legalP" id="paragraf-4-ledd-1-punkt-1-ledd-1-punkt-4-ledd-1">svangerskapsforebyggelse,</article></article></li></ul>og der den ønskede hovedvirkning i eller på menneskekroppen ikke framkalles ved farmakologisk eller immunologisk virkning eller ved å påvirke stoffskiftet, men der slike effekter kan bidra til dets funksjon.</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1"><i>elektromedisinsk utstyr:</i> ethvert medisinsk utstyr, inkludert systemløsninger, som er avhengig av en elektrisk energikilde for å fungere.</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1"><i>in vitro-diagnostisk medisinsk utstyr:</i> ethvert medisinsk utstyr som er et reagens, et reagensprodukt, en kalibrator, et kontrollmateriale, testsett (kit), instrument, apparat, utstyr eller system, brukt alene eller i kombinasjon, som av produsenten er beregnet på å brukes in vitro i forbindelse med undersøkelse av prøver fra menneskekroppen, herunder blod- og vevsdonasjoner, utelukkende eller hovedsakelig for det formål å skaffe opplysninger: <ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-3-ledd-1-punkt-1"><article class="legalP" id="paragraf-4-ledd-1-punkt-3-ledd-1-punkt-1-ledd-1">om en fysiologisk eller patologisk tilstand,</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-3-ledd-1-punkt-2"><article class="legalP" id="paragraf-4-ledd-1-punkt-3-ledd-1-punkt-2-ledd-1">om en medfødt anomali,</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3-ledd-1-punkt-3"><article class="legalP" id="paragraf-4-ledd-1-punkt-3-ledd-1-punkt-3-ledd-1">som gjør det mulig å fastslå sikkerhet og kompatibilitet med potensielle mottakere, eller</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-3-ledd-1-punkt-4"><article class="legalP" id="paragraf-4-ledd-1-punkt-3-ledd-1-punkt-4-ledd-1">som gjør det mulig å overvåke terapeutiske tiltak.</article></article></li></ul></article><article class="legalP" id="paragraf-4-ledd-1-punkt-3-ledd-2">Prøvebeholdere betraktes som in vitro diagnostisk medisinsk utstyr. Med «prøvebeholdere» menes utstyr, enten det er lufttomt eller ikke, som av produsenten er særskilt beregnet på direkte å inneholde og oppbevare prøver fra menneskekroppen med sikte på in vitro-diagnostikk.</article><article class="legalP" id="paragraf-4-ledd-1-punkt-3-ledd-3">Produkter beregnet på alminnelig bruk i laboratorium, er ikke in vitro-diagnostisk medisinsk utstyr med mindre disse produktene på grunn av sine egenskaper av produsenten er særskilt beregnet på in vitro-diagnostikk.</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1"><i>aktivt medisinsk utstyr:</i> ethvert medisinsk utstyr som for å fungere er avhengig av en elektrisk eller annen energikilde, med unntak av den energi som direkte utvikles av menneskekroppen eller tyngdekraften.</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1"><i>aktivt implanterbart medisinsk utstyr:</i> ethvert aktivt medisinsk utstyr som er bestemt til helt eller delvis å bli implantert varig i menneskekroppen ved et kirurgisk eller medisinsk inngrep eller i en naturlig kroppsåpning ved et medisinsk inngrep.</article></article></li><li data-li-identifier="f)" data-name="f)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1"><i>tilbehør:</i> enhver gjenstand som ikke er et utstyr, men som av produsenten er særskilt beregnet på å brukes sammen med et utstyr slik at dette kan brukes slik produsenten av utstyret har ment.</article></article></li><li data-li-identifier="g)" data-name="g)"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1"><i>medisinsk engangsutstyr:</i> ethvert medisinsk utstyr som er ment å bli brukt på en individuell pasient ved en enkelt prosedyre.</article></article></li><li data-li-identifier="h)" data-name="h)"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1"><i>egentilvirket medisinsk utstyr:</i> <ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-1-punkt-8-ledd-1-punkt-1"><article class="legalP" id="paragraf-4-ledd-1-punkt-8-ledd-1-punkt-1-ledd-1">ethvert medisinsk utstyr som produseres og brukes: <ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-8-ledd-1-punkt-1-ledd-1-punkt-1"><article class="legalP" id="paragraf-4-ledd-1-punkt-8-ledd-1-punkt-1-ledd-1-punkt-1-ledd-1">av helseinstitusjonen som har produsert det, eller i lokaler i umiddelbar nærhet av produksjonsstedet uten å utgjøre en annen juridisk enhet enn dette,</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-8-ledd-1-punkt-1-ledd-1-punkt-2"><article class="legalP" id="paragraf-4-ledd-1-punkt-8-ledd-1-punkt-1-ledd-1-punkt-2-ledd-1">til helseinstitusjonens ordinære arbeidsoppgaver, og</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-8-ledd-1-punkt-1-ledd-1-punkt-3"><article class="legalP" id="paragraf-4-ledd-1-punkt-8-ledd-1-punkt-1-ledd-1-punkt-3-ledd-1">uten at produktet utnyttes kommersielt.</article></article></li></ul></article></article></li><li data-li-identifier="2)" data-name="2)"><article class="listArticle" id="paragraf-4-ledd-1-punkt-8-ledd-1-punkt-2"><article class="legalP" id="paragraf-4-ledd-1-punkt-8-ledd-1-punkt-2-ledd-1">ethvert medisinsk utstyr som er modifisert eller som brukes eller er tiltenkt brukt ut over produsentens anvisninger, inkludert kombinasjoner av medisinsk utstyr.</article></article></li></ul></article></article></li><li data-li-identifier="i)" data-name="i)"><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1"><i>sammenstilt medisinsk utstyr:</i> <ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-9-ledd-1-punkt-1"><article class="legalP" id="paragraf-4-ledd-1-punkt-9-ledd-1-punkt-1-ledd-1">enhver kombinasjon av to eller flere medisinske utstyr,</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-9-ledd-1-punkt-2"><article class="legalP" id="paragraf-4-ledd-1-punkt-9-ledd-1-punkt-2-ledd-1">medisinsk utstyr som kombineres med annet utstyr som opprinnelig ikke er ment brukt som medisinsk utstyr, eller</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-9-ledd-1-punkt-3"><article class="legalP" id="paragraf-4-ledd-1-punkt-9-ledd-1-punkt-3-ledd-1">medisinsk utstyr som av praktiske årsaker plasseres sammen i stativ eller kabinett (rack), på trillebord og lignende.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2013-11-29-1373/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Gjenbruk av medisinsk engangsutstyr</span></h2><article class="legalP" id="paragraf-5-ledd-1">Virksomhet som gjenbruker medisinsk engangsutstyr, anses å være en produsent og utstyret skal oppfylle kravene i forskrift 15. desember 2005 nr. 1690 om medisinsk utstyr.</article></article><article class="legalArticle" data-lovdata-URL="LTI/forskrift/2013-11-29-1373/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utstyr til bruk i dyrehelsetjenesten</span></h2><article class="legalP" id="paragraf-6-ledd-1">For elektromedisinsk utstyr og elektrisk utstyr til bruk på dyr for diagnostiske eller terapeutiske formål gjelder § 7 til § 17.</article></article><article class="legalArticle" data-lovdata-URL="LTI/forskrift/2013-11-29-1373/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Anskaffelse</span></h2><article class="legalP" id="paragraf-7-ledd-1">Virksomheten er ansvarlig for å anskaffe medisinsk utstyr som samsvarer med forskrift 15. desember 2005 nr. 1690 om medisinsk utstyr og som er egnet for det tiltenkte bruksområdet.</article><article class="legalP" id="paragraf-7-ledd-2">For elektrisk utstyr ment til bruk på dyr for diagnostiske eller terapeutiske formål, er virksomheten ansvarlig for at utstyret samsvarer med forskrift 14. januar 2011 nr. 36 om elektrisk utstyr, i tillegg til at utstyret er egnet til det tiltenkte bruksområdet.</article></article><article class="legalArticle" data-lovdata-URL="LTI/forskrift/2013-11-29-1373/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplæring av brukere</span></h2><article class="legalP" id="paragraf-8-ledd-1">Virksomheten skal sørge for at brukere av medisinsk utstyr får opplæring slik at de til enhver tid har de nødvendige ferdigheter og kunnskaper om korrekt og sikker bruk, herunder informasjon om farer knyttet til bruk av utstyret og relevante forholdsregler.</article><article class="legalP" id="paragraf-8-ledd-2">Slik opplæring skal blant annet gjennomføres ved nyanskaffelse, nyansettelse, bruk av vikar og som vedlikehold av den opplæring som allerede er gitt. Opplæringen skal være systematisk og dokumentert.</article></article><article class="legalArticle" data-lovdata-URL="LTI/forskrift/2013-11-29-1373/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Plassering og tilkobling</span></h2><article class="legalP" id="paragraf-9-ledd-1">Medisinsk utstyr skal være installert og tilkoblet slik at det fungerer som forutsatt og kan brukes og betjenes uten fare.</article><article class="legalP" id="paragraf-9-ledd-2">Elektromedisinsk utstyr som brukes med bevegelig nettledning og plugg, skal tilkobles fast montert stikkontakt når det brukes ved operasjoner, undersøkelser, behandlinger, overvåking eller lignende.</article></article><article class="legalArticle" data-lovdata-URL="LTI/forskrift/2013-11-29-1373/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Bruk</span></h2><article class="legalP" id="paragraf-10-ledd-1">Medisinsk utstyr skal brukes i samsvar med utstyrets vedlagte anvisninger.</article><article class="legalP" id="paragraf-10-ledd-2">Bruk av elektromedisinsk utstyr i dyrehelsetjenesten kan fravike fra utstyrets vedlagte anvisninger dersom dette er nødvendig.</article></article><article class="legalArticle" data-lovdata-URL="LTI/forskrift/2013-11-29-1373/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Vedlikehold, endringer og reparasjoner</span></h2><article class="legalP" id="paragraf-11-ledd-1">Vedlikehold av medisinsk utstyr skal være planlagt, systematisert og basert på utstyrets anvisninger og en vurdering av risiko, slik at utstyret til enhver tid er sikkert og kan brukes uten fare.</article><article class="legalP" id="paragraf-11-ledd-2">Utført vedlikehold, endringer og reparasjoner av medisinsk utstyr skal dokumenteres.</article></article><article class="legalArticle" data-lovdata-URL="LTI/forskrift/2013-11-29-1373/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Oppbevaring og lagring</span></h2><article class="legalP" id="paragraf-12-ledd-1">Medisinsk utstyr skal oppbevares og lagres i samsvar med utstyrets vedlagte anvisninger.</article></article><article class="legalArticle" data-lovdata-URL="LTI/forskrift/2013-11-29-1373/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Krav til egentilvirkning av medisinsk utstyr og sammenstilling av medisinsk utstyr</span></h2><article class="legalP" id="paragraf-13-ledd-1">Egentilvirkning av medisinsk utstyr og sammenstilling av medisinsk utstyr skal oppfylle de grunnleggende kravene i forskrift 15. desember 2005 nr. 1690 om medisinsk utstyr § 3-2, § 4-2 og § 5-2 og tilvirkningen skal underlegges egnede interne kontroll- og inspeksjonsmetoder.</article><article class="legalP" id="paragraf-13-ledd-2">Egentilvirket medisinsk utstyr og sammenstilt medisinsk utstyr skal ikke påføres CE-merke.</article></article><article class="legalArticle" data-lovdata-URL="LTI/forskrift/2013-11-29-1373/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Dokumentasjon om egentilvirket medisinsk utstyr og sammenstilt medisinsk utstyr</span></h2><article class="legalP" id="paragraf-14-ledd-1">Virksomhet som egentilvirker medisinsk utstyr eller sammenstiller medisinsk utstyr skal, etter anmodning og uten ugrunnet opphold, fremlegge for tilsynsmyndigheten en oversikt over slikt utstyr, herunder teknisk dokumentasjon og en erklæring på at de grunnleggende kravene i forskrift 15. desember 2005 nr. 1690 om medisinsk utstyr § 3-2, § 4-2 og § 5-2 er oppfylt.</article></article><article class="legalArticle" data-lovdata-URL="LTI/forskrift/2013-11-29-1373/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Håndtering av egentilvirket medisinsk utstyr og sammenstilt medisinsk utstyr</span></h2><article class="legalP" id="paragraf-15-ledd-1">Håndtering av egentilvirket medisinsk utstyr og sammenstilt medisinsk utstyr skal oppfylle kravene i § 8 til § 12 og § 16 og § 17.</article></article><article class="legalArticle" data-lovdata-URL="LTI/forskrift/2013-11-29-1373/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Meldeplikt</span></h2><article class="legalP" id="paragraf-16-ledd-1">Virksomheten plikter uten unødig opphold å gi melding til Helsedirektoratet og Direktoratet for samfunnssikkerhet og beredskap om hendelser som har eller kan ha sammenheng med bruk av medisinsk utstyr og som har ført til eller kunne ha ført til død, eller alvorlig forverring av en pasients, brukers eller annen persons helsetilstand.</article><article class="legalP" id="paragraf-16-ledd-2">Melding gis etter fastsatt retningslinje fra Helsedirektoratet og Direktoratet for samfunnssikkerhet og beredskap.</article><article class="legalP" id="paragraf-16-ledd-3">Aktuelt medisinsk utstyr skal ikke kastes og identiteten til det medisinske utstyret skal kunne spores.</article></article><article class="legalArticle" data-lovdata-URL="LTI/forskrift/2013-11-29-1373/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Tilgang og kassasjon</span></h2><article class="legalP" id="paragraf-17-ledd-1">Virksomheten skal sørge for at medisinsk utstyr som kan være til fare, er sikret mot uberettiget bruk.</article><article class="legalP" id="paragraf-17-ledd-2">Kassert medisinsk utstyr skal ufarliggjøres.</article></article><article class="legalArticle" data-lovdata-URL="LTI/forskrift/2013-11-29-1373/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Tilsynsmyndigheter</span></h2><article class="legalP" id="paragraf-18-ledd-1">Statens helsetilsyn og Fylkesmannen fører tilsyn med og kan fatte vedtak overfor helse- og omsorgstjenestens håndtering av medisinsk utstyr ved ytelse av helse- og omsorgstjenester, etter lov 30. mars 1984 nr. 15 om statlig tilsyn med helse- og omsorgstjenesten, lov 2. juli 1999 nr. 61 om spesialisthelsetjenesten, lov 24. juni 2011 nr. 30 om kommunale helse- og omsorgstjenester og lov 3. juni 1983 nr. 54 om tannhelsetjenesten.</article><article class="legalP" id="paragraf-18-ledd-2">Direktoratet for samfunnssikkerhet og beredskap fører tilsyn med og kan fatte vedtak overfor helse- og omsorgstjenesten samt enhver offentlig og privat virksomhets håndtering av elektromedisinsk utstyr og elektrisk utstyr til bruk i dyrehelsetjenesten etter lov 24. mai 1929 nr. 4 om tilsyn med elektriske anlegg og elektrisk utstyr.</article><article class="legalP" id="paragraf-18-ledd-3">Helsedirektoratet fører tilsyn med og kan fatte vedtak overfor helse- og omsorgstjenestens gjenbruk av medisinsk engangsutstyr, egentilvirkning og sammenstilling av medisinsk utstyr jf. § 5, § 13 og § 14 for utstyr som ikke er elektromedisinsk, etter lov 12. januar 1995 nr. 6 om medisinsk utstyr.</article></article><article class="legalArticle" data-lovdata-URL="LTI/forskrift/2013-11-29-1373/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Reaksjonsmidler</span></h2><article class="legalP" id="paragraf-19-ledd-1">Statens helsetilsyn kan fatte vedtak etter lov 30. mars 1984 nr. 15 om statlig tilsyn med helse- og omsorgstjenesten, lov 2. juli 1999 nr. 61 om spesialisthelsetjenesten, lov 24. juni 2011 nr. 30 om kommunale helse- og omsorgstjenester og lov 3. juni 1983 nr. 54 om tannhelsetjenesten.</article><article class="legalP" id="paragraf-19-ledd-2">Direktoratet for samfunnssikkerhet og beredskap kan fatte vedtak etter lov 24. mai 1929 nr. 4 om tilsyn med elektriske anlegg og elektrisk utstyr.</article><article class="legalP" id="paragraf-19-ledd-3">Helsedirektoratet kan fatte vedtak etter lov 12. januar 1995 nr. 6 om medisinsk utstyr.</article></article><article class="legalArticle" data-lovdata-URL="LTI/forskrift/2013-11-29-1373/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Straff</span></h2><article class="legalP" id="paragraf-20-ledd-1">Overtredelse av denne forskriften eller vedtak truffet i medhold av denne kan straffes etter bestemmelsene i lov 24. mai 1929 nr. 4 om tilsyn med elektriske anlegg og elektrisk utstyr, lov 12. januar 1995 nr. 6 om medisinsk utstyr.</article></article><article class="legalArticle" data-lovdata-URL="LTI/forskrift/2013-11-29-1373/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h2><article class="legalP" id="paragraf-21-ledd-1">Forskriften trer i kraft 1. januar 2014. Fra samme tidspunkt oppheves forskrift 20. august 1999 nr. 955 om bruk og vedlikehold av elektromedisinsk utstyr.</article></article><article class="legalArticle" data-lovdata-URL="LTI/forskrift/2013-11-29-1373/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Endringer i andre forskrifter</span></h2><article class="legalP" id="paragraf-22-ledd-1">Fra samme tidspunkt gjøres følgende endringer i forskrift 15. desember 2005 nr. 1690 om medisinsk utstyr:</article> <article class="defaultP" margin-top="true">§ 1-2 siste ledd og § 2-12 oppheves.</article> <article class="defaultP" margin-top="true">§ 1-4 skal lyde:</article><article class="futureLegalArticle" data-name="§1-4" id="paragraf-22-foreslåttparagraf-1"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">(hvem forskriften retter seg mot)</span></span><article class="legalP" id="paragraf-22-foreslåttparagraf-1-ledd-1">Forskriften retter seg mot enhver som produserer, markedsfører eller omsetter utstyr for bruk i Norge eller annen EØS-stat og tekniske kontrollorgan.</article></article> <article class="defaultP" margin-top="true">§ 1-5 d skal lyde:<ul class="defaultList"><li data-li-identifier="d)" data-name="d)"><article class="listArticle" id="paragraf-22-foreslåttparagraf-1-ledd-1-punkt-1"><article class="legalP" id="paragraf-22-foreslåttparagraf-1-ledd-1-punkt-1-ledd-1"><i>aktivt implanterbart utstyr</i>: ethvert <i>aktivt</i> medisinsk utstyr som er bestemt til helt eller delvis å bli implantert varig i menneskekroppen ved et kirurgisk eller medisinsk inngrep eller i en naturlig kroppsåpning ved et medisinsk inngrep.</article></article></li></ul></article> <article class="defaultP" margin-top="true">§ 1-5 l skal lyde:<ul class="defaultList"><li data-li-identifier="l)" data-name="l)"><article class="listArticle" id="paragraf-22-foreslåttparagraf-1-ledd-1-punkt-2"><article class="legalP" id="paragraf-22-foreslåttparagraf-1-ledd-1-punkt-2-ledd-1"><i>elektromedisinsk utstyr</i>: ethvert medisinsk utstyr, inkludert systemløsninger, som er avhengig av en elektrisk energikilde for å fungere.</article></article></li></ul></article></article></main></body></html>