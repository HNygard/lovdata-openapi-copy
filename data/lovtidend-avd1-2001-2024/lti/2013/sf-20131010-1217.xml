<!DOCTYPE html><html lang="no"><head><title>Forskrift om godkjenning og registrering av amatørbygde kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-10-10-1217</dd><dt class="dokid">DokumentID</dt><dd class="dokid">LTI/forskrift/2013-10-10-1217</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 14 s 2443</dd><dt class="dateInForce">I kraft fra</dt><dd class="dateInForce">2014-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2013-10-15 16:10</dd><dt class="journalNumber">Journalnummer</dt><dd class="journalNumber">2013-1063</dd><dt class="titleShort">Korttittel</dt><dd class="titleShort">Forskrift om amatørbygde kjøretøy</dd><dt class="title">Tittel</dt><dd class="title">Forskrift om godkjenning og registrering av amatørbygde kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 10. oktober 2013 med hjemmel i lov 18. juni 1965 nr. 4 om vegtrafikk (vegtrafikkloven) § 13, § 14, § 15 og § 16, jf. delegeringsvedtak 24. november 1980 nr. 1.</dd><dt class="refid">RefID</dt><dd class="refid">forskrift/2013-10-10-1217</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godkjenning og registrering av amatørbygde kjøretøy<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Virkeområde m.m.</li><li>§ 2. Definisjoner</li><li>§ 3. Kategori av kjøretøy</li></ul></li><li>Kapittel 2. Nærmere om godkjenning<ul class="tocSubUl"><li>§ 4. Saksbehandlingsregler</li><li>§ 5. Kontroll av byggeprosjektet</li><li>§ 6. Frist for ferdigstillelse av byggeprosjekt</li><li>§ 7. Overdragelse av byggeprosjekt</li><li>§ 8. Gebyr</li><li>§ 9. Krav til registrering, oppfølgingskontroll og periodisk kontroll av godkjente kjøretøy</li><li>§ 10. Forhold til øvrig teknisk regelverk</li></ul></li><li>Kapittel 3. Tekniske krav til godkjenning for amatørbygg<ul class="tocSubUl"><li>§ 11. Overordnede krav</li><li>§ 12. Krav til motor og miljø</li><li>§ 13. Funksjonelle sikkerhetskrav m.m.</li><li>§ 14. Generelle krav til konstruksjon</li></ul></li><li>Kapittel 4. Avsluttende bestemmelser<ul class="tocSubUl"><li>§ 15. Administrative bestemmelser</li><li>§ 16. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2013-10-10-1217" id="dokument"><h1>Forskrift om godkjenning og registrering av amatørbygde kjøretøy</h1><section class="section" data-name="kap1" id="kapittel-1" data-lovdata-URL="LTI/forskrift/2013-10-10-1217/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2013-10-10-1217/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde m.m.</span></h3><article class="legalP" id="kapittel-1-paragraf-1-ledd-1">Denne forskrift får anvendelse på nærmere angitte kjøretøy som er satt sammen av nye og/eller brukte deler i Norge som fremstilles for førstegangsgodkjenning og -registrering i Norge 1. juni 2013 eller senere.</article><article class="legalP" id="kapittel-1-paragraf-1-ledd-2">Den får ikke anvendelse på kjøretøy produsert i serie.</article><article class="legalP" id="kapittel-1-paragraf-1-ledd-3">Den får ikke anvendelse på kjøretøy som er førstegangsgodkjent og registrert på ordinære vilkår, og i ettertid endres, jf. forskrift 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) kap. 7, med unntak fra oppbygging etter nærmere bestemte regler.</article><article class="legalP" id="kapittel-1-paragraf-1-ledd-4">Den får ikke anvendelse på kjøretøy som endres uten å følge de godkjenningsprosesser som gjelder for amatørbygde kjøretøy.</article><article class="legalP" id="kapittel-1-paragraf-1-ledd-5">Den får ikke anvendelse på kjøretøy som bygges i forretningsmessig sammenheng.</article><article class="legalP" id="kapittel-1-paragraf-1-ledd-6">Dersom ikke annet fremkommer av forskriften, gjelder bestemmelsene for amatørbygg i sin helhet for kjøretøy i byggesett. Kjøretøy som omfattes av denne forskriften kan kun benyttes til eget bruk.</article></article><article class="legalArticle" data-lovdata-URL="LTI/forskrift/2013-10-10-1217/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift forstås med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Amatørbygd kjøretøy:</i> Et kjøretøy som hovedsakelig er konstruert og bygd av enkeltperson, eller av annen på enkeltpersons vegne, og som førstegangsregistreres på enkeltperson for eget bruk. Kjøretøy som er definert under bokstav b omfattes ikke av denne definisjon.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Kjøretøy i byggesett (kit car og bike):</i> Komponenter som leveres av produsent/produsenter av byggesett-kjøretøy, og som deretter monteres av enkeltpersoner for eget bruk. Ramme og/eller karosseri levert av opprinnelig fabrikant for serieproduserte kjøretøy kan ikke benyttes for å danne grunnlag for et byggesett-kjøretøy med mindre delen/delene er eldre enn 30 år.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Eget bruk:</i> Benyttelse av kjøretøy til private formål som ikke kommer inn under bestemmelsene om løyvepliktig transport.</article></article></li></ul></article></article><article class="legalArticle" data-lovdata-URL="LTI/forskrift/2013-10-10-1217/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kategori av kjøretøy</span></h3><article class="legalP" id="kapittel-1-paragraf-3-ledd-1">Godkjenning etter denne forskrift kan gis for følgende kategorier kjøretøy:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">M1 med tillatt totalvekt inntil 3500 kg,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">N1,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">Tohjuls motorsykkel, med eller uten sidevogn (L3e og L4e),</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">Trehjuls motorsykkel med tre symmetrisk plasserte hjul (L5e).</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2013-10-10-1217/KAPITTEL_2"><h2>Kapittel 2. Nærmere om godkjenning</h2><article class="legalArticle" data-lovdata-URL="LTI/forskrift/2013-10-10-1217/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Saksbehandlingsregler</span></h3><article class="legalP" id="kapittel-2-paragraf-1-ledd-1">Amatørbygg skal fremstilles for enkeltgodkjenning. Godkjenningsmyndighet er Statens vegvesen regionvegkontorene, jf. forskrift 5. juli 2012 nr. 817 om godkjenning av bil og tilhenger til bil § 9 første ledd. Regionene skal utpeke bestemte kontrollenheter for slik godkjenning.</article><article class="legalP" id="kapittel-2-paragraf-1-ledd-2">Statens vegvesens spesialistfunksjon for ombygde, oppbygde og reparerte kjøretøy (SFOOR) har landsdekkende ansvar for veiledning og tilsyn etter denne forskrift. Herunder oppfølging av søknader, byggeprosjekt og register for dette.</article><article class="legalP" id="kapittel-2-paragraf-1-ledd-3">Maksimalt antall amatørbygde kjøretøy og kjøretøy i byggesett som kan godkjennes årlig:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">Bil: 50 stk. amatørbygg og 50 stk. byggesett</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">Motorsykkel: 65 stk. amatørbygg og 65 stk. byggesett.</article></article></li></ul></article><article class="legalP" id="kapittel-2-paragraf-1-ledd-4">Søknad om godkjenning av byggeprosjekt for amatørbygde kjøretøy fremmes til regionvegkontoret før prosjektet påbegynnes. Søknad skal inneholde informasjon om følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">Identitetsbærende komponenter: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-4-punkt-1-ledd-1-punkt-1"><article class="legalP" id="kapittel-2-paragraf-1-ledd-4-punkt-1-ledd-1-punkt-1-ledd-1">Følgende komponenter på amatørbygd bil er å anse som identitetsbærende: <ul class="defaultList"><li data-li-identifier="i." data-name="i."><article class="listArticle" id="kapittel-2-paragraf-1-ledd-4-punkt-1-ledd-1-punkt-1-ledd-1-punkt-1"><article class="legalP" id="kapittel-2-paragraf-1-ledd-4-punkt-1-ledd-1-punkt-1-ledd-1-punkt-1-ledd-1">Ramme</article></article></li><li data-li-identifier="ii." data-name="ii."><article class="listArticle" id="kapittel-2-paragraf-1-ledd-4-punkt-1-ledd-1-punkt-1-ledd-1-punkt-2"><article class="legalP" id="kapittel-2-paragraf-1-ledd-4-punkt-1-ledd-1-punkt-1-ledd-1-punkt-2-ledd-1">Motor</article></article></li><li data-li-identifier="iii." data-name="iii."><article class="listArticle" id="kapittel-2-paragraf-1-ledd-4-punkt-1-ledd-1-punkt-1-ledd-1-punkt-3"><article class="legalP" id="kapittel-2-paragraf-1-ledd-4-punkt-1-ledd-1-punkt-1-ledd-1-punkt-3-ledd-1">Karosseri</article></article></li><li data-li-identifier="iv." data-name="iv."><article class="listArticle" id="kapittel-2-paragraf-1-ledd-4-punkt-1-ledd-1-punkt-1-ledd-1-punkt-4"><article class="legalP" id="kapittel-2-paragraf-1-ledd-4-punkt-1-ledd-1-punkt-1-ledd-1-punkt-4-ledd-1">Girkasse.</article></article></li></ul></article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-4-punkt-1-ledd-1-punkt-2"><article class="legalP" id="kapittel-2-paragraf-1-ledd-4-punkt-1-ledd-1-punkt-2-ledd-1">Følgende komponenter på amatørbygd MC er å anse som identitetsbærende: <ul class="defaultList"><li data-li-identifier="i." data-name="i."><article class="listArticle" id="kapittel-2-paragraf-1-ledd-4-punkt-1-ledd-1-punkt-2-ledd-1-punkt-1"><article class="legalP" id="kapittel-2-paragraf-1-ledd-4-punkt-1-ledd-1-punkt-2-ledd-1-punkt-1-ledd-1">Ramme</article></article></li><li data-li-identifier="ii." data-name="ii."><article class="listArticle" id="kapittel-2-paragraf-1-ledd-4-punkt-1-ledd-1-punkt-2-ledd-1-punkt-2"><article class="legalP" id="kapittel-2-paragraf-1-ledd-4-punkt-1-ledd-1-punkt-2-ledd-1-punkt-2-ledd-1">Motor.</article></article></li></ul></article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">Opprinnelsen til komponenter som det søkes om å benytte i byggeprosjektet: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-4-punkt-2-ledd-1-punkt-1"><article class="legalP" id="kapittel-2-paragraf-1-ledd-4-punkt-2-ledd-1-punkt-1-ledd-1">Hjuloppheng (eks. gaffel, svingarmer, for-/bakaksel)</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-4-punkt-2-ledd-1-punkt-2"><article class="legalP" id="kapittel-2-paragraf-1-ledd-4-punkt-2-ledd-1-punkt-2-ledd-1">Interiør</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-4-punkt-2-ledd-1-punkt-3"><article class="legalP" id="kapittel-2-paragraf-1-ledd-4-punkt-2-ledd-1-punkt-3-ledd-1">Styreinnretning</article></article></li><li data-li-identifier="d." data-name="d."><article class="listArticle" id="kapittel-2-paragraf-1-ledd-4-punkt-2-ledd-1-punkt-4"><article class="legalP" id="kapittel-2-paragraf-1-ledd-4-punkt-2-ledd-1-punkt-4-ledd-1">Komponenter av sikkerhetsmessig betydning</article></article></li><li data-li-identifier="e." data-name="e."><article class="listArticle" id="kapittel-2-paragraf-1-ledd-4-punkt-2-ledd-1-punkt-5"><article class="legalP" id="kapittel-2-paragraf-1-ledd-4-punkt-2-ledd-1-punkt-5-ledd-1">Bremser</article></article></li><li data-li-identifier="f." data-name="f."><article class="listArticle" id="kapittel-2-paragraf-1-ledd-4-punkt-2-ledd-1-punkt-6"><article class="legalP" id="kapittel-2-paragraf-1-ledd-4-punkt-2-ledd-1-punkt-6-ledd-1">Motorstyring/elektronikk.</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">Søker av byggeprosjektet må overfor godkjenningsmyndigheten redegjøre for opprinnelse til og anskaffelse av komponentene som er beskrevet i bokstav a og b. Godkjenningsmyndigheten kan be om dokumentasjon for disse forhold. Slik dokumentasjon vil være fortollingsdokumentasjon, kjøpekontrakter, salgsmelding og kvitteringer for komponentene.</article></article></li></ul></article></article><article class="legalArticle" data-lovdata-URL="LTI/forskrift/2013-10-10-1217/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll av byggeprosjektet</span></h3><article class="legalP" id="kapittel-2-paragraf-2-ledd-1">Byggeprosjekter skal følges opp ved følgende kontroller i løpet av en byggeperiode:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">Oppstartskontroll</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">Ferdig sveiset ramme, bærende konstruksjon karosseri</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">Ferdig sammensatt kjøretøy</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">Sluttkontroll av ferdig kjørbart kjøretøy. Før endelig godkjenning kan gis, skal prøvekjøring av kjøretøyet foretas. Ved sluttkontroll tildeles understellsnummer.</article></article></li></ul></article><article class="legalP" id="kapittel-2-paragraf-2-ledd-2">Tekniske mangler som påpekes ved byggekontroll etter første ledd bokstav d skal utbedres før godkjenning kan gis.</article><article class="legalP" id="kapittel-2-paragraf-2-ledd-3">Et innvilget og påbegynt byggeprosjekt skal være ferdigstilt før søknad om nytt byggeprosjekt kan innvilges.</article></article><article class="legalArticle" data-lovdata-URL="LTI/forskrift/2013-10-10-1217/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Frist for ferdigstillelse av byggeprosjekt</span></h3><article class="legalP" id="kapittel-2-paragraf-3-ledd-1">Kjøretøyet skal fremstilles for godkjenning ved Statens vegvesen regionvegkontoret innen 5 år for så vidt gjelder amatørbygde biler, og innen 3 år for så vidt gjelder amatørbygde motorsykler.</article><article class="legalP" id="kapittel-2-paragraf-3-ledd-2">Regionvegkontoret kan etter søknad forlenge fristen for ferdigstillelse.</article></article><article class="legalArticle" data-lovdata-URL="LTI/forskrift/2013-10-10-1217/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Overdragelse av byggeprosjekt</span></h3><article class="legalP" id="kapittel-2-paragraf-4-ledd-1">Et innvilget byggeprosjekt etter denne forskrift kan etter søknad overdras til ny eier. Ny søknad skal være en fullstendig søknad om bygging av amatørbygd kjøretøy, jf. § 4.</article><article class="legalP" id="kapittel-2-paragraf-4-ledd-2">Overdragelse av byggeprosjekt skjer etter denne bestemmelsen frem til understellsnummer er tildelt, jf. § 5 første ledd bokstav d.</article></article><article class="legalArticle" data-lovdata-URL="LTI/forskrift/2013-10-10-1217/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Gebyr</span></h3><article class="legalP" id="kapittel-2-paragraf-5-ledd-1">Ved skriftlig søknad om igangsetting av byggeprosjekt vil det påløpe et gebyr på 5000 kr for motorsykkel og 6000 kr for bil. Gebyret omfatter behandling av søknaden, igangsetting, løpende kontroller av byggeprosjektet, jf. § 5 første ledd, bokstav a–c, samt kontroll av godkjent kjøretøy etter to år, jf. § 4, § 5 og § 9 annet ledd.</article><article class="legalP" id="kapittel-2-paragraf-5-ledd-2">Ved fremstilling av kjøretøyet til endelig godkjenning/sluttkontroll, jf. § 5 første ledd bokstav d, vil det påløpe ordinære gebyr etter forskrift om godkjenning av bil og tilhenger til bil § 20 fjerde ledd eller kjøretøyforskriften § 1-14, nr. 3.1.</article><article class="legalP" id="kapittel-2-paragraf-5-ledd-3">Ved overdragelse av innvilget byggeprosjekt til ny eier påløper nytt gebyr etter første ledd.</article></article><article class="legalArticle" data-lovdata-URL="LTI/forskrift/2013-10-10-1217/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav til registrering, oppfølgingskontroll og periodisk kontroll av godkjente kjøretøy</span></h3><article class="legalP" id="kapittel-2-paragraf-6-ledd-1">Forskrift 25. januar 1990 nr. 92 om bruk av kjøretøy kap. 2 gjelder ved registrering av amatørbygde kjøretøy.</article><article class="legalP" id="kapittel-2-paragraf-6-ledd-2">Amatørbygde kjøretøy skal forevises Statens vegvesen for oppfølgingskontroll 2 år etter 1. gangs registreringsdato. Det påløper ingen gebyrer for denne kontrollen.</article><article class="legalP" id="kapittel-2-paragraf-6-ledd-3">Amatørbygde kjøretøy skal forevises for periodisk kjøretøykontroll etter forskrift 13. mai 2009 nr. 591 om periodisk kjøretøykontroll.</article><article class="legalP" id="kapittel-2-paragraf-6-ledd-4">Kjøretøy anses som nytt, og svarer engangsavgift i henhold til forskrift 19. mars 2001 nr. 268 om engangsavgift på motorvogner.</article></article><article class="legalArticle" data-lovdata-URL="LTI/forskrift/2013-10-10-1217/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Forhold til øvrig teknisk regelverk</span></h3><article class="legalP" id="kapittel-2-paragraf-7-ledd-1">Ved teknisk endring på godkjent og registrert amatørbygg gjelder definisjonene i kjøretøyforskriften kap. 7 om reparasjon, ombygging og oppbygging. For øvrig gjelder de tekniske krav og prosedyrer for godkjenning som følger av denne forskrift med eventuelle endringer.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2013-10-10-1217/KAPITTEL_3"><h2>Kapittel 3. Tekniske krav til godkjenning for amatørbygg</h2><article class="legalArticle" data-lovdata-URL="LTI/forskrift/2013-10-10-1217/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Overordnede krav</span></h3><article class="legalP" id="kapittel-3-paragraf-1-ledd-1">Amatørbygd kjøretøy skal tilfredsstille kravene i § 12, § 13 og § 14 i kap. 3 i denne forskrift samt kjøretøyforskriften kap. 1–7 så langt de passer, likevel slik at det ikke kan gjøres unntak fra kjøretøyforskriften § 1-4 Ombygging av kjøretøyer, § 1-5 Krav til kjøretøy/utstyr i bruk, § 1-14 Betaling for godkjenning av kjøretøyer, § 6-2 Godkjenningsmyndighet, § 6-3 Godkjenning av kjøretøy nr. 1 og 2, § 6-9 Endring av godkjent kjøretøy, § 6-10 Ansvar for at godkjenningsplikten er oppfylt, § 6-11 Søknad om godkjenning, § 6-17 Kontroll og kap. 2, 7, 9 og 11.</article><article class="legalP" id="kapittel-3-paragraf-1-ledd-2">I tillegg skal amatørbygd kjøretøy tilfredsstille de tekniske krav som det i denne forskrift spesielt henvises til i kjøretøyforskriftens kap. 9-50.</article><article class="legalP" id="kapittel-3-paragraf-1-ledd-3">Amatørbygd kjøretøy skal være bygd, innrettet og utstyrt slik at det tåler de påkjenninger som det vanligvis utsettes for og kan nyttes uten å volde unødig fare eller ulempe og slik at fare for brann mest mulig unngås. Kjøretøyets miljø- og trafikksikkerhetsegenskaper skal være ivaretatt opp til dets konstruktive hastighet.</article></article><article class="legalArticle" data-lovdata-URL="LTI/forskrift/2013-10-10-1217/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav til motor og miljø</span></h3><article class="legalP" id="kapittel-3-paragraf-2-ledd-1">Amatørbygd kjøretøy skal tilfredsstille følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Amatørbygd kjøretøy kan kun utrustes med følgende fremdriftskilder: <ul class="defaultList"><li data-li-identifier="i." data-name="i."><article class="listArticle" id="kapittel-3-paragraf-2-ledd-1-punkt-1-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1-punkt-1-ledd-1">Forbrenningsmotor</article></article></li><li data-li-identifier="ii." data-name="ii."><article class="listArticle" id="kapittel-3-paragraf-2-ledd-1-punkt-1-ledd-1-punkt-2"><article class="legalP" id="kapittel-3-paragraf-2-ledd-1-punkt-1-ledd-1-punkt-2-ledd-1">Elmotor med akkumulator (batteri) som energikilde.</article></article></li></ul></article><article class="legalP" id="kapittel-3-paragraf-2-ledd-1-punkt-1-ledd-2">Amatørbygd bil skal tilfredsstille krav til motor og drivverk etter kjøretøyforskriften § 23-1 nr. 1–3. Med fabrikant menes i denne sammenheng motorfabrikant. Amatørbygd bil kan ikke ha høyere motoreffekt enn 20 kW/100 kg egenvekt.</article><article class="legalP" id="kapittel-3-paragraf-2-ledd-1-punkt-1-ledd-3">Amatørbygd motorsykkel skal tilfredsstille krav til motor og drivverk etter kjøretøyforskriften § 23-5 nr. 2. Med fabrikant menes i denne sammenheng motorfabrikant. Amatørbygd motorsykkel kan ikke ha høyere motoreffekt enn 35 kW/100 kg egenvekt.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Krav til støy etter kjøretøyforskriften § 24-1 og § 24-2. Amatørbygd kjøretøy skal måles i henhold til ECE-regulativ 51.02 eller ECE-regulativ 9.00 med maksimal forbikjøringsstøy på 84 db(A). Standstøy måles i henhold til «Merknad til kap. 24». Standstøy angis i kjøretøyets vognkort.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Krav til avgass etter kjøretøyforskriften § 25-1. Amatørbygd bil skal tilfredsstille kravene i § 25-2 og § 25-3 nr. 1, pkt. a, eller pkt. b (første til tredje ledd), eller pkt. c (første og annet ledd).</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">Krav til elektrisk utstyr og elektromagnetisk støy etter kjøretøyforskriften § 27-1. Utstyr som har en sikkerhetsmessig betydning skal tilfredsstille funksjonskravene i kjøretøyforskriften § 27-2 og tilsvarende funksjonskrav i direktiv 72/245/EØF, som senest endret ved direktiv 2009/19/EF eller ECE-regulativ nr. 10.04. Utstyr som sender ut radiobølger skal fungere på frekvenser som er godkjent av Post- og teletilsynet.</article></article></li></ul></article></article><article class="legalArticle" data-lovdata-URL="LTI/forskrift/2013-10-10-1217/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Funksjonelle sikkerhetskrav m.m.</span></h3><article class="legalP" id="kapittel-3-paragraf-3-ledd-1">Amatørbygd kjøretøy skal tilfredsstille følgende funksjonelle sikkerhetskrav:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Krav til ramme og bærende konstruksjon etter kjøretøyforskriften § 11-1.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Krav til aksler, fjærer og støtdempere etter kjøretøyforskriften § 12-1, nr. 1–2.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Krav til styring etter kjøretøyforskriften § 21-1 nr. 1–4. Amatørbygd bil skal tilfredsstille kravene i kjøretøyforskriften § 21-2 nr. 1.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">Amatørbygd bil skal tilfredsstille krav til skjerming av hjul etter kjøretøyforskriften § 32-1 og § 32-2, nr. 1 og 3.</article></article></li><li data-li-identifier="e)" data-name="e)"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">Krav til klemsikring etter funksjonskravene i direktiv 74/60/EØF som senest endret ved direktiv 2000/4/EF dersom det er montert elektrisk drevne ruter, soltak eller lignende.</article></article></li><li data-li-identifier="f)" data-name="f)"><article class="listArticle" id="kapittel-3-paragraf-3-ledd-1-punkt-6"><article class="legalP" id="kapittel-3-paragraf-3-ledd-1-punkt-6-ledd-1">Dører og hengsler på amatørbygd bil skal tilfredsstille kravene i kjøretøyforskriften § 17-2. Bestemmelsen benyttes tilsvarende på amatørbygd motorsykkel så langt den passer.</article></article></li><li data-li-identifier="g)" data-name="g)"><article class="listArticle" id="kapittel-3-paragraf-3-ledd-1-punkt-7"><article class="legalP" id="kapittel-3-paragraf-3-ledd-1-punkt-7-ledd-1">Amatørbygd bil skal tilfredsstille krav til sitteinnretning og personantall i kjøretøyforskriften § 18-1, likevel slik at antall sitteplasser fastsettes av godkjenningsmyndigheten. Langsgående (sidevendte) sitteinnretninger tillates ikke.</article></article></li><li data-li-identifier="h)" data-name="h)"><article class="listArticle" id="kapittel-3-paragraf-3-ledd-1-punkt-8"><article class="legalP" id="kapittel-3-paragraf-3-ledd-1-punkt-8-ledd-1">Amatørbygd motorsykkel skal tilfredsstille krav til sitteinnretning, persontall og sikringsutstyr i kjøretøyforskriften § 18-7.</article></article></li><li data-li-identifier="i)" data-name="i)"><article class="listArticle" id="kapittel-3-paragraf-3-ledd-1-punkt-9"><article class="legalP" id="kapittel-3-paragraf-3-ledd-1-punkt-9-ledd-1">Krav til hjul og dekk etter kjøretøyforskriften § 13-1, nr. 1–6.</article><article class="legalP" id="kapittel-3-paragraf-3-ledd-1-punkt-9-ledd-2">Amatørbygd bil skal tilfredsstille krav i kjøretøyforskriften § 13-3.</article><article class="legalP" id="kapittel-3-paragraf-3-ledd-1-punkt-9-ledd-3">Amatørbygd motorsykkel skal tilfredsstille krav i kjøretøyforskriften § 13-5.</article></article></li><li data-li-identifier="j)" data-name="j)"><article class="listArticle" id="kapittel-3-paragraf-3-ledd-1-punkt-10"><article class="legalP" id="kapittel-3-paragraf-3-ledd-1-punkt-10-ledd-1">Amatørbygd bil skal være utstyrt med bilbelter for alle sitteplasser. Bilbelter skal være av utførelse og montering i henhold til kjøretøyforskriften § 16-4 eller § 16-6. Bilbelter av type S kan i alle tilfelle monteres istedenfor belter av type A eller B.</article></article></li><li data-li-identifier="k)" data-name="k)"><article class="listArticle" id="kapittel-3-paragraf-3-ledd-1-punkt-11"><article class="legalP" id="kapittel-3-paragraf-3-ledd-1-punkt-11-ledd-1">Amatørbygd bil skal ha festepunkter til bilbelter i henhold til kjøretøyforskriften § 16-6, som skal være forsvarlig når det gjelder styrke og plassering.</article></article></li><li data-li-identifier="l)" data-name="l)"><article class="listArticle" id="kapittel-3-paragraf-3-ledd-1-punkt-12"><article class="legalP" id="kapittel-3-paragraf-3-ledd-1-punkt-12-ledd-1">Krav til speil etter kjøretøyforskriften § 30-1.</article><article class="legalP" id="kapittel-3-paragraf-3-ledd-1-punkt-12-ledd-2">Amatørbygd bil skal tilfredsstille kravene i kjøretøyforskriften § 30-3.</article><article class="legalP" id="kapittel-3-paragraf-3-ledd-1-punkt-12-ledd-3">Amatørbygd motorsykkel skal tilfredsstille kravene i kjøretøyforskriften § 30-5.</article></article></li><li data-li-identifier="m)" data-name="m)"><article class="listArticle" id="kapittel-3-paragraf-3-ledd-1-punkt-13"><article class="legalP" id="kapittel-3-paragraf-3-ledd-1-punkt-13-ledd-1">Krav til lysutstyr etter kjøretøyforskriften § 28-3. Farge på lys skal være i henhold til kap. 28. Lysutstyr i henhold til de til en hver tid gjeldende europeiske rettsakter anses å oppfylle kravene til lys for amatørbygg.</article><article class="legalP" id="kapittel-3-paragraf-3-ledd-1-punkt-13-ledd-2">Amatørbygd bil skal tilfredsstille kravene i kjøretøyforskriften § 28-4 og § 28-5.</article><article class="legalP" id="kapittel-3-paragraf-3-ledd-1-punkt-13-ledd-3">Amatørbygd motorsykkel skal tilfredsstille kravene i kjøretøyforskriften § 28-6, § 28-7, § 28-8 og § 28-9.</article></article></li><li data-li-identifier="n)" data-name="n)"><article class="listArticle" id="kapittel-3-paragraf-3-ledd-1-punkt-14"><article class="legalP" id="kapittel-3-paragraf-3-ledd-1-punkt-14-ledd-1">Krav til betjeningsinnretninger i kjøretøyforskriften § 19-1 nr. 1.</article></article></li><li data-li-identifier="o)" data-name="o)"><article class="listArticle" id="kapittel-3-paragraf-3-ledd-1-punkt-15"><article class="legalP" id="kapittel-3-paragraf-3-ledd-1-punkt-15-ledd-1">Amatørbygd bil skal tilfredsstille krav til ventilasjon og klimaanlegg i kjøretøyforskriften § 20-2 nr. 2 første ledd. For montering og fylling av klimaanlegg gjelder de grenseverdiene for GPW-verdier til kjølemediet som er angitt i kjøretøyforskriften § 20-3 nr. 5.</article></article></li><li data-li-identifier="p)" data-name="p)"><article class="listArticle" id="kapittel-3-paragraf-3-ledd-1-punkt-16"><article class="legalP" id="kapittel-3-paragraf-3-ledd-1-punkt-16-ledd-1">Krav til vindu etter kjøretøyforskriften § 31-1.</article><article class="legalP" id="kapittel-3-paragraf-3-ledd-1-punkt-16-ledd-2">Amatørbygd bil skal tilfredsstille kravene i kjøretøyforskriften § 31-3.</article><article class="legalP" id="kapittel-3-paragraf-3-ledd-1-punkt-16-ledd-3">Amatørbygd motorsykkel skal tilfredsstille kravene i kjøretøyforskriften § 31-5.</article></article></li><li data-li-identifier="q)" data-name="q)"><article class="listArticle" id="kapittel-3-paragraf-3-ledd-1-punkt-17"><article class="legalP" id="kapittel-3-paragraf-3-ledd-1-punkt-17-ledd-1">Amatørbygd bil skal tilfredsstille krav i kjøretøyforskriften § 48-1 nr. 1, og være utstyrt med støtabsorberende rattstamme eller utførelse som gir tilsvarende beskyttelse for fører.</article></article></li><li data-li-identifier="r)" data-name="r)"><article class="listArticle" id="kapittel-3-paragraf-3-ledd-1-punkt-18"><article class="legalP" id="kapittel-3-paragraf-3-ledd-1-punkt-18-ledd-1">Krav til bremser etter kjøretøyforskriften § 26-5 nr. 1 og 2.</article><article class="legalP" id="kapittel-3-paragraf-3-ledd-1-punkt-18-ledd-2">Driftsbremseanlegget på amatørbygd bil skal være av flerkrets type og konstruert slik at: <ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-3-ledd-1-punkt-18-ledd-2-punkt-1"><article class="legalP" id="kapittel-3-paragraf-3-ledd-1-punkt-18-ledd-2-punkt-1-ledd-1">Retardasjonen minst er 5,8 m/s<sup>2</sup> når kjøretøyet, opplastet til tillatt totalvekt, bremses opp fra 80km/t til stillestående. Ved oppbremsingen skal motor være frakoblet og bremsene være kalde. Retardasjonen skal oppnås ved maksimal pedalkraft på 490 N (50 kp) og når maksimalt halvparten av bremsepedalens tilgjengelige bevegelse er brukt.</article></article></li><li data-li-identifier="2." data-name="2."><article class="listArticle" id="kapittel-3-paragraf-3-ledd-1-punkt-18-ledd-2-punkt-2"><article class="legalP" id="kapittel-3-paragraf-3-ledd-1-punkt-18-ledd-2-punkt-2-ledd-1">Driftsbrems skal, både ved ulastet og fullastet bil, på jevn vegbane med gode friksjonsforhold kunne bremse bilen med inntil 6 m/s<sup>2</sup> uten at noe hjul låses.</article></article></li></ul></article><article class="legalP" id="kapittel-3-paragraf-3-ledd-1-punkt-18-ledd-3">Amatørbygd motorsykkel skal tilfredsstille kravene i kjøretøyforskriften § 26-6.</article></article></li><li data-li-identifier="s)" data-name="s)"><article class="listArticle" id="kapittel-3-paragraf-3-ledd-1-punkt-19"><article class="legalP" id="kapittel-3-paragraf-3-ledd-1-punkt-19-ledd-1">Krav til lydsignal i kjøretøyforskriften § 29-1. Amatørbygd motorsykkel kan alternativt tilfredsstille kravene i kjøretøyforskriften § 29-2.</article></article></li></ul></article></article><article class="legalArticle" data-lovdata-URL="LTI/forskrift/2013-10-10-1217/§14" data-name="§14" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Generelle krav til konstruksjon</span></h3><article class="legalP" id="kapittel-3-paragraf-4-ledd-1">Amatørbygde kjøretøy skal tilfredsstille følgende konstruksjonskrav:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">Merking av kjøretøyet skal være i samsvar med kravene i kjøretøyforskriften § 6-4 første til femte ledd.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">Amatørbygd bil skal være utstyrt med fabrikasjonsplate i henhold til forordning (EU) nr. 19/2011.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">Ved godkjenning av kjøretøy etter denne forskrift skal WMI-kode tildelt Statens vegvesen benyttes. Dersom benyttet ramme allerede har innpreget 17-sifret WMI-understellsnummer skal fabrikant endres. Prosedyren for skifte av fabrikant beskrevet i direktiv 2007/46/EF vedlegg XVII nr. 4 benyttes.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">Tillatt totalvekt for amatørbygde kjøretøy fastsettes av godkjenningsmyndigheten etter følgende utregning: <ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-4-ledd-1-punkt-4-ledd-1-punkt-1"><article class="legalP" id="kapittel-3-paragraf-4-ledd-1-punkt-4-ledd-1-punkt-1-ledd-1">Kjøretøyets egenvekt i driftsklar stand pluss minimum 75 kg for hver sitteplass (for M1 fordelt med 68 kg i setet og 7 kg bagasje per person).</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-1-punkt-4-ledd-1-punkt-2"><article class="legalP" id="kapittel-3-paragraf-4-ledd-1-punkt-4-ledd-1-punkt-2-ledd-1">Varebil – vektplassering av last i varerom/lasteplan.</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-1-punkt-4-ledd-1-punkt-3"><article class="legalP" id="kapittel-3-paragraf-4-ledd-1-punkt-4-ledd-1-punkt-3-ledd-1">Godkjenningsmyndigheten kan fastsette andre tillatte vekter (tilhengervekter, aksellaster) dersom konstruktive hensyn tilsier dette.</article></article></li></ul></article></article></li><li data-li-identifier="e)" data-name="e)"><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">Krav til egenvekt, største totalvekt og vektfordeling skal tilfredsstille kravene i kjøretøyforskriften § 10-1 nr. 4 første ledd.</article></article></li><li data-li-identifier="f)" data-name="f)"><article class="listArticle" id="kapittel-3-paragraf-4-ledd-1-punkt-6"><article class="legalP" id="kapittel-3-paragraf-4-ledd-1-punkt-6-ledd-1">Krav til transportutstyr etter kjøretøyforskriften § 36-1 dersom slikt utstyr er montert.</article></article></li><li data-li-identifier="g)" data-name="g)"><article class="listArticle" id="kapittel-3-paragraf-4-ledd-1-punkt-7"><article class="legalP" id="kapittel-3-paragraf-4-ledd-1-punkt-7-ledd-1">Krav til hjelpe- og arbeidsutstyr etter kjøretøyforskriften § 37-1 dersom slikt utstyr er montert.</article></article></li><li data-li-identifier="h)" data-name="h)"><article class="listArticle" id="kapittel-3-paragraf-4-ledd-1-punkt-8"><article class="legalP" id="kapittel-3-paragraf-4-ledd-1-punkt-8-ledd-1">Krav til tilhengerkopling etter kjøretøyforskriften § 38-1 nr. 2 dersom slik kopling er montert.</article><article class="legalP" id="kapittel-3-paragraf-4-ledd-1-punkt-8-ledd-2">Amatørbygd bil skal tilfredsstille kravene i kjøretøyforskriften § 38-2.</article><article class="legalP" id="kapittel-3-paragraf-4-ledd-1-punkt-8-ledd-3">Amatørbygd motorsykkel skal tilfredsstille kravene i kjøretøyforskriften § 38-4.</article></article></li><li data-li-identifier="i)" data-name="i)"><article class="listArticle" id="kapittel-3-paragraf-4-ledd-1-punkt-9"><article class="legalP" id="kapittel-3-paragraf-4-ledd-1-punkt-9-ledd-1">Krav til låsutstyr etter kjøretøyforskriften § 34-1.</article></article></li><li data-li-identifier="j)" data-name="j)"><article class="listArticle" id="kapittel-3-paragraf-4-ledd-1-punkt-10"><article class="legalP" id="kapittel-3-paragraf-4-ledd-1-punkt-10-ledd-1">Krav til drivstoffanlegg etter kjøretøyforskriften § 22-1 nr. 1 første og annet ledd og § 22-1 nr. 2, eventuelt tilsvarende FIA- eller FMVSS-krav. Amatørbygd kjøretøy kan ikke utstyres med drivstoffanlegg for LPG eller CNG.</article></article></li><li data-li-identifier="k)" data-name="k)"><article class="listArticle" id="kapittel-3-paragraf-4-ledd-1-punkt-11"><article class="legalP" id="kapittel-3-paragraf-4-ledd-1-punkt-11-ledd-1">Krav til karosseri og lasteplan etter kjøretøyforskriften § 14-1 nr. 1, første og annet ledd og § 14-1 nr. 2. Amatørbygd motorsykkel skal i tillegg oppfylle kravene i kjøretøyforskriften § 14-6.</article></article></li><li data-li-identifier="l)" data-name="l)"><article class="listArticle" id="kapittel-3-paragraf-4-ledd-1-punkt-12"><article class="legalP" id="kapittel-3-paragraf-4-ledd-1-punkt-12-ledd-1">Krav til plass for kjennemerke i kjøretøyforskriften § 39-1 og § 39-2 nr. 1 til nr. 3.</article><article class="legalP" id="kapittel-3-paragraf-4-ledd-1-punkt-12-ledd-2">Amatørbygd bil skal ha kjennemerkeplassering i henhold til kravene i kjøretøyforskriften § 39-3.</article><article class="legalP" id="kapittel-3-paragraf-4-ledd-1-punkt-12-ledd-3">Amatørbygd motorsykkel skal ha kjennemerkeplassering i henhold til kravene i kjøretøyforskriften § 39-7.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2013-10-10-1217/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="LTI/forskrift/2013-10-10-1217/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Administrative bestemmelser</span></h3><article class="legalP" id="kapittel-4-paragraf-1-ledd-1">Regionvegkontoret fører register over innvilgede og avsluttede byggeprosjekter.</article></article><article class="legalArticle" data-lovdata-URL="LTI/forskrift/2013-10-10-1217/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-2-ledd-1">Forskriften trer i kraft 1. januar 2014.</article></article></section></main></body></html>