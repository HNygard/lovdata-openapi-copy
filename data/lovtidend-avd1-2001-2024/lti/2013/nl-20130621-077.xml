<!DOCTYPE html><html lang="no"><head><title>Lov om endringer i forsvarspersonelloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-21-77</dd><dt class="dokid">DokumentID</dt><dd class="dokid">LTI/lov/2013-06-21-77</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 9 s 1510</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2004-07-02-59</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Arbeidsforhold. Sysselsetting</li> <li>Stats-, statsforfatnings- og statsborgerrett &gt; Forsvaret</li></ul></dd><dt class="dateOfPublication">Kunngjort</dt><dd class="dateOfPublication">2013-06-21 15:35</dd><dt class="journalNumber">Journalnummer</dt><dd class="journalNumber">2013-0606</dd><dt class="titleShort">Korttittel</dt><dd class="titleShort">Endringslov til forsvarspersonelloven</dd><dt class="title">Tittel</dt><dd class="title">Lov om endringer i forsvarspersonelloven</dd><dt class="miscInformation">Annet om dokumentet</dt><dd class="miscInformation">Prop.57 L (2012–2013), Innst.383 L (2012–2013), Lovvedtak 112 (2012–2013). Stortingets første og andre gangs behandling hhv. 14. og 20. juni 2013. Fremmet av Forsvarsdepartementet.</dd><dt class="refid">RefID</dt><dd class="refid">lov/2013-06-21-77</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i forsvarspersonelloven<ul class="tocSubUl"><li>I<ul class="tocSubUl"><li>§ 4 a. Forsvarspersonellets adgang til å ta oppdrag utenfor forsvarssektoren</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2013-06-21-77" id="dokument"><h1>Lov om endringer i forsvarspersonelloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 2004 nr. 59 om personell i Forsvaret.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-21-77/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 2. juli 2004 nr. 59 om personell i Forsvaret gjøres følgende endringer:</article> <article class="defaultP" margin-top="true">Lovens tittel skal lyde:</article> <article class="defaultP" margin-top="true"><i>Lov 2. juli 2004 nr. 59 om forsvarspersonell (forsvarspersonelloven)</i></article> <article class="defaultP" margin-top="true">§ 3 syvende ledd skal lyde:</article><article class="legalP" id="kapittel-1-ledd-2">Med forsvarspersonell menes militært personell og sivilt tilsatt personell i Forsvarsdepartementet og underliggende etater.</article> <article class="defaultP" margin-top="true">§ 3 nåværende syvende ledd blir nytt åttende ledd.</article> <article class="defaultP" margin-top="true">Kapittel II overskriften skal lyde:</article><span class="futuretitle" id="kapittel-1-foreslåttittel-1">Kapittel II. Forvaltningsbestemmelser</span> <article class="defaultP" margin-top="true">§ 4 fjerde ledd skal lyde:</article><article class="legalP" id="kapittel-1-ledd-3">Departementet har instruksjons- og organisasjonsmyndighet og kan utforme nødvendige tilpasninger og regelverk innenfor hovedlinjene av befalsordningen.</article> <article class="defaultP" margin-top="true">§ 4 nåværende fjerde ledd blir nytt femte ledd.</article> <article class="defaultP" margin-top="true">Ny § 4 a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader">§ 4 a. <span class="legalArticleTitle">Forsvarspersonellets adgang til å ta oppdrag utenfor forsvarssektoren</span></span><article class="legalP" id="kapittel-1-foreslåttparagraf-1-ledd-1">Forsvarspersonell plikter å utvise særlig aktsomhet med å påta seg oppdrag utenfor forsvarssektoren.</article><article class="legalP" id="kapittel-1-foreslåttparagraf-1-ledd-2">Forsvarspersonell plikter av eget tiltak å gi opplysninger til hovedarbeidsgiver om lønnede og ulønnede oppdrag utenfor forsvarssektoren som er nært beslektet med arbeidet vedkommende utfører hos hovedarbeidsgiver.</article><article class="legalP" id="kapittel-1-foreslåttparagraf-1-ledd-3">Det skal gis opplysning om aktivitetens art, oppdragsgiver og omfanget av forsvarspersonellets oppdrag utenfor forsvarssektoren.</article><article class="legalP" id="kapittel-1-foreslåttparagraf-1-ledd-4">Forsvarsdepartementet kan for enkelte stillinger og avdelinger innføre særskilt krav om samtykke fra arbeidsgiver for at forsvarspersonell skal kunne ta lønnede og ulønnede oppdrag utenfor forsvarssektoren.</article><article class="legalP" id="kapittel-1-foreslåttparagraf-1-ledd-5">Denne bestemmelsen begrenser ikke arbeidstakers plikt til å opplyse om oppdrag som følger av avtale eller andre rettsregler.</article></article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-4">Yrkesbefal og avdelingsbefal plikter å la seg disponere til stilling i Norge og i utlandet i samsvar med Forsvarets behov. Disponering fra stilling kan skje når dette åpenbart er påkrevd av helsemessige, sikkerhetsmessige eller særskilte grunner. Disponering fra stilling av slike særskilte grunner kan ikke skje hvor grunnlaget for disponeringen faller inn under tjenestemannsloven §§ 15 og 16 eller lov 20. mai 1988 nr. 32 om militær disiplinærmyndighet § 1.</article> <article class="defaultP" margin-top="true">§ 7 annet ledd skal lyde:</article><article class="legalP" id="kapittel-1-ledd-5">For tjenestegjøring i internasjonale operasjoner gjelder bestemmelsene i kapittel III.</article> <article class="defaultP" margin-top="true">§ 7 nåværende annet ledd blir nytt tredje ledd.</article> <article class="defaultP" margin-top="true">§ 10 annet ledd skal lyde:</article><article class="legalP" id="kapittel-1-ledd-6">Tilsatt militært personell og vernepliktige skal heller ikke møte til tjeneste påvirket av alkohol eller annet berusende eller bedøvende middel. Som påvirket av alkohol regnes en person som har alkoholkonsentrasjon i blodet som er større enn 0,2 promille, eller en alkoholmengde i kroppen som kan føre til en så stor alkoholkonsentrasjon i blodet, eller større alkoholkonsentrasjon i utåndingsluften enn 0,1 milligram per liter luft.</article></section><section class="section" data-name="kapII" id="kapittel-2" data-lovdata-URL="LTI/lov/2013-06-21-77/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>