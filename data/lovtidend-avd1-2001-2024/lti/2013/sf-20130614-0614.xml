<!DOCTYPE html><html lang="no"><head><title>Forskrift om innkreving av bompenger fra tunge godskjøretøy med tillatt totalvekt over 3&#xa0;500 kg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-14-614</dd><dt class="dokid">DokumentID</dt><dd class="dokid">LTI/forskrift/2013-06-14-614</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1441</dd><dt class="dateInForce">I kraft fra</dt><dd class="dateInForce">2013-06-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-11-24-893</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-06-21-23/§62</li></ul></dd><dt class="dateOfPublication">Kunngjort</dt><dd class="dateOfPublication">2013-06-14 15:50</dd><dt class="journalNumber">Journalnummer</dt><dd class="journalNumber">2013-0503</dd><dt class="titleShort">Korttittel</dt><dd class="titleShort">Forskrift om bompengeinnkreving fra tunge godskjøretøy</dd><dt class="title">Tittel</dt><dd class="title">Forskrift om innkreving av bompenger fra tunge godskjøretøy med tillatt totalvekt over 3&#xa0;500 kg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 14. juni 2013 med hjemmel i lov 21. juni 1963 nr. 23 om vegar (veglova) § 62. Fremmet av Samferdselsdepartementet. <br /><strong>EØS-henvisninger:</strong> EØS-avtalen vedlegg XIII nr. 18a (direktiv 1999/62/EF og direktiv 2006/38/EF).</dd><dt class="refid">RefID</dt><dd class="refid">forskrift/2013-06-14-614</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innkreving av bompenger fra tunge godskjøretøy med tillatt totalvekt over 3 500 kg<ul class="tocSubUl"><li>§ 1. Virkeområde og definisjoner</li><li>§ 2. Innretning av bompengeinnkreving</li><li>§ 3. Takstfastsettelse</li><li>§ 4. Rabatter</li><li>§ 5. Rapportering</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2013-06-14-614" id="dokument"><h1>Forskrift om innkreving av bompenger fra tunge godskjøretøy med tillatt totalvekt over 3&#xa0;500 kg</h1><article class="legalArticle" data-lovdata-URL="LTI/forskrift/2013-06-14-614/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og definisjoner</span></h2><article class="legalP" id="paragraf-1-ledd-1">Denne forskriften får anvendelse for innkreving av bompenger fra godskjøretøy med tillatt totalvekt over 3&#xa0;500 kg på TEN-T-veger og motorveger med unntak av slike veger i byområder. Med TEN-T-veg menes vegnettet som definert i vedtak 1692/96/EF av 23. juli 1996 om fellesskapsretningslinjer for utvikling av et transeuropeisk transportnett vedlegg I avsnitt 2 og illustrert med kart eller beskrevet i vedlegg II til vedtaket.</article></article><article class="legalArticle" data-lovdata-URL="LTI/forskrift/2013-06-14-614/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innretning av bompengeinnkreving</span></h2><article class="legalP" id="paragraf-2-ledd-1">Den enkelte bompengeordning skal være innrettet slik at flyten i trafikken forstyrres minst mulig og ordningen ikke er til vesentlig ulempe for sporadiske brukere av vegnettet.</article><article class="legalP" id="paragraf-2-ledd-2">Det skal ved innkreving av bompenger ikke gjøres forskjell mellom transportører på grunn av nasjonalitet, lastens opprinnelses- eller bestemmelsessted eller kjøretøyets registreringssted.</article></article><article class="legalArticle" data-lovdata-URL="LTI/forskrift/2013-06-14-614/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Takstfastsettelse</span></h2><article class="legalP" id="paragraf-3-ledd-1">Bompengeinntektene skal ikke overstige kostnadene ved det aktuelle infrastrukturanlegg. Kostnader skal beregnes etter retningslinjene i europaparlaments- og rådsdirektiv 2006/38/EF av 17. mai 2006 om endring av direktiv 1999/62/EF om avgifter på tunge lastebiler for bruk av visse typer infrastruktur, vedlegg III.</article></article><article class="legalArticle" data-lovdata-URL="LTI/forskrift/2013-06-14-614/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rabatter</span></h2><article class="legalP" id="paragraf-4-ledd-1">Rabatter må ikke overstige 13&#xa0;% av ordinær takst som betales av tilsvarende kjøretøy som ikke er berettiget rabatt.</article><article class="legalP" id="paragraf-4-ledd-2">I fylkene Østfold, Akershus, Hedmark, Oppland, Buskerud, Vestfold, Telemark og Aust-Agder skal rabatter i bompengeordninger som var i drift før 14. juli 2012 utgjøre maksimalt 13&#xa0;% av ordinær takst senest innen 31. desember 2014.</article><article class="legalP" id="paragraf-4-ledd-3">I andre fylker enn etter annet ledd, kan det gjeldende nivået for rabatter i bompengeordninger som var i drift før 14. juli 2012 fortsatt anvendes dersom andelen internasjonal godstrafikk er under 30&#xa0;%. I bompengeordninger som åpner for trafikk etter 14. juli 2012 i disse fylkene, kan rabatter overstige 13&#xa0;% av ordinær takst dersom andelen internasjonal godstrafikk er maksimalt 5&#xa0;% og nivået for slike rabatter er berettiget av spesifikke omstendigheter, særlig ved broer eller tunneler som erstatning for ferge.</article></article><article class="legalArticle" data-lovdata-URL="LTI/forskrift/2013-06-14-614/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapportering</span></h2><article class="legalP" id="paragraf-5-ledd-1">Vegdirektoratet skal minst 6 måneder før bompengeinnkrevingen starter rapportere til EFTAs overvåkningsorgan ESA følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">enhetsverdier og andre parametre som anvendes ved beregning av omkostningselementer,</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">opplysninger om hvilke kjøretøy som omfattes av innkrevingen, den geografiske utstrekning av innkrevingen og hvor stor del av omkostningene som dekkes av bompengeinnkrevingen,</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">opplysninger om bompengeinnkreving på parallellstrekninger som trafikken kan ledes over på, herunder en redegjørelse for den geografiske utstrekningen av innkrevingen, hvilke kjøretøy som omfattes av ordningen, planlagte takster og hvordan disse er fastsatt, og</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">rabatter ved den aktuelle bompengeordning.</article></article></li></ul></article></article><article class="legalArticle" data-lovdata-URL="LTI/forskrift/2013-06-14-614/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks. Fra samme tidspunkt oppheves forskrift om innkreving av bompenger i visse tilfeller – gjennomføring av direktiv 1999/62/EF.</article></article></main></body></html>