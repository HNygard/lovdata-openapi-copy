<!DOCTYPE html><html lang="no"><head><title>Forskrift om endring i forskrift om arbeidsrettede tiltak mv., oppheving av forskrift om tilskudd til jobbskapingsprosjekter og oppheving av forskrift om forsøk med funksjonsassistanse i arbeidslivet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-13-1510</dd><dt class="dokid">DokumentID</dt><dd class="dokid">LTI/forskrift/2013-12-13-1510</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 18 s 3048</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-11-1320</li><li>forskrift/2001-12-20-1609</li><li>forskrift/2011-12-12-1363</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2013-12-19 15:20</dd><dt class="journalNumber">Journalnummer</dt><dd class="journalNumber">2013-1322</dd><dt class="titleShort">Korttittel</dt><dd class="titleShort">Endr. i forskrift om arbeidsrettede tiltak mfl</dd><dt class="title">Tittel</dt><dd class="title">Forskrift om endring i forskrift om arbeidsrettede tiltak mv., oppheving av forskrift om tilskudd til jobbskapingsprosjekter og oppheving av forskrift om forsøk med funksjonsassistanse i arbeidslivet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 13. desember 2013 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</dd><dt class="refid">RefID</dt><dd class="refid">forskrift/2013-12-13-1510</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsrettede tiltak mv., oppheving av forskrift om tilskudd til jobbskapingsprosjekter og oppheving av forskrift om forsøk med funksjonsassistanse i arbeidslivet<ul class="tocSubUl"><li>I<ul class="tocSubUl"><li>§ 9A-1. Innhold</li><li>§ 9A-2. Varighet og omfang</li><li>§ 9A-3. Tilskudd og utbetaling</li><li>§ 9A-4. Krav til tiltaksarrangør og deltakeren</li><li>§ 9A-5. Støtte etter gruppeunntaksforordningen</li></ul></li><li>II</li><li>III</li><li>VI</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-13-1510" id="dokument"><h1>Forskrift om endring i forskrift om arbeidsrettede tiltak mv., oppheving av forskrift om tilskudd til jobbskapingsprosjekter og oppheving av forskrift om forsøk med funksjonsassistanse i arbeidslivet</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-13-1510/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2008 nr. 1320 om arbeidsrettede tiltak mv. gjøres følgende endring:</article> <article class="defaultP" margin-top="true">Nytt kapittel 9A skal lyde</article><span class="futuretitle" id="kapittel-1-foreslåttittel-1">Kapittel 9A. Funksjonsassistanse i arbeidslivet</span><article class="futureLegalArticle" data-name="§9A-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9A-1</span>. <span class="legalArticleTitle">Innhold</span></span><article class="legalP" id="kapittel-1-foreslåttparagraf-1-ledd-1">Formålet med funksjonsassistanse i arbeidslivet er å bidra til at deltakeren skal kunne være i ordinært lønnet arbeid.</article><article class="legalP" id="kapittel-1-foreslåttparagraf-1-ledd-2">Funksjonsassistanse kan gis til yrkesaktive personer som har omfattende fysiske funksjonsnedsettelser og til blinde og sterkt svaksynte. Funksjonsassistanse må være nødvendig for at deltakeren skal kunne være i ordinært lønnet arbeid.</article><article class="legalP" id="kapittel-1-foreslåttparagraf-1-ledd-3">Funksjonsassistenten skal gi nødvendig bistand til praktiske oppgaver og ledsaging ved forflytning i arbeidssituasjonen slik at deltakeren skal kunne utføre sine ordinære arbeidsoppgaver.</article><article class="legalP" id="kapittel-1-foreslåttparagraf-1-ledd-4">Funksjonsassistenten skal ikke utføre deltakerens ordinære arbeidsoppgaver, heller ikke ved sykefravær, ferier eller annet fravær.</article><article class="legalP" id="kapittel-1-foreslåttparagraf-1-ledd-5">Deltaker og dennes arbeidsgiver må ha klarlagt mulig tilrettelegging og aktuelle hjelpemidler før behovet for funksjonsassistent vurderes. Arbeidsgiver skal om nødvendig innhente sakkyndig bistand til denne vurderingen.</article></article><article class="futureLegalArticle" data-name="§9A-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9A-2</span>. <span class="legalArticleTitle">Varighet og omfang</span></span><article class="legalP" id="kapittel-1-foreslåttparagraf-2-ledd-1">Varigheten og omfanget på tiltaket fastsettes av Arbeids- og velferdsetaten i samarbeid med deltakeren og dennes arbeidsgiver, på grunnlag av en vurdering av deltakerens individuelle behov for funksjonsassistanse. Ved endring av behovet for assistanse eller når andre tiltak vurderes som mer hensiktsmessige skal tilskuddet justeres eller falle bort.</article></article><article class="futureLegalArticle" data-name="§9A-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9A-3</span>. <span class="legalArticleTitle">Tilskudd og utbetaling</span></span><article class="legalP" id="kapittel-1-foreslåttparagraf-3-ledd-1">Det kan gis tilskudd til dekning av<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">funksjonsassistentens lønnsutgifter, dvs. lønn, arbeidsgiveravgift, eventuelt feriepenger og innskudd til obligatorisk tjenestepensjon,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">dokumenterte ekstrautgifter til vikar ved funksjonsassistentens sykdom, ferie eller lignende,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">reise- og oppholdsutgifter til funksjonsassistent dersom dette er nødvendig ved deltakerens arbeidsrelaterte reiser.</article></article></li></ul></article><article class="legalP" id="kapittel-1-foreslåttparagraf-3-ledd-2">Tilskuddet utbetales til funksjonsassistentens arbeidsgiver. Tilskuddet kan utbetales direkte til deltakeren når denne er selvstendig næringsdrivende eller frilanser.</article><article class="legalP" id="kapittel-1-foreslåttparagraf-3-ledd-3">Tilskudd til funksjonsassistanse utbetales etterskuddsvis.</article></article><article class="futureLegalArticle" data-name="§9A-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9A-4</span>. <span class="legalArticleTitle">Krav til tiltaksarrangør og deltakeren</span></span><article class="legalP" id="kapittel-1-foreslåttparagraf-4-ledd-1">Deltakeren og dennes arbeidsgiver plikter å melde fra til Arbeids- og velferdsetaten dersom arbeidsforholdet til deltakeren opphører, eller behovet for funksjonsassistanse av andre grunner endres eller bortfaller.</article></article><article class="futureLegalArticle" data-name="§9A-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9A-5</span>. <span class="legalArticleTitle">Støtte etter gruppeunntaksforordningen</span></span><article class="legalP" id="kapittel-1-foreslåttparagraf-5-ledd-1">Tilskuddet er i tråd med det alminnelige gruppeunntaket, jf. forskrift 14. november 2008 nr. 1213 om unntak fra notifikasjonsplikt for offentlig støtte, jf. EØS-avtalens vedlegg XV nr. 1j, artikkel 42 i forordning (EF) nr. 800/2008 (EUT L 214, 9.8.2008, side 3).</article><article class="legalP" id="kapittel-1-foreslåttparagraf-5-ledd-2">Tilskudd som gis etter forordning (EF) nr. 800/2008 skal ikke kumuleres med noen annen støtte som er unntatt forordning (EF) nr. 800/2008 eller med bagatellmessig støtte som oppfyller vilkårene fastsatt i kommisjonsforordning (EF) nr. 1998/2006, eller med annen fellesskapsfinansiering som helt eller delvis gjelder de samme støtteberettigede kostnadene, dersom en slik kumulering ville føre til at støtten overstiger den gjeldende høyeste støtteandelen eller det gjeldende høyeste støttebeløpet for denne typen støtte i henhold til det alminnelige gruppeunntaket.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-13-1510/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrift 20. desember 2001 nr. 1609 om tilskudd til jobbskapingsprosjekter oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2013-12-13-1510/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskrift 12. desember 2011 nr. 1363 om forsøk med funksjonsassistanse i arbeidslivet oppheves.</article></section><section class="section" data-name="kapVI" id="kapittel-4" data-lovdata-URL="LTI/forskrift/2013-12-13-1510/KAPITTEL_4"><h2 data-text-align="center">VI</h2><article class="legalP" id="kapittel-4-ledd-1">Forskriften trer i kraft 1. januar 2014.</article></section></main></body></html>