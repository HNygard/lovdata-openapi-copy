<!DOCTYPE html><html lang="no"><head><title>Forskrift om krav til bachelorgraden ved Diakonhjemmet Høgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-10-29-1273</dd><dt class="dokid">DokumentID</dt><dd class="dokid">LTI/forskrift/2013-10-29-1273</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 15 s 2497</dd><dt class="dateInForce">I kraft fra</dt><dd class="dateInForce">2013-10-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-11-01-1203</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li></ul></dd><dt class="dateOfPublication">Kunngjort</dt><dd class="dateOfPublication">2013-11-01 15:40</dd><dt class="lastupdated">Rettet</dt><dd class="lastupdated">2013-11-19 (§ 5 siste ledd 2. punktum)</dd><dt class="journalNumber">Journalnummer</dt><dd class="journalNumber">2013-1102</dd><dt class="titleShort">Korttittel</dt><dd class="titleShort">Forskrift om bachelorgraden ved DHS</dd><dt class="title">Tittel</dt><dd class="title">Forskrift om krav til bachelorgraden ved Diakonhjemmet Høgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Diakonhjemmet Høgskole 29. oktober 2013 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3.</dd><dt class="refid">RefID</dt><dd class="refid">forskrift/2013-10-29-1273</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til bachelorgraden ved Diakonhjemmet Høgskole<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til bachelorgradens omfang og innhold</li><li>§ 4. Overlappende faginnhold</li><li>§ 5. Vitnemål og vitnemålstillegg</li><li>§ 6. Klagebehandling</li><li>§ 7. Utfyllende bestemmelser</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2013-10-29-1273" id="dokument"><h1>Forskrift om krav til bachelorgraden ved Diakonhjemmet Høgskole</h1><article class="legalArticle" data-lovdata-URL="LTI/forskrift/2013-10-29-1273/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omhandler krav til bachelorgraden ved Diakonhjemmet Høgskole.</article></article><article class="legalArticle" data-lovdata-URL="LTI/forskrift/2013-10-29-1273/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften gjelder følgende definisjoner:</article> <article class="defaultP" margin-top="true"><i>Emne</i><p class="leddfortsettelse">Studiepoenggivende enhet i studieprogram og/eller grad, eller frittstående studiepoengsgivende enhet.</p></article> <article class="defaultP" margin-top="true"><i>Emnekombinasjon</i><p class="leddfortsettelse">Kombinasjon av emner fra ett eller flere fag/fagområder som gjennom fag- eller studieplan er definert til å utgjøre en samlet enhet.</p></article> <article class="defaultP" margin-top="true"><i>Studiepoeng</i><p class="leddfortsettelse">Mål på omfanget av et studium, der et fullt studieår er normert til 60 studiepoeng.</p></article> <article class="defaultP" margin-top="true"><i>Studieprogram</i><p class="leddfortsettelse">Studieløp med et definert innhold i henhold til fag- eller studieplan, som fører fram til en avsluttet eksamen eller grad. Ved Diakonhjemmet Høgskole har studieprogram fra 15 til 180 studiepoengs omfang.</p></article></article><article class="legalArticle" data-lovdata-URL="LTI/forskrift/2013-10-29-1273/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgradens omfang og innhold</span></h2><article class="legalP" id="paragraf-3-ledd-1">Graden bachelor oppnås på grunnlag av eksamen i emner, emnekombinasjoner eller studieprogram av til sammen minimum 180 studiepoengs omfang.</article><article class="legalP" id="paragraf-3-ledd-2">Grunnlaget for graden skal omfatte ett av følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">integrert yrkesrettet utdanning eller annet studieprogram av minimum 180 studiepoengs omfang som i henhold til studieplan eller nasjonalt fastsatt rammeplan eller forskrift gir bachelorgrad</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">integrert yrkesrettet utdanning eller annet studieprogram av minimum 120 studiepoengs omfang kombinert med emner, emnekombinasjoner eller studieprogram av minimum 60 studiepoengs omfang</article></article></li><li data-li-identifier="c)" data-name="c)"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">selvvalgt bachelorløp der det skal inngå integrert yrkesrettet utdanning eller faglig fordypning i emner, emnekombinasjoner eller studieprogram av minimum 90 studiepoengs omfang (fordypning) kombinert med emner, emnekombinasjoner eller studieprogram av minimum 30 studiepoengs omfang (bredde).</article><article class="legalP" id="paragraf-3-ledd-2-punkt-3-ledd-2">I grunnlaget for bachelorgraden skal det inngå et selvstendig arbeid av minimum 15 studiepoengs omfang. Arbeidet kan være utført individuelt eller i gruppe.</article></article></li></ul></article></article><article class="legalArticle" data-lovdata-URL="LTI/forskrift/2013-10-29-1273/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overlappende faginnhold</span></h2><article class="legalP" id="paragraf-4-ledd-1">Overlapping i faginnhold mellom fag/emner/emnekombinasjoner/studieprogram som inngår i grunnlaget for bachelorgraden kan ikke utgjøre mer enn 10 studiepoeng totalt.</article></article><article class="legalArticle" data-lovdata-URL="LTI/forskrift/2013-10-29-1273/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vitnemål og vitnemålstillegg</span></h2><article class="legalP" id="paragraf-5-ledd-1">For å kunne tildeles graden bachelor med vitnemål fra Diakonhjemmet Høgskole må eksamener med et samlet omfang på minimum 60 studiepoeng være avlagt ved høgskolen.</article><article class="legalP" id="paragraf-5-ledd-2">Vitnemål for oppnådd bachelorgrad etter denne forskrifts § 3 a) utstedes automatisk til de kandidater som oppfyller kravene innen normert tid.</article><article class="legalP" id="paragraf-5-ledd-3">Vitnemål for oppnådd bachelorgrad etter denne forskrifts § 3 a) utenom normert tid, § 3 b) og 3 c), utstedes etter søknad til de kandidater som oppfyller kravene.</article><article class="legalP" id="paragraf-5-ledd-4">Dersom eksamener avlagt ved andre institusjoner skal inngå i graden, må kandidaten selv dokumentere at kravene etter forskriftens § 3 er oppfylt.</article><article class="legalP" id="paragraf-5-ledd-5">For oppnådd bachelorgrad utstedes vitnemål på norsk. Et eget vitnemålstillegg (Diploma Supplement) gir en nærmere beskrivelse på engelsk av kandidatens utdanning og av norsk høyere utdanning.</article><article class="legalP" id="paragraf-5-ledd-6">For oppnådd bachelorgrad etter forskriftens § 3 a) angis graden på vitnemålet som «Bachelor i &lt;tittel på studieprogram&gt;». For oppnådd bachelorgrad etter forskriftens § 3 b) og § 3 c) angis graden på vitnemålet som «Bachelor i helse- og sosialfag» eller «Bachelor i samfunnsvitenskapelige fag».</article></article><article class="legalArticle" data-lovdata-URL="LTI/forskrift/2013-10-29-1273/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klagebehandling</span></h2><article class="legalP" id="paragraf-6-ledd-1">Avslag på søknad om vitnemål for oppnådd bachelorgrad kan påklages etter forvaltningslovens bestemmelser. Klagen stiles til Diakonhjemmet Høgskole og behandles av den instans som er ansvarlig for utsteding av vitnemålet. Dersom avslaget opprettholdes kan saken påklages til høgskolens klagenemnd. Klagenemndas avgjørelse er endelig.</article></article><article class="legalArticle" data-lovdata-URL="LTI/forskrift/2013-10-29-1273/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utfyllende bestemmelser</span></h2><article class="legalP" id="paragraf-7-ledd-1">Rektor for Diakonhjemmet Høgskole kan fastsette utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/2013-10-29-1273/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 29. oktober 2013.</article><article class="legalP" id="paragraf-8-ledd-2">Fra samme tidspunkt oppheves forskrift 1. november 2006 nr. 1203 om krav til bachelorgraden ved Diakonhjemmet Høgskole.</article></article></main></body></html>