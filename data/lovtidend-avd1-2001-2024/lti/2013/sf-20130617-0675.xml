<!DOCTYPE html><html lang="no"><head><title>Forskrift om endring i forskrift om kontroll av Salmonella og andre matbårne zoonotiske smittestoffer og forskrift om kontroll med Salmonella i fjørfe, fjørfefôr, fjørfekjøtt og egg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-17-675</dd><dt class="dokid">DokumentID</dt><dd class="dokid">LTI/forskrift/2013-06-17-675</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 9 s 1588</dd><dt class="dateInForce">I kraft fra</dt><dd class="dateInForce">2013-06-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-23-1703</li><li>forskrift/2007-06-08-603</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§8</li><li>lov/2003-12-19-124/§10</li><li>lov/2003-12-19-124/§13</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2013-06-21 15:35</dd><dt class="journalNumber">Journalnummer</dt><dd class="journalNumber">2013-0586</dd><dt class="titleShort">Korttittel</dt><dd class="titleShort">Endr. i forskrift om kontroll av Salmonella mv.</dd><dt class="title">Tittel</dt><dd class="title">Forskrift om endring i forskrift om kontroll av Salmonella og andre matbårne zoonotiske smittestoffer og forskrift om kontroll med Salmonella i fjørfe, fjørfefôr, fjørfekjøtt og egg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 17. juni 2013 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 6, § 7, § 8, § 10, § 13, § 14, § 15, § 16 og § 19, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I del 7.2 nr. 51 (forordning (EU) nr. 1190/2012).</dd><dt class="refid">RefID</dt><dd class="refid">forskrift/2013-06-17-675</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kontroll av Salmonella og andre matbårne zoonotiske smittestoffer og forskrift om kontroll med Salmonella i fjørfe, fjørfefôr, fjørfekjøtt og egg<ul class="tocSubUl"><li>I</li><li>II</li><li>III</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2013-06-17-675" id="dokument"><h1>Forskrift om endring i forskrift om kontroll av Salmonella og andre matbårne zoonotiske smittestoffer og forskrift om kontroll med Salmonella i fjørfe, fjørfefôr, fjørfekjøtt og egg</h1><section class="section" data-name="kapI" id="kapittel-1" data-lovdata-URL="LTI/forskrift/2013-06-17-675/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 2005 nr. 1703 om kontroll av Salmonella og andre matbårne zoonotiske smittestoffer gjøres følgende endringer:</article> <article class="defaultP" margin-top="true">EØS-henvisningen skal lyde:</article> <article class="defaultP" margin-top="true"><strong>EØS-henvisninger:</strong> EØS-avtalen vedlegg I kap. I del 7.1 nr. 8b (forordning (EF) nr. 2160/2003 som endret ved forordning (EF) nr. 1237/2007), del 7.2 nr. 52 (forordning (EF) nr. 199/2009), nr. 29 (forordning (EF) nr. 1177/2006), nr. 51 (forordning (EU) nr. 1190/2012), nr. 53 (forordning (EU) nr. 200/2010), nr. 55 (forordning (EU) nr. 517/2011) og nr. 57 (forordning (EU) nr. 200/2012).</article> <article class="defaultP" margin-top="true">§ 2 fjerde ledd skal lyde:</article><article class="legalP" id="kapittel-1-ledd-2">EØS-avtalen vedlegg I kapittel I del 7.2 nr. 51 (forordning (EU) nr. 1190/2012) vedrørende et unionsmål for reduksjon av <i>Salmonella Entiritidis</i> og <i>Salmonella Typhimurium</i> i flokker av kalkun, som angitt i europaparlaments- og rådsforordning (EF) nr. 2160/2003 gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-06-17-675/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 8. juni 2007 nr. 603 om kontroll med Salmonella i fjørfe, fjørfefôr, fjørfekjøtt og egg gjøres følgende endring:</article> <article class="defaultP" margin-top="true">EØS-henvisningen skal lyde:</article> <article class="defaultP" margin-top="true"><strong>EØS-henvisninger:</strong> EØS-avtalen vedlegg I kap. I del 7.1 nr. 8b (forordning (EF) nr. 2160/2003 som endret ved forordning (EF) nr. 1237/2007), del 7.2 nr. 52 (forordning (EF) nr. 199/2009), nr. 29 (forordning (EF) nr. 1177/2006), nr. 51 (forordning (EU) nr. 1190/2012), nr. 53 (forordning (EU) nr. 200/2010), nr. 55 (forordning (EU) nr. 517/2011) og nr. 57 (forordning (EU) nr. 200/2012).</article></section><section class="section" data-name="kapIII" id="kapittel-3" data-lovdata-URL="LTI/forskrift/2013-06-17-675/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Denne forskriften trer i kraft straks.</article></section><section class="section" id="kapittel-4" data-lovdata-URL="LTI/forskrift/2013-06-17-675/KAPITTEL_4"><h2>Forordninger</h2><article class="legalP" id="kapittel-4-ledd-1">Avsnittet forordninger i forskrift 23. desember 2005 nr. 1703 om kontroll av Salmonella og andre matbårne zoonotiske smittestoffer endres slik:</article> <article class="defaultP" margin-top="true">Forordning (EF) nr. 584/2008 fjernes.</article> <article class="defaultP" margin-top="true">Ny forordning (EU) nr. 1190/2012 settes inn som html-tekst.</article> <article class="defaultP" margin-top="true">Forordning (EU) nr. 1190/2012 skal lyde:</article><span class="futuretitle" id="kapittel-4-foreslåttittel-1">Forordning (EU) nr. 1190/2012</span><article class="legalP" data-text-size="small" id="kapittel-4-ledd-2">Uoffisiell oversettelse.</article><article class="legalP" id="kapittel-4-ledd-3">Nedenfor gjengis til informasjon EØS-avtalen vedlegg I kapittel I del 7.2 nr. 51 (forordning (EU) nr. 1190/2012) med endringer og tillegg som følger av EØS-tilpasningen av rettsakten i samsvar med vedlegg I til EØS-avtalen.</article><article class="centeredP" data-text-align="center">KOMMISJONSFORORDNING (EU) nr. 1190/2012<br />av 12. desember 2012<br />om et unionsmål for reduksjon av <i>Salmonella Enteritidis</i> og <i>Salmonella Typhimurium</i> i kalkunflokker, som fastsatt i europaparlaments- og rådsforordning (EF) nr. 2160/2003</article> <article class="defaultP" margin-top="true">EUROPAKOMMISJONEN HAR –</article><article class="legalP" id="kapittel-4-ledd-4">under henvisning til traktaten om Den europeiske unions virkemåte,</article><article class="legalP" id="kapittel-4-ledd-5">under henvisning til europaparlaments- og rådsforordning (EF) nr. 2160/2003 av 17. november 2003 om bekjempelse av <i>Salmonella</i> og andre spesifiserte zoonotiske smittestoffer som overføres gjennom næringsmidler,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 4 nr. 1 annet ledd, og</article><article class="legalP" id="kapittel-4-ledd-6">og ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-4-ledd-6-punkt-1"><article class="legalP" id="kapittel-4-ledd-6-punkt-1-ledd-1">Forordning (EF) nr. 2160/2003 har som formål å sikre at det treffes korrekte og virkningsfulle tiltak for å påvise og bekjempe <i>Salmonella</i> og andre zoonotiske smittestoffer i alle relevante ledd i produksjon, bearbeiding og distribusjon, særlig på primærproduksjonsnivå, for å redusere deres prevalens og den risikoen de utgjør for folkehelsen.</article></article></li><li data-li-identifier="2)" data-name="2)"><article class="listArticle" id="kapittel-4-ledd-6-punkt-2"><article class="legalP" id="kapittel-4-ledd-6-punkt-2-ledd-1">I henhold til forordning (EF) nr. 2160/2003 skal det fastsettes et unionsmål for å redusere prevalensen av alle salmonellaserotyper hos kalkuner på primærproduksjonsnivå som er av betydning for folkehelsen. En slik reduksjon er viktig for å sikre at kriteriene for <i>Salmonella</i> i ferskt kjøtt fra kalkuner, som er oppført i del E i vedlegg II til nevnte forordning og i kapittel 1 i vedlegg I til kommisjonsforordning (EF) nr. 2073/2005 av 15. november 2005 om mikrobiologiske kriterier for næringsmidler,<sup class="footnotereference" data-footnotereferencevalue="2" data-unique-footnote-counter="2">2</sup> skal kunne oppfylles.</article></article></li><li data-li-identifier="3)" data-name="3)"><article class="listArticle" id="kapittel-4-ledd-6-punkt-3"><article class="legalP" id="kapittel-4-ledd-6-punkt-3-ledd-1">I henhold til forordning (EF) nr. 2160/2003 skal unionsmålet omfatte et tall som angir den høyeste prosentandelen av epidemiologiske enheter som fortsatt er positive, og/eller den minste prosentvise reduksjonen i antallet epidemiologiske enheter som fortsatt er positive, når målet senest skal være oppnådd og definisjonen av prøveprogrammene som er nødvendige for å kontrollere at målet er oppnådd. Det skal også, når det er relevant, omfatte en definisjon av serotyper som er av betydning for folkehelsen.</article></article></li><li data-li-identifier="4)" data-name="4)"><article class="listArticle" id="kapittel-4-ledd-6-punkt-4"><article class="legalP" id="kapittel-4-ledd-6-punkt-4-ledd-1">I henhold til forordning (EF) nr. 2160/2003 bør det ved fastsettelsen av unionsmålet tas hensyn til de erfaringer som er gjort i forbindelse med gjeldende nasjonale tiltak og til de opplysninger som er oversendt Kommisjonen eller Den europeiske myndighet for næringsmiddeltrygghet (EFSA) i henhold til gjeldende unionskrav, særlig i forbindelse med de opplysninger som er omhandlet i europaparlaments- og rådsdirektiv 2003/99/EF av 17. november 2003 om overvåking av zoonoser og zoonotiske smittestoffer, om endring av rådsvedtak 90/424/EØF og om oppheving av rådsdirektiv 92/117/EØF,<sup class="footnotereference" data-footnotereferencevalue="3" data-unique-footnote-counter="3">3</sup> særlig artikkel 5.</article></article></li><li data-li-identifier="5)" data-name="5)"><article class="listArticle" id="kapittel-4-ledd-6-punkt-5"><article class="legalP" id="kapittel-4-ledd-6-punkt-5-ledd-1">I kommisjonsforordning (EF) nr. 584/2008 av 20. juni 2008 om gjennomføring av europaparlaments- og rådsforordning (EF) nr. 2160/2003 med hensyn til fellesskapsmålet for å redusere prevalensen av <i>Salmonella Enteritidis</i> og <i>Salmonella Typhimurium</i> hos kalkuner,<sup class="footnotereference" data-footnotereferencevalue="4" data-unique-footnote-counter="4">4</sup> er målet for reduksjon av den høyeste prosentandelen av kalkunflokker som fortsatt er positive for disse to salmonellaserotypene, fastsatt til høyst 1&#xa0;% innen 31. desember 2012 både for flokker av oppfôringskalkuner og voksne avlskalkuner.</article></article></li><li data-li-identifier="6)" data-name="6)"><article class="listArticle" id="kapittel-4-ledd-6-punkt-6"><article class="legalP" id="kapittel-4-ledd-6-punkt-6-ledd-1">Unionens sammendragsrapport om tendenser og kilder til zoonoser, zoonotiske smittestoffer og utbrudd av næringsmiddeloverført sykdom i 2010<sup class="footnotereference" data-footnotereferencevalue="5" data-unique-footnote-counter="5">5</sup> viste at <i>Salmonella Enteritidis</i> og <i>Salmonella Typhimurium</i> er de serovarene som oftest er forbundet med sykdommer hos mennesker. Særlig gikk antall tilfeller hos mennesker som skyldtes <i>Salmonella Enteritidis</i> ytterligere og merkbart ned i 2010.</article></article></li><li data-li-identifier="7)" data-name="7)"><article class="listArticle" id="kapittel-4-ledd-6-punkt-7"><article class="legalP" id="kapittel-4-ledd-6-punkt-7-ledd-1">I mars 2012 vedtok EFSA en vitenskapelig uttalelse om kvantitativ vurdering av virkningen av fastsettelsen av et nytt mål for reduksjon av <i>Salmonella</i> i kalkuner.<sup class="footnotereference" data-footnotereferencevalue="6" data-unique-footnote-counter="6">6</sup> Det konkluderes i uttalelsen med at <i>Salmonella Enteritidis</i> er den vanligste overførte zoonotiske salmonellaserotypen fra foreldre til avkom hos fjørfe. EFSA påpekte også at Unionens kontrolltiltak for kalkuner har bidratt til en betydelig reduksjon i antall påviste tilfeller av salmonellose hos mennesker, forårsaket av kalkuner, sammenlignet med situasjonen i 2007. Målet bør derfor bekreftes.</article></article></li><li data-li-identifier="8)" data-name="8)"><article class="listArticle" id="kapittel-4-ledd-6-punkt-8"><article class="legalP" id="kapittel-4-ledd-6-punkt-8-ledd-1">Monofasiske stammer av <i>Salmonella Typhimurium</i> har de senere årene utviklet seg til å bli en av de salmonellaserotypene som hyppigst påvises hos flere dyrearter og i kliniske isolater fra mennesker, noe som påpekes i Unionens sammendragsrapport om tendenser og kilder til zoonoser, zoonotiske smittestoffer og utbrudd av næringsmiddeloverført sykdom i 2010. I henhold til EFSAs vitenskapelige uttalelse om overvåking og vurdering av risikoen for folkehelsen ved «<i>Salmonella Typhimurium</i>-lignende stammer», som ble vedtatt 22. september 2010<sup class="footnotereference" data-footnotereferencevalue="7" data-unique-footnote-counter="7">7</sup>, skal stammer av monofasiske <i>Salmonella Typhimurium</i> med antigenformel 1,4,[5],12:i:-, som omfatter stammer med eller uten O5-antigenet, anses som varianter av <i>Salmonella Typhimurium</i> og den risiko de utgjør for folkehelsen skal sammenlignes med risikoen ved andre stammer av <i>Salmonella Typhimurium</i>. <i>Salmonella Typhimurium</i>-stammer med antigenformel 1,4,[5],12:i:- bør derfor inngå i målet.</article></article></li><li data-li-identifier="9)" data-name="9)"><article class="listArticle" id="kapittel-4-ledd-6-punkt-9"><article class="legalP" id="kapittel-4-ledd-6-punkt-9-ledd-1">For å kunne kontrollere at unionsmålet er nådd, er det nødvendig å ta prøver fra flokker av kalkuner gjentatte ganger. For at resultatene skal kunne vurderes og sammenlignes, er det nødvendig å fastsette et felles prøveprogram.</article></article></li><li data-li-identifier="10)" data-name="10)"><article class="listArticle" id="kapittel-4-ledd-6-punkt-10"><article class="legalP" id="kapittel-4-ledd-6-punkt-10-ledd-1">Nasjonale bekjempelsesprogrammer for å nå unionsmålet for 2013 for kalkunflokker er blitt framlagt med sikte på samfinansiering fra Unionen i samsvar med rådsvedtak 2009/470/EF av 25. mai 2009 om utgifter på veterinærområdet.<sup class="footnotereference" data-footnotereferencevalue="8" data-unique-footnote-counter="8">8</sup> De tekniske endringene som gjøres i vedlegget til denne forordning, får direkte anvendelse. Kommisjonen trenger derfor ikke å godkjenne de nasjonale bekjempelsesprogrammene til gjennomføring av denne forordning på nytt. Det er derfor ikke behov for en overgangsperiode.</article></article></li><li data-li-identifier="11)" data-name="11)"><article class="listArticle" id="kapittel-4-ledd-6-punkt-11"><article class="legalP" id="kapittel-4-ledd-6-punkt-11-ledd-1">Av klarhetshensyn bør forordning (EF) nr. 584/2008 oppheves.</article></article></li><li data-li-identifier="12)" data-name="12)"><article class="listArticle" id="kapittel-4-ledd-6-punkt-12"><article class="legalP" id="kapittel-4-ledd-6-punkt-12-ledd-1">Tiltakene fastsatt i denne forordning er i samsvar med uttalelse fra Den faste komité for næringsmiddelkjeden og dyrehelsen, og verken Europaparlamentet eller Rådet har motsatt seg dem –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 325 av 12.12.2003, s. 1.</article><article class="footnote" data-name="2" data-unique-footnote-counter="2"><span class="footnoteLabel">2</span> EUT L 338 av 22.12.2005, s. 1.</article><article class="footnote" data-name="3" data-unique-footnote-counter="3"><span class="footnoteLabel">3</span> EUT L 325 av 12.12.2003, s. 31.</article><article class="footnote" data-name="4" data-unique-footnote-counter="4"><span class="footnoteLabel">4</span> EUT L 162 av 21.6.2008, s. 3.</article><article class="footnote" data-name="5" data-unique-footnote-counter="5"><span class="footnoteLabel">5</span> <i>EFSA Journal</i> 2012; 10(3):2597.</article><article class="footnote" data-name="6" data-unique-footnote-counter="6"><span class="footnoteLabel">6</span> <i>EFSA Journal</i> 2012; 10(4):2616.</article><article class="footnote" data-name="7" data-unique-footnote-counter="7"><span class="footnoteLabel">7</span> <i>EFSA Journal</i> 2010; 8(10):1826.</article><article class="footnote" data-name="8" data-unique-footnote-counter="8"><span class="footnoteLabel">8</span> EUT L 155 av 18.6.2009, s. 30.</article></footer> <article class="defaultP" margin-top="true">VEDTATT DENNE FORORDNING:</article><span class="futuretitle" id="kapittel-4-foreslåttittel-2">Artikkel 1<br />Unionsmål</span><article class="numberedLegalP" data-numerator="1" id="kapittel-4-nummer-1">1. Unionsmålet i henhold til artikkel 4 nr. 1 i forordning (EF) nr. 2160/2003 når det gjelder reduksjon av <i>Salmonella Enteritidis</i> og <i>Salmonella Typhimurium</i> hos kalkuner (heretter kalt «unionsmål»), er<ul class="defaultList"><li data-li-identifier="a)" data-name="a)"><article class="listArticle" id="kapittel-4-nummer-1-punkt-1"><article class="legalP" id="kapittel-4-nummer-1-punkt-1-ledd-1">å redusere den største årlige prosentandelen av flokker av oppfôringskalkuner som fortsatt er positive for <i>Salmonella Enteritidis</i> og <i>Salmonella Typhimurium</i> til høyst 1&#xa0;%, og</article></article></li><li data-li-identifier="b)" data-name="b)"><article class="listArticle" id="kapittel-4-nummer-1-punkt-2"><article class="legalP" id="kapittel-4-nummer-1-punkt-2-ledd-1">å redusere den største årlige prosentandelen av flokker av voksne avlskalkuner som fortsatt er positive for <i>Salmonella Enteritidis</i> og <i>Salmonella Typhimurium</i> til høyst 1&#xa0;%.</article></article></li></ul><article class="legalP" id="kapittel-4-nummer-1-ledd-1">For medlemsstater med under 100 flokker av voksne avlskalkuner eller oppfôringskalkuner er unionsmålet imidlertid at høyst én flokk av voksne avlskalkuner eller oppfôringskalkuner årlig fortsatt er positiv.</article><article class="legalP" id="kapittel-4-nummer-1-ledd-2">Med hensyn til monofasisk <i>Salmonella Typhimurium</i>, skal serotyper med antigenformel 1,4,[5],12:i:- omfattes av unionsmålet.</article></article><article class="numberedLegalP" data-numerator="2" id="kapittel-4-nummer-2">2. Prøveprogrammet som er nødvendig for å kontrollere om unionsmålet er oppnådd, er fastsatt i vedlegget (heretter kalt «prøveprogrammet»).</article><span class="futuretitle" id="kapittel-4-foreslåttittel-3">Artikkel 2<br />Ny vurdering av unionsmålet</span><article class="legalP" id="kapittel-4-ledd-7">Kommisjonen skal foreta en ny vurdering av unionsmålet, idet den tar hensyn til opplysningene som er samlet inn i samsvar med prøveprogrammet og kriteriene fastsatt i artikkel 4 nr. 6 bokstav c) i forordning (EF) nr. 2160/2003.</article><span class="futuretitle" id="kapittel-4-foreslåttittel-4">Artikkel 3<br />Oppheving av forordning (EF) nr. 584/2008</span><article class="legalP" id="kapittel-4-ledd-8">Forordning (EF) nr. 584/2008 oppheves.</article><article class="legalP" id="kapittel-4-ledd-9">Henvisninger til den opphevede forordningen skal forstås som henvisninger til denne forordning.</article><span class="futuretitle" id="kapittel-4-foreslåttittel-5">Artikkel 4<br />Ikrafttredelse</span><article class="legalP" id="kapittel-4-ledd-10">Denne forordning trer i kraft den 20. dag etter at den er kunngjort i <i>Den europeiske unions tidende</i>.</article><article class="legalP" id="kapittel-4-ledd-11">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-4-ledd-12">Utferdiget i Brussel, 12. desember 2012. <table><tbody><tr><td data-text-align="center" data-vertical-align="top" /><td data-text-align="center" data-vertical-align="top"><i>For Kommisjonen</i></td></tr><tr><td data-text-align="center" data-vertical-align="top" /><td data-text-align="center" data-vertical-align="top">José Manuel BARROSO</td></tr><tr><td data-text-align="center" data-vertical-align="top" /><td data-text-align="center" data-vertical-align="top"><i>President</i></td></tr></tbody></table></article><span class="futuretitle" id="kapittel-4-foreslåttittel-6">Vedlegg<br />Prøveprogram som er nødvendig for å kontrollere om unionsmålet som nevnt i artikkel 1 nr. 2 er oppnådd</span><article class="marginIdArticle" id="kapittel-4-punkt-1"><span class="data-marginOriginalId">1.</span><span class="miscHeadline"><i>UTVALGSGRUNNLAG</i></span><article class="legalP" id="kapittel-4-punkt-1-ledd-1">Utvalgsgrunnlaget skal omfatte alle flokker av oppfôringskalkuner og avlskalkuner innenfor rammen av de nasjonale bekjempelsesprogrammene fastsatt i artikkel 5 i forordning (EF) nr. 2160/2003.</article></article><article class="marginIdArticle" id="kapittel-4-punkt-2"><span class="data-marginOriginalId">2.</span><span class="miscHeadline"><i>OVERVÅKING AV KALKUNER</i></span></article><article class="marginIdArticle" id="kapittel-4-punkt-3"><span class="data-marginOriginalId">2.1.</span><span class="miscHeadline"><i>Prøvetakingsfrekvens</i></span><ul class="defaultList"><li data-li-identifier="a)" data-name="a)"><article class="listArticle" id="kapittel-4-punkt-3-punkt-1"><article class="legalP" id="kapittel-4-punkt-3-punkt-1-ledd-1">Driftsansvarlige for næringsmiddelforetak skal ta prøver av alle flokker av oppfôringskalkuner og avlskalkuner på følgende måte: <ul class="defaultList"><li data-li-identifier="i)" data-name="i)"><article class="listArticle" id="kapittel-4-punkt-3-punkt-1-ledd-1-punkt-1"><article class="legalP" id="kapittel-4-punkt-3-punkt-1-ledd-1-punkt-1-ledd-1">prøvetaking av flokker av oppfôringskalkuner og avlskalkuner skal finne sted høyst tre uker før slakting. Vedkommende myndighet kan tillate prøvetaking i løpet av de siste seks ukene før slakting når kalkunene holdes i over 100 dager eller omfattes av økologisk kalkunproduksjon i samsvar med kommisjonsforordning (EF) nr. 889/2008.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="ii)" data-name="ii)"><article class="listArticle" id="kapittel-4-punkt-3-punkt-1-ledd-1-punkt-2"><article class="legalP" id="kapittel-4-punkt-3-punkt-1-ledd-1-punkt-2-ledd-1">prøvetaking av flokker av avlskalkuner skal finne sted: <ul class="defaultList"><li data-li-identifier="-" data-name="-"><article class="listArticle" id="kapittel-4-punkt-3-punkt-1-ledd-1-punkt-2-ledd-1-punkt-1"><article class="legalP" id="kapittel-4-punkt-3-punkt-1-ledd-1-punkt-2-ledd-1-punkt-1-ledd-1">i oppdrettsflokker: på daggamle dyr, ved fire ukers alder og to uker før de flyttes til verpefase eller -enhet</article></article></li><li data-li-identifier="-" data-name="-"><article class="listArticle" id="kapittel-4-punkt-3-punkt-1-ledd-1-punkt-2-ledd-1-punkt-2"><article class="legalP" id="kapittel-4-punkt-3-punkt-1-ledd-1-punkt-2-ledd-1-punkt-2-ledd-1">i voksne flokker: minst hver tredje uke under verpeperioden på driftsenheten eller rugeriet,</article></article></li><li data-li-identifier="-" data-name="-"><article class="listArticle" id="kapittel-4-punkt-3-punkt-1-ledd-1-punkt-2-ledd-1-punkt-3"><article class="legalP" id="kapittel-4-punkt-3-punkt-1-ledd-1-punkt-2-ledd-1-punkt-3-ledd-1">på driftsenheten for flokker av avlskalkuner som legger rugeegg beregnet på handel innenfor Unionen.</article></article></li></ul></article></article></li><li data-li-identifier="iii)" data-name="iii)"><article class="listArticle" id="kapittel-4-punkt-3-punkt-1-ledd-1-punkt-3"><article class="legalP" id="kapittel-4-punkt-3-punkt-1-ledd-1-punkt-3-ledd-1">Vedkommende myndighet kan beslutte å anvende ett av alternativene nevnt i annet strekpunkt i ii) på hele prøveprogrammet for alle flokker. Prøvetaking av avlsflokker som legger rugeegg beregnet på handel innenfor Unionen, skal finne sted i driftsenheten.</article></article></li><li data-li-identifier="iv)" data-name="iv)"><article class="listArticle" id="kapittel-4-punkt-3-punkt-1-ledd-1-punkt-4"><article class="legalP" id="kapittel-4-punkt-3-punkt-1-ledd-1-punkt-4-ledd-1">Dersom unionsmålet er oppnådd i minst to sammenhengende kalenderår i hele medlemsstaten, kan vedkommende myndighet som unntak fra annet strekpunkt i ii) beslutte at prøvetakingen i driftsenheten begrenses til hver fjerde uke. Vedkommende myndighet kan beslutte å beholde eller gå tilbake til et intervall på tre uker mellom prøvetakingene dersom det påvises forekomst av de relevante salmonellaserotypene i en avlsflokk i driftsenheten og/eller i andre tilfeller der vedkommende myndighet finner det hensiktsmessig.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-4-punkt-3-punkt-2"><article class="legalP" id="kapittel-4-punkt-3-punkt-2-ledd-1">Prøvetaking utført av vedkommende myndighet skal minst innebære: <ul class="defaultList"><li data-li-identifier="i)" data-name="i)"><article class="listArticle" id="kapittel-4-punkt-3-punkt-2-ledd-1-punkt-1"><article class="legalP" id="kapittel-4-punkt-3-punkt-2-ledd-1-punkt-1-ledd-1">prøvetaking av flokker av avlskalkuner: <ul class="defaultList"><li data-li-identifier="-" data-name="-"><article class="listArticle" id="kapittel-4-punkt-3-punkt-2-ledd-1-punkt-1-ledd-1-punkt-1"><article class="legalP" id="kapittel-4-punkt-3-punkt-2-ledd-1-punkt-1-ledd-1-punkt-1-ledd-1">en gang per år alle flokker med minst 250 voksne avlskalkuner som er mellom 30 og 45 uker gamle samt alle driftsenheter med avlskalkuner hvis forfedre i første og andre ledd var av eliteklasse. Vedkommende myndighet kan avgjøre at prøvetakingen også kan gjennomføres på rugeriet, og</article></article></li><li data-li-identifier="-" data-name="-"><article class="listArticle" id="kapittel-4-punkt-3-punkt-2-ledd-1-punkt-1-ledd-1-punkt-2"><article class="legalP" id="kapittel-4-punkt-3-punkt-2-ledd-1-punkt-1-ledd-1-punkt-2-ledd-1">alle flokker på driftsenheter der <i>Salmonella Enteritidis</i> eller <i>Salmonella Typhimurium</i> er påvist i prøver som den driftsansvarlige har tatt på rugeriet eller som er tatt innenfor rammen av offentlige kontroller for å undersøke infeksjonens opprinnelse,</article></article></li></ul></article></article></li><li data-li-identifier="ii)" data-name="ii)"><article class="listArticle" id="kapittel-4-punkt-3-punkt-2-ledd-1-punkt-2"><article class="legalP" id="kapittel-4-punkt-3-punkt-2-ledd-1-punkt-2-ledd-1">prøvetaking av flokker av oppfôringskalkuner skal finne sted en gang per år i minst én flokk ved 10&#xa0;% av de driftsenhetene med minst 500 oppfôringskalkuner,</article></article></li><li data-li-identifier="iii)" data-name="iii)"><article class="listArticle" id="kapittel-4-punkt-3-punkt-2-ledd-1-punkt-3"><article class="legalP" id="kapittel-4-punkt-3-punkt-2-ledd-1-punkt-3-ledd-1">prøvetaking kan foretas på grunnlag av en risikovurdering og i tillegg hver gang vedkommende myndighet anser det som nødvendig.</article></article></li><li data-li-identifier="iv)" data-name="iv)"><article class="listArticle" id="kapittel-4-punkt-3-punkt-2-ledd-1-punkt-4"><article class="legalP" id="kapittel-4-punkt-3-punkt-2-ledd-1-punkt-4-ledd-1">en prøvetaking utført av vedkommende myndighet kan erstatte prøvetaking utført av den driftsansvarlige for et næringsmiddelforetak, som nevnt i bokstav a).</article></article></li></ul></article></article></li></ul></article><article class="marginIdArticle" id="kapittel-4-punkt-4"><span class="data-marginOriginalId">2.2.</span><span class="miscHeadline"><i>Prøvetakingsprotokoll</i></span></article><article class="marginIdArticle" id="kapittel-4-punkt-5"><span class="data-marginOriginalId">2.2.1.</span><span class="miscHeadline"><i>Alminnelige anvisninger for prøvetaking</i></span><article class="legalP" id="kapittel-4-punkt-5-ledd-1">Vedkommende myndighet eller den driftsansvarlige for et næringsmiddelforetak skal sikre at prøvene tas av personer som har fått opplæring.</article><article class="legalP" id="kapittel-4-punkt-5-ledd-2">Prøvetaking av flokker av avlskalkuner skal gjennomføres i samsvar med nr. 2.2 i vedlegget til kommisjonsforordning (EU) nr. 200/2010.<sup class="footnotereference" data-footnotereferencevalue="2" data-unique-footnote-counter="2">2</sup></article><article class="legalP" id="kapittel-4-punkt-5-ledd-3">Ved prøvetaking av flokker av oppfôringskalkuner skal det tas minst to prøver med svabersko/-sokker fra hver flokk. Svaberskoene/-sokkene trekkes over støvlene, og prøven tas ved å gå rundt i fjørfehuset. Prøver som tas med svabersko/-sokker fra en kalkunflokk kan samles til én prøve.</article><article class="legalP" id="kapittel-4-punkt-5-ledd-4">Før svaberskoene/-sokkene tas på, skal overflaten fuktes med<ul class="defaultList"><li data-li-identifier="a)" data-name="a)"><article class="listArticle" id="kapittel-4-punkt-5-ledd-4-punkt-1"><article class="legalP" id="kapittel-4-punkt-5-ledd-4-punkt-1-ledd-1">fortynningsmidler som sikrer best mulig gjenfinning (0,8&#xa0;% natriumklorid, 0,1&#xa0;% pepton i sterilt deionisert vann), eller</article></article></li><li data-li-identifier="b)" data-name="b)"><article class="listArticle" id="kapittel-4-punkt-5-ledd-4-punkt-2"><article class="legalP" id="kapittel-4-punkt-5-ledd-4-punkt-2-ledd-1">sterilt vann, eller</article></article></li><li data-li-identifier="c)" data-name="c)"><article class="listArticle" id="kapittel-4-punkt-5-ledd-4-punkt-3"><article class="legalP" id="kapittel-4-punkt-5-ledd-4-punkt-3-ledd-1">eventuelle andre fortynningsmidler som er godkjent av det nasjonale referanselaboratoriet nevnt i artikkel 11 nr. 3 i forordning (EF) nr. 2160/2003, eller</article></article></li><li data-li-identifier="d)" data-name="d)"><article class="listArticle" id="kapittel-4-punkt-5-ledd-4-punkt-4"><article class="legalP" id="kapittel-4-punkt-5-ledd-4-punkt-4-ledd-1">autoklaveres med fortynningsmidler i en beholder.</article></article></li></ul></article><article class="legalP" id="kapittel-4-punkt-5-ledd-5">Sokkene fuktes ved å helle væske i dem før de tas på, eller ved å riste dem i en beholder med fortynningsmiddel.</article><article class="legalP" id="kapittel-4-punkt-5-ledd-6">Alle deler av huset skal være representert etter størrelse i prøvetakingen. Hver prøve som tas med svabersko/-sokker skal dekke ca. 50&#xa0;% av husets areal.</article><article class="legalP" id="kapittel-4-punkt-5-ledd-7">Etter endt prøvetaking skal sokkene tas forsiktig av slik at materialet som henger fast i dem, ikke faller av. Svaberskoene/-sokkene kan vrenges slik at materialet beholdes De skal plasseres i en pose eller beholder og merkes.</article><article class="legalP" id="kapittel-4-punkt-5-ledd-8">Vedkommende myndighet kan på grunnlag av en vurdering i hvert enkelt tilfelle av epidemiologiske parameterer som f.eks. biosikkerhet og flokkens spredning eller størrelse, beslutte å øke det minste antallet prøver for å sikre en representativ prøvetaking.</article><article class="legalP" id="kapittel-4-punkt-5-ledd-9">Dersom vedkommende myndighet tillater det, kan en prøve som tas med svabersko/-sokker erstattes med en støvprøve på 100 g som er samlet inn fra overflater med synlig støv på flere steder i fjørfehuset. Som et alternativ kan en eller flere fuktede stoffsvabere med et samlet overflateareal på minst 900 cm<sup>2</sup> brukes til å samle inn støv fra flere overflater i hele huset. Hver svabersko/-sokk skal være godt dekket med støv på begge sider.</article></article><article class="marginIdArticle" id="kapittel-4-punkt-6"><span class="data-marginOriginalId">2.2.2.</span><span class="miscHeadline"><i>Særlige anvisninger for visse typer driftsenheter</i></span><ul class="defaultList"><li data-li-identifier="a)" data-name="a)"><article class="listArticle" id="kapittel-4-punkt-6-punkt-1"><article class="legalP" id="kapittel-4-punkt-6-punkt-1-ledd-1">Når det gjelder frittgående kalkunflokker, skal det tas prøver bare inne i fjørfehuset.</article></article></li><li data-li-identifier="b)" data-name="b)"><article class="listArticle" id="kapittel-4-punkt-6-punkt-2"><article class="legalP" id="kapittel-4-punkt-6-punkt-2-ledd-1">Når det ikke er mulig å få tilgang til husene på grunn av begrenset plass i flokker med høyst 100 kalkuner, og det derfor ikke er mulig å ta svabersko/-sokkeprøver ved å gå rundt i husene, kan det tas prøver med hendene med samme type stoffsvaber som brukes til støv, ved at svaberskoen/-sokken gnis over overflater med fersk avføring eller, dersom dette ikke er mulig, ved andre egnede prøvetakingsmetoder for avføring.</article></article></li></ul></article><article class="marginIdArticle" id="kapittel-4-punkt-7"><span class="data-marginOriginalId">2.2.3.</span><span class="miscHeadline"><i>Prøvetaking utført av vedkommende myndighet</i></span><article class="legalP" id="kapittel-4-punkt-7-ledd-1">Vedkommende myndighet skal ved ytterligere prøvetaking og/eller dokumentkontroll forsikre seg om at resultatene ikke er påvirket av antimikrobielle stoffer eller andre stoffer som hemmer bakterievekst.</article><article class="legalP" id="kapittel-4-punkt-7-ledd-2">Når det ikke er påvist forekomst av <i>Salmonella Enteritidis</i> eller <i>Salmonella Typhimurium</i>, men derimot påvist antimikrobielle stoffer eller en bakterieveksthemmende virkning, skal kalkunflokken anses som en infisert flokk i henhold til unionsmålet nevnt i artikkel 1 nr. 2.</article></article><article class="marginIdArticle" id="kapittel-4-punkt-8"><span class="data-marginOriginalId">2.2.4.</span><span class="miscHeadline"><i>Transport</i></span><article class="legalP" id="kapittel-4-punkt-8-ledd-1">Prøver skal uten unødig opphold sendes som ekspresspost eller med kurér til laboratoriene angitt i artikkel 11 og 12 i forordning (EF) nr. 2160/2003. Under transporten skal de beskyttes mot varme over 25° C og sollys.</article><article class="legalP" id="kapittel-4-punkt-8-ledd-2">Dersom det ikke er mulig å sende prøvene innen 24 timer etter prøvetakingen, skal de oppbevares i kjøleskap.</article></article><article class="marginIdArticle" id="kapittel-4-punkt-9"><span class="data-marginOriginalId">3.</span><span class="miscHeadline"><i>LABORATORIEANALYSER</i></span></article><article class="marginIdArticle" id="kapittel-4-punkt-10"><span class="data-marginOriginalId">3.1.</span><span class="miscHeadline"><i>Klargjøring av prøvene</i></span><article class="legalP" id="kapittel-4-punkt-10-ledd-1">På laboratoriet skal prøvene holdes nedkjølt inntil de skal undersøkes, noe som skal skje innen 48 timer fra mottak og innen 96 timer etter prøvetaking.</article><article class="legalP" id="kapittel-4-punkt-10-ledd-2">Paret med svabersko/-sokker pakkes forsiktig ut slik at avføringsmaterialet som sitter fast på dem, ikke faller av, og samles og legges i 225 ml bufret peptonvann som er oppvarmet til romtemperatur. Svabersko/-sokkeprøvene skal være fullstendig dekket av peptonvann, og det kan derfor tilsettes mer peptonvann ved behov.</article><article class="legalP" id="kapittel-4-punkt-10-ledd-3">Støvprøven skal helst analyseres separat. For oppfôringsflokker kan vedkommende myndighet imidlertid vedta å samle den med svabersko/-sokkeprøven for analyse.</article><article class="legalP" id="kapittel-4-punkt-10-ledd-4">Prøven skal blandes til den er helt mettet, og deretter dyrkes etter påvisningsmetoden angitt i nr. 3.2.</article><article class="legalP" id="kapittel-4-punkt-10-ledd-5">Andre prøver (f.eks. fra avlsflokker eller rugerier) skal klargjøres i samsvar med nr. 2.2.2 i vedlegget til forordning (EU) nr. 200/2010.</article><article class="legalP" id="kapittel-4-punkt-10-ledd-6">Dersom Den europeiske standardiseringsorganisasjon (CEN) og Den internasjonale standardiseringsorganisasjon (ISO) har fastsatt standarder for klargjøring av avføring for å påvise <i>Salmonella</i>, skal disse anvendes og erstatte bestemmelsene om klargjøring av prøver fastsatt i dette nummer.</article></article><article class="marginIdArticle" id="kapittel-4-punkt-11"><span class="data-marginOriginalId">3.2.</span><span class="miscHeadline"><i>Påvisningsmetode</i></span><article class="legalP" id="kapittel-4-punkt-11-ledd-1">Påvisningsmetoden som er anbefalt av EU-referanselaboratoriet for <i>Salmonella</i> i Bilthoven, Nederland, skal benyttes.</article><article class="legalP" id="kapittel-4-punkt-11-ledd-2">Metoden beskrives i vedlegg D til EN/ISO 6579 (2002): «Detection of <i>Salmonella</i> spp. in animal faeces and in samples of the primary production stage».</article><article class="legalP" id="kapittel-4-punkt-11-ledd-3">Ved denne påvisningsmetoden brukes et halvfast medium (modifisert halvfast Rappaport-Vassiladis-medium, MSRV) som eneste selektive anrikingsmedium.</article></article><article class="marginIdArticle" id="kapittel-4-punkt-12"><span class="data-marginOriginalId">3.3.</span><span class="miscHeadline"><i>Serotypebestemmelse</i></span><article class="legalP" id="kapittel-4-punkt-12-ledd-1">For flokker av avlskalkuner skal minst ett isolat fra hver positive prøve serotypebestemmes i henhold til Kaufmann-White-skjemaet.</article><article class="legalP" id="kapittel-4-punkt-12-ledd-2">For flokker av oppfôringskalkuner skal minst ett isolat fra hver positive prøve som tas av vedkommende myndighet, serotypebestemmes i henhold til Kauffmann-White-LeMinor-skjemaet.</article><article class="legalP" id="kapittel-4-punkt-12-ledd-3">Driftsansvarlige for næringsmiddelforetak skal minst sørge for at ingen av isolatene tilhører serotypene <i>Salmonella Enteritidis</i> eller <i>Salmonella Typhimurium</i>, herunder monofasiske stammer med antigenformel 1,4,[5],12:i:-.</article></article><article class="marginIdArticle" id="kapittel-4-punkt-13"><span class="data-marginOriginalId">3.4.</span><span class="miscHeadline"><i>Alternative metoder</i></span><article class="legalP" id="kapittel-4-punkt-13-ledd-1">For prøver som er tatt på initiativ fra den driftsansvarlige for et næringsmiddelforetak, kan analysemetodene fastsatt i artikkel 11 i europaparlaments- og rådsforordning (EF) nr. 882/2004<sup class="footnotereference" data-footnotereferencevalue="3" data-unique-footnote-counter="3">3</sup> benyttes i stedet for metodene for klargjøring av prøvene, påvisningsmetoden og serotypebestemmelsen fastsatt i nr. 3.1, 3.2 og 3.3 i dette vedlegg, dersom de er validert i samsvar med EN/ISO-standard 16140.</article></article><article class="marginIdArticle" id="kapittel-4-punkt-14"><span class="data-marginOriginalId">3.5.</span><span class="miscHeadline"><i>Lagring av stammer</i></span><article class="legalP" id="kapittel-4-punkt-14-ledd-1">Laboratorier skal sikre at minst én isolert stamme av <i>Salmonella</i> spp. per flokk og per år kan innsamles av vedkommende myndighet og lagres for mulig framtidig fagtyping eller prøving for antimikrobiell følsomhet ved bruk av de vanlige metodene for kultursamling, som skal sikre at stammene forblir intakte i en periode på minst to år fra analysedatoen.</article><article class="legalP" id="kapittel-4-punkt-14-ledd-2">Vedkommende myndighet kan beslutte at isolater av <i>Salmonella</i> spp. fra prøvetaking foretatt av driftsansvarlige for næringsmiddelforetak også lagres for framtidig fagtyping og prøving for antimikrobiell følsomhet, slik at isolater kan analyseres i samsvar med artikkel 2 i kommisjonsvedtak 2007/407/EF.<sup class="footnotereference" data-footnotereferencevalue="4" data-unique-footnote-counter="4">4</sup></article></article><article class="marginIdArticle" id="kapittel-4-punkt-15"><span class="data-marginOriginalId">4.</span><span class="miscHeadline"><i>RESULTATER OG RAPPORTERING</i></span></article><article class="marginIdArticle" id="kapittel-4-punkt-16"><span class="data-marginOriginalId">4.1.</span><span class="miscHeadline"><i>Beregning av prevalens for å kontrollere om unionsmålet er oppnådd</i></span><article class="legalP" id="kapittel-4-punkt-16-ledd-1">En kalkunflokk skal anses som positiv med hensyn til kontrollen av om unionsmålet er oppnådd dersom forekomst av <i>Salmonella Enteritidis</i> og/eller <i>Salmonella Typhimurium</i> (bortsett fra vaksinestammer, men herunder også monofasiske stammer med antigenformel 1,4,[5],12:i:-) er påvist i flokken.</article><article class="legalP" id="kapittel-4-punkt-16-ledd-2">Positive kalkunflokker skal medregnes bare én gang per parti, uavhengig av antall prøvetakinger og prøvinger, og skal rapporteres bare i det året den første positive prøven ble påvist. Prevalensen skal beregnes separat for flokker av oppfôringskalkuner og flokker av voksne avlskalkuner.</article></article><article class="marginIdArticle" id="kapittel-4-punkt-17"><span class="data-marginOriginalId">4.2.</span><span class="miscHeadline"><i>Rapportering</i></span></article><article class="marginIdArticle" id="kapittel-4-punkt-18"><span class="data-marginOriginalId">4.2.1</span><span class="miscHeadline"><i>Rapporteringen skal omfatte:</i></span><ul class="defaultList"><li data-li-identifier="a)" data-name="a)"><article class="listArticle" id="kapittel-4-punkt-18-punkt-1"><article class="legalP" id="kapittel-4-punkt-18-punkt-1-ledd-1">Det samlede antallet flokker av oppfôringskalkuner og voksne avlskalkuner som det er tatt prøver av minst én gang i løpet av rapporteringsåret.</article></article></li><li data-li-identifier="b)" data-name="b)"><article class="listArticle" id="kapittel-4-punkt-18-punkt-2"><article class="legalP" id="kapittel-4-punkt-18-punkt-2-ledd-1">Det samlede antallet flokker av verpehøner som er positive for enhver salmonellaserotype i medlemsstaten.</article></article></li><li data-li-identifier="c)" data-name="c)"><article class="listArticle" id="kapittel-4-punkt-18-punkt-3"><article class="legalP" id="kapittel-4-punkt-18-punkt-3-ledd-1">Antallet flokker av oppfôringskalkuner og voksne avlskalkuner som er positive for <i>Salmonella Enteritidis</i> og <i>Salmonella Typhimurium</i> , herunder monofasiske stammer med antigenformel 1,4,[5],12:i:-.</article></article></li><li data-li-identifier="d)" data-name="d)"><article class="listArticle" id="kapittel-4-punkt-18-punkt-4"><article class="legalP" id="kapittel-4-punkt-18-punkt-4-ledd-1">Antallet flokker av oppfôringskalkuner og voksne avlskalkuner som er positive for hver enkelt salmonellaserotype eller for uspesifisert <i>Salmonella</i> (isolater som ikke kan typebestemmes eller som ikke er serotypebestemt).</article></article></li></ul></article><article class="marginIdArticle" id="kapittel-4-punkt-19"><span class="data-marginOriginalId">4.2.2</span><article class="legalP" id="kapittel-4-punkt-19-ledd-1"><i>Opplysningene nevnt i bokstav a)–d) i nr. 4.2.1 skal gis separat for prøvetakingen som foretas innenfor rammen av det overordnede nasjonale kontrollprogrammet for</i> Salmonella <i>for:</i><ul class="defaultList"><li data-li-identifier="a)" data-name="a)"><article class="listArticle" id="kapittel-4-punkt-19-ledd-1-punkt-1"><article class="legalP" id="kapittel-4-punkt-19-ledd-1-punkt-1-ledd-1">prøvetaking foretatt av de driftsansvarlige for næringsmiddelforetak som fastsatt i nr. 2.1 bokstav a), og</article></article></li><li data-li-identifier="b)" data-name="b)"><article class="listArticle" id="kapittel-4-punkt-19-ledd-1-punkt-2"><article class="legalP" id="kapittel-4-punkt-19-ledd-1-punkt-2-ledd-1">prøvetaking foretatt av vedkommende myndighet som fastsatt i nr. 2.1 bokstav b).</article></article></li></ul></article></article><article class="marginIdArticle" id="kapittel-4-punkt-20"><span class="data-marginOriginalId">4.2.3</span><span class="miscHeadline"><i>Resultatene av prøvetakingen skal anses som relevante opplysninger om næringsmiddelkjeden som fastsatt i avsnitt III i vedlegg II til europaparlaments- og rådsforordning (EF) nr. 853/2004</i></span><sup class="footnotereference" data-footnotereferencevalue="5" data-unique-footnote-counter="5">5</sup><article class="legalP" id="kapittel-4-punkt-20-ledd-1">Vedkommende myndighet skal minst få framlagt følgende opplysninger om hver kalkunflokk som det er tatt prøver av:<ul class="defaultList"><li data-li-identifier="a)" data-name="a)"><article class="listArticle" id="kapittel-4-punkt-20-ledd-1-punkt-1"><article class="legalP" id="kapittel-4-punkt-20-ledd-1-punkt-1-ledd-1">Permanent, entydig identifikasjon av driftsenheten.</article></article></li><li data-li-identifier="b)" data-name="b)"><article class="listArticle" id="kapittel-4-punkt-20-ledd-1-punkt-2"><article class="legalP" id="kapittel-4-punkt-20-ledd-1-punkt-2-ledd-1">Permanent, entydig identifikasjon av flokken.</article></article></li><li data-li-identifier="c)" data-name="c)"><article class="listArticle" id="kapittel-4-punkt-20-ledd-1-punkt-3"><article class="legalP" id="kapittel-4-punkt-20-ledd-1-punkt-3-ledd-1">Prøvetakingsmåned.</article></article></li><li data-li-identifier="d)" data-name="d)"><article class="listArticle" id="kapittel-4-punkt-20-ledd-1-punkt-4"><article class="legalP" id="kapittel-4-punkt-20-ledd-1-punkt-4-ledd-1">Antall fugler per flokk.</article></article></li></ul></article><article class="legalP" id="kapittel-4-punkt-20-ledd-2">Resultatene og alle andre relevante opplysninger skal omfattes av rapporten om utviklingstrekk og kilder fastsatt i artikkel 9 nr. 1 i europaparlaments- og rådsdirektiv 2003/99/EF.<sup class="footnotereference" data-footnotereferencevalue="6" data-unique-footnote-counter="6">6</sup></article><article class="legalP" id="kapittel-4-punkt-20-ledd-3">Den driftsansvarlige for næringsmiddelforetaket skal uten unødig opphold underrette vedkommende myndighet om påvisning av <i>Salmonella Enteritidis</i> og <i>Salmonella Typhimurium</i>, herunder monofasiske stammer med antigenformel 1,4,[5],12:i:-, uten unødig opphold. Den driftsansvarlige for næringsmiddelforetaket skal instruere analyselaboratoriet om å handle i samsvar med dette.</article></article><footer class="footnotes"><article class="footnote" data-name="1" data-unique-footnote-counter="9"><span class="footnoteLabel">1</span> EUT L 250 av 18.9.2008, s. 1.</article><article class="footnote" data-name="2" data-unique-footnote-counter="10"><span class="footnoteLabel">2</span> EUT L 61 av 11.3.2010, s. 1.</article><article class="footnote" data-name="3" data-unique-footnote-counter="11"><span class="footnoteLabel">3</span> EUT L 165 av 30.4.2004, s. 1.</article><article class="footnote" data-name="4" data-unique-footnote-counter="12"><span class="footnoteLabel">4</span> EUT L 153 av 14.6.2007, s. 26.</article><article class="footnote" data-name="5" data-unique-footnote-counter="13"><span class="footnoteLabel">5</span> EUT L 139 av 30.4.2004, s. 55.</article><article class="footnote" data-name="6" data-unique-footnote-counter="14"><span class="footnoteLabel">6</span> EUT L 325, 12.12.2003, s. 31.</article></footer></section></main></body></html>