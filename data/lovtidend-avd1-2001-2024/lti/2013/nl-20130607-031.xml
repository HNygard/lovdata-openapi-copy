<!DOCTYPE html><html lang="no"><head><title>Lov om Norsk kulturråd (kulturrådsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-07-31</dd><dt class="dokid">DokumentID</dt><dd class="dokid">LTI/lov/2013-06-07-31</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1361</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="dateOfPublication">Kunngjort</dt><dd class="dateOfPublication">2013-06-07 15:40</dd><dt class="journalNumber">Journalnummer</dt><dd class="journalNumber">2013-0419</dd><dt class="titleShort">Korttittel</dt><dd class="titleShort">Kulturrådsloven</dd><dt class="title">Tittel</dt><dd class="title">Lov om Norsk kulturråd (kulturrådsloven)</dd><dt class="miscInformation">Annet om dokumentet</dt><dd class="miscInformation">Prop.67 L (2012–2013), Innst.277 L (2012–2013), Lovvedtak 58 (2012–2013). Stortingets første og andre gangs behandling hhv. 7. og 21. mai 2013. Fremmet av Kulturdepartementet.</dd><dt class="refid">RefID</dt><dd class="refid">lov/2013-06-07-31</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om Norsk kulturråd (kulturrådsloven)<ul class="tocSubUl"><li>§ 1. Formål</li><li>§ 2. Organisering</li><li>§ 3. Rådet</li><li>§ 4. Direktør/fagadministrasjon</li><li>§ 5. Instruksjonsmyndighet</li><li>§ 6. Klage</li><li>§ 7. Omgjøringsmyndighet</li><li>§ 8. Forskriftshjemmel</li><li>§ 9. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/lov/2013-06-07-31" id="dokument"><h1>Lov om Norsk kulturråd (kulturrådsloven)</h1><article class="legalArticle" data-lovdata-URL="LTI/lov/2013-06-07-31/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Norsk kulturråd har som formål å stimulere samtidens mangfoldige kunst- og kulturuttrykk og å bidra til at kunst og kultur skapes, bevares, dokumenteres og gjøres tilgjengelig for flest mulig.</article></article><article class="legalArticle" data-lovdata-URL="LTI/lov/2013-06-07-31/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Organisering</span></h2><article class="legalP" id="paragraf-2-ledd-1">Norsk kulturråd er et statlig forvaltningsorgan som har hele landet som virkeområde. Norsk kulturråd består av et kollegialt organ (rådet) og en fagadministrasjon.</article></article><article class="legalArticle" data-lovdata-URL="LTI/lov/2013-06-07-31/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rådet</span></h2><article class="legalP" id="paragraf-3-ledd-1">Rådet har som oppgave å forvalte Norsk kulturfond og andre statlige tilskudd som er lagt til rådet. Rådet skal bl.a også være et rådgivende organ for staten i kulturspørsmål.</article><article class="legalP" id="paragraf-3-ledd-2">Rådet kan nedsette utvalg til forberedelse av saker. Det kan delegere avgjørelsesmyndighet til utvalg, rådets leder og direktøren.</article><article class="legalP" id="paragraf-3-ledd-3">Rådet skal ha ti medlemmer og numeriske varamedlemmer etter behov. Rådets medlemmer, inkludert leder, og varamedlemmer oppnevnes av Kongen etter tilråding fra departementet. Rådsmedlemmene kan gjenoppnevnes én gang. Medlemmene oppnevnes på grunnlag av kunst- og kulturfaglig kompetanse. Oppnevningene gjelder for fire år fra 1. januar etter valgår. Oppnevningene skal være rullerende slik at halvparten av medlemmene oppnevnes hvert annet år.</article></article><article class="legalArticle" data-lovdata-URL="LTI/lov/2013-06-07-31/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Direktør/fagadministrasjon</span></h2><article class="legalP" id="paragraf-4-ledd-1">Fagadministrasjonen ledes av en direktør som tilsettes av departementet.</article><article class="legalP" id="paragraf-4-ledd-2">Stillingsinstruks for direktøren fastsettes av departementet.</article></article><article class="legalArticle" data-lovdata-URL="LTI/lov/2013-06-07-31/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Instruksjonsmyndighet</span></h2><article class="legalP" id="paragraf-5-ledd-1">Rådet er faglig uavhengig i sitt arbeid. Rådet kan ikke instrueres når det gjelder enkeltvedtak om fordeling av tilskudd.</article></article><article class="legalArticle" data-lovdata-URL="LTI/lov/2013-06-07-31/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" id="paragraf-6-ledd-1">Departementet kan ikke overprøve vedtak fattet av rådet når det gjelder det kunst- og kulturfaglige skjønnet.</article></article><article class="legalArticle" data-lovdata-URL="LTI/lov/2013-06-07-31/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Omgjøringsmyndighet</span></h2><article class="legalP" id="paragraf-7-ledd-1">Departementet kan ikke på grunnlag av et annet kunst- og kulturfaglig skjønn omgjøre vedtak om tilskudd fattet av rådet.</article></article><article class="legalArticle" data-lovdata-URL="LTI/lov/2013-06-07-31/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forskriftshjemmel</span></h2><article class="legalP" id="paragraf-8-ledd-1">Departementet kan gi forskrift om tilskuddsordninger.</article></article><article class="legalArticle" data-lovdata-URL="LTI/lov/2013-06-07-31/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikraftsetting</span></h2><article class="legalP" id="paragraf-9-ledd-1">Loven gjelder fra den tid Kongen bestemmer.</article></article></main></body></html>