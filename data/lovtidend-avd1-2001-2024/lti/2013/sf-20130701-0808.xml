<!DOCTYPE html><html lang="no"><head><title>Forskrift om endring i forskrift om grunnutdanning og etterutdanning for yrkessjåfører (yrkessjåførforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-07-01-808</dd><dt class="dokid">DokumentID</dt><dd class="dokid">LTI/forskrift/2013-07-01-808</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 10 s 1756</dd><dt class="dateInForce">I kraft fra</dt><dd class="dateInForce">2013-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-04-16-362</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§29</li></ul></dd><dt class="dateOfPublication">Kunngjort</dt><dd class="dateOfPublication">2013-07-01 15:15</dd><dt class="journalNumber">Journalnummer</dt><dd class="journalNumber">2013-0646</dd><dt class="titleShort">Korttittel</dt><dd class="titleShort">Endr. i yrkessjåførforskriften</dd><dt class="title">Tittel</dt><dd class="title">Forskrift om endring i forskrift om grunnutdanning og etterutdanning for yrkessjåfører (yrkessjåførforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 1. juli 2013 med hjemmel i lov 18. juni 1965 nr. 4 om vegtrafikk (vegtrafikkloven) § 29.</dd><dt class="refid">RefID</dt><dd class="refid">forskrift/2013-07-01-808</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grunnutdanning og etterutdanning for yrkessjåfører (yrkessjåførforskriften)<ul class="tocSubUl"><li>I<ul class="tocSubUl"><li>§ 21. Elevfortegnelse og undervisningslogg</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-07-01-808" id="dokument"><h1>Forskrift om endring i forskrift om grunnutdanning og etterutdanning for yrkessjåfører (yrkessjåførforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2013-07-01-808/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. april 2008 nr. 362 om grunnutdanning og etterutdanning for yrkessjåfører (yrkessjåførforskriften) gjøres følgende endringer:</article> <article class="defaultP" margin-top="true">§ 1 andre ledd bokstav a og ny bokstav g skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">som benyttes av eller er under kontroll av forsvaret, sivilforsvaret, politiet, brannvesenet, ambulansetjeneste eller i forbindelse med offentlig kontrollvirksomhet på veg</article></article></li><li data-li-identifier="g)" data-name="g)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">som benyttes til persontransport av elever i forbindelse med undervisning i skole eller i institusjon, der føreren er ansatt og har en omsorgsrolle overfor medfølgende passasjerer.</article></article></li></ul></article> <article class="defaultP" margin-top="true">§ 2 tredje og nytt sjette ledd skal lyde:</article><article class="legalP" id="kapittel-1-ledd-2">Med lærested menes det geografiske stedet der utdanningen foregår med tilhørende frammøtesteder som er godkjent av Statens vegvesen, og hvor Statens vegvesen skal kunne føre tilsyn etter § 30 i denne forskriften.</article><article class="legalP" id="kapittel-1-ledd-3"><i>Undervisningsplan:</i> plan som viser hvordan det enkelte lærested oppfyller forskriftens krav med de ressurser det har til rådighet. Planen skal redegjøre for undervisningsmetoder, gi opplysninger om lærestedets undervisningspersonell, timeplan, kjøretøy, undervisningsmateriell, arbeidsmåter og bruken av øvingsområder.</article> <article class="defaultP" margin-top="true">§ 3 nytt fjerde ledd skal lyde:</article><article class="legalP" id="kapittel-1-ledd-4">Ved gjennomført etterutdanning gjenopprettes yrkessjåførkompetansen.</article> <article class="defaultP" margin-top="true">§ 9 tredje ledd skal oppheves.</article> <article class="defaultP" margin-top="true">§ 11 første ledd, nytt siste punktum skal lyde:</article><article class="legalP" id="kapittel-1-ledd-5">Kompetanseutvidelsen kan foretas når som helst i kompetansebevisets gyldighetstid, jf. § 35.</article> <article class="defaultP" margin-top="true">§ 12 første ledd andre punktum skal lyde:</article><article class="legalP" id="kapittel-1-ledd-6">Etterutdanningen gjennomføres som minst 35 timer undervisning fra 6 moduler over 5 dager á 7 timer.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-7">Etterutdanningen skal avholdes slik det framkommer av bestemmelsene i § 50.</article><article class="legalP" id="kapittel-1-ledd-8">Person som skal opprettholde yrkessjåførkompetanse for persontransport må velge etterutdanning for persontransport. Likeledes må person som skal opprettholde yrkessjåførkompetanse for godstransport velge etterutdanning for godstransport.</article><article class="legalP" id="kapittel-1-ledd-9">Person som ønsker å opprettholde yrkessjåførkompetanse for både person- og godstransport kan gjennomføre 5 dager med 7 timers sammenhengende varighet, hvorav minst en dag må være spesielt relatert til persontransport og en dag relatert til godstransport.</article><article class="legalP" id="kapittel-1-ledd-10">Fullført etterutdanning innen persontransport kan også fornyes til å omfatte godstransport ved å delta på en dag med minst 7 timer utdanning, spesielt relatert til godstransport. Det samme gjelder fra gods- til persontransport.</article><article class="legalP" id="kapittel-1-ledd-11">Etterutdanningen skal fullføres innen 6 måneder etter at den er påbegynt uavhengig av om det byttes lærested. Det skal tas hensyn til innmeldte moduler i Statens vegvesen sitt elektroniske register når en yrkessjåfør bytter lærested før etterutdanningen er fullført.</article> <article class="defaultP" margin-top="true">§ 18 første ledd skal lyde:</article><article class="legalP" id="kapittel-1-ledd-12">For å tilby utdanning etter denne forskriften skal lærested og undervisningsansvarlig være godkjent av regionvegkontoret.</article> <article class="defaultP" margin-top="true">§ 18 andre ledd første setning skal lyde:</article><article class="legalP" id="kapittel-1-ledd-13">Godkjenning gis etter skriftlig og dokumentert søknad på fastsatt skjema.</article> <article class="defaultP" margin-top="true">§ 18 bokstav c oppheves.</article> <article class="defaultP" margin-top="true">§ 19 første ledd bokstav d og e skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">hvert halvår melde til regionvegkontoret endringer i gjeldende undervisningsplan og timeplan</article></article></li><li data-li-identifier="e)" data-name="e)"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">hvert halvår melde til regionvegkontoret endringer i undervisningspersonell og deres utdannings- og yrkesbakgrunn</article></article></li></ul></article> <article class="defaultP" margin-top="true">§ 19 første ledd bokstav h siste setning skal lyde:</article><article class="legalP" id="kapittel-1-ledd-14">Når et lærested melder flytting avgjør Statens vegvesen om lærestedet må ha ny godkjenning.</article> <article class="defaultP" margin-top="true">§ 19 første ledd ny bokstav i skal lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">melde til regionvegkontoret straks tidspunkt for gjennomføring av grunn- eller etterutdanning er fastsatt.</article></article></li></ul></article> <article class="defaultP" margin-top="true">§ 21 overskriften skal lyde:</article><article class="futureLegalArticle" data-name="§21" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Elevfortegnelse og undervisningslogg</span></span></article> <article class="defaultP" margin-top="true">§ 21 skal lyde:</article><article class="legalP" id="kapittel-1-ledd-15">Lærestedet skal fortløpende føre elevfortegnelse med navn, fødselsnummer, når eleven begynte og sluttet, samt hvilke deler av utdanningen eleven har gjennomført ved lærestedet.</article><article class="legalP" id="kapittel-1-ledd-16">Lærestedet skal fortløpende føre datert undervisningslogg med navn, fødselsnummer og tilstedeværelse i den enkelte time.</article><article class="legalP" id="kapittel-1-ledd-17">Elevfortegnelse og undervisningslogg skal oppbevares og være tilgjengelig og lesbart i 5 år uavhengig om elevfortegnelse og undervisningslogg er ført manuelt eller elektronisk.</article> <article class="defaultP" margin-top="true">§ 23 fjerde ledd skal lyde:</article><article class="legalP" id="kapittel-1-ledd-18">Før lærling/lærekandidat kan avlegge prøve hos regionvegkontoret, skal skoleeier elektronisk ha meldt til Statens vegvesens elektroniske register at lærling/lærekandidat har gjennomført all opplæring etter kapittel 8, unntatt § 50.</article> <article class="defaultP" margin-top="true">§ 25 andre ledd innledningsvis skal lyde:</article><article class="legalP" id="kapittel-1-ledd-19">Undervisningsansvarlig plikter å sikre at undervisningen holder faglig og pedagogisk standard ved blant annet å</article> <article class="defaultP" margin-top="true">§ 25 andre ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">veilede og kontrollere lærestedets undervisningspersonell og utarbeide en årlig plan der omfang og innhold i veiledningen og kontrollen fastlegges og beskrives. Gjennomført veiledning og kontroll skal dokumenteres skriftlig.</article></article></li></ul></article> <article class="defaultP" margin-top="true">§ 29 skal lyde:</article><article class="legalP" id="kapittel-1-ledd-20">Undervisningsansvarlige og undervisningspersonell skal holde seg faglig oppdatert. Vegdirektoratet kan kreve at personellet gjennomgår særskilte kurs for å kunne gi veiledning eller undervisning etter forskriften.</article> <article class="defaultP" margin-top="true">§ 34 skal lyde:</article><article class="legalP" id="kapittel-1-ledd-21">Yrkessjåfør skal medbringe bevis for yrkessjåførkompetanse under kjøring. Lærling/lærekandidat skal medbringe tillatelse som lærling/lærekandidat etter § 5. Som bevis for yrkessjåførkompetanse regnes førerkort påført fellesskapskode 95 eller eget bevis, jf. vedlegg 1.</article> <article class="defaultP" margin-top="true">§ 35 skal lyde:</article><article class="legalP" id="kapittel-1-ledd-22">Regionvegkontoret utsteder bevis for yrkessjåførkompetanse. Bevis for yrkessjåførkompetanse er gyldig i 5 år fra beviset ble utstedt første gang eller fornyet. Ved kompetanseutvidelse utløper den sist oppnådde kompetansen samtidig som den først oppnådde kompetansen.</article><article class="legalP" id="kapittel-1-ledd-23">Etterutdanning i samsvar med kapittel 2 skal være gjennomført før beviset kan fornyes. Søknad om fornyelse av bevis skal fremmes når etterutdanningen er gjennomført for å gi grunnlag for fornyelse. Ved fornyelse fastsettes utstedelsesdato tilsvarende første virkedag etter siste kursdag.</article><article class="legalP" id="kapittel-1-ledd-24">Med mindre annet framgår av dette kapittelet utstedes bevis for yrkessjåførkompetanse ved at en harmonisert EØS-fellesskapskode avmerkes i førerkortet.</article><article class="legalP" id="kapittel-1-ledd-25">Bevis for yrkessjåførkompetanse må fornyes innen gyldighetstiden for å ha uavbrutt gyldighet. Ved fornyelse skal akseptabel legitimasjon framvises.</article> <article class="defaultP" margin-top="true">§ 49 tredje ledd nytt siste punktum skal lyde:</article><article class="legalP" id="kapittel-1-ledd-26">Kjøretøyet skal være utstyrt slik at det er mulig og detaljert måle drivstofforbruk.</article> <article class="defaultP" margin-top="true">§ 50 niende ledd skal lyde:</article><article class="legalP" id="kapittel-1-ledd-27">Etterutdanning innen persontransport kan også utvides til yrkessjåførkompetanse innen godstransport, ved å delta på minst 7 timer etterutdanning med emner fra modul G4 og G5 etter bestemmelsene i § 45 og § 46 hvorav minst 3 timer skal være i henhold til emner som er omhandlet i § 46 bokstav b. Utstyr for gjennomføring av sikring av last skal være i henhold til § 5-9 i forskrift 1. oktober 2004 nr. 1339 om trafikkopplæring og førerprøve m.m.</article> <article class="defaultP" margin-top="true">§ 50 tiende ledd skal lyde:</article><article class="legalP" id="kapittel-1-ledd-28">Tilsvarende kan etterutdanning utvides fra gods – til persontransport med emner fra modul P4 og P5, etter bestemmelsene i § 47 og § 48 hvorav minst 1 time skal være i henhold til emner som er omhandlet i § 48 bokstav a.</article> <article class="defaultP" margin-top="true">§ 51 første ledd nytt siste punktum skal lyde:</article><article class="legalP" id="kapittel-1-ledd-29">Det er førerkortets status den 10. september 2008 som er bestemmende for tidspunktet for når etterutdanningen skal være gjennomført.</article> <article class="defaultP" margin-top="true">§ 51 bokstav e og g skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-29-punkt-1"><article class="legalP" id="kapittel-1-ledd-29-punkt-1-ledd-1">10. september 2015 når føreretten har utløpsdato i 2015</article></article></li><li data-li-identifier="g)" data-name="g)"><article class="listArticle" id="kapittel-1-ledd-29-punkt-2"><article class="legalP" id="kapittel-1-ledd-29-punkt-2-ledd-1">10. september 2015 når føreretten har utløpsdato i 2017</article></article></li></ul></article> <article class="defaultP" margin-top="true">§ 52 første ledd nytt siste punktum skal lyde:</article><article class="legalP" id="kapittel-1-ledd-30">Det er førerkortets status den 10. september 2009 som er bestemmende for tidspunktet for når etterutdanningen skal være gjennomført.</article> <article class="defaultP" margin-top="true">§ 52 bokstav e og g skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-30-punkt-1"><article class="legalP" id="kapittel-1-ledd-30-punkt-1-ledd-1">10. september 2016 når føreretten har utløpsdato i 2016</article></article></li><li data-li-identifier="g)" data-name="g)"><article class="listArticle" id="kapittel-1-ledd-30-punkt-2"><article class="legalP" id="kapittel-1-ledd-30-punkt-2-ledd-1">10. september 2016 når føreretten har utløpsdato i 2018.</article></article></li></ul></article> <article class="defaultP" margin-top="true">§ 55 skal lyde:</article><article class="legalP" id="kapittel-1-ledd-31">Vegdirektoratet kan gjøre unntak fra forskriften ved særlig tungtveiende forhold.</article><article class="legalP" id="kapittel-1-ledd-32">Regionvegkontoret kan ved enkeltvedtak gjøre unntak fra forskriften ved særlig tungtveiende forhold.</article> <article class="defaultP" margin-top="true">Endringer som gjøres i vedlegg 1 – Særskilt bevis for yrkessjåførkompetanse</article> <article class="defaultP" margin-top="true">§ 4 andre ledd punkt 9 skal lyde:<ul class="defaultList"><li data-li-identifier="9)" data-name="9)"><article class="listArticle" id="kapittel-1-ledd-32-punkt-1"><article class="legalP" id="kapittel-1-ledd-32-punkt-1-ledd-1">de høyeste førerkortklasser hvor innehaveren har gyldig yrkessjåførkompetanse</article></article></li></ul></article> <article class="defaultP" margin-top="true">§ 6 skal lyde:</article> <article class="defaultP" margin-top="true"><i>Modell for yrkessjåførbevis</i></article> <article class="defaultP" margin-top="true"><img height="296" src="static/LTI/sf-20130701-0808-01-01.jpg" width="452" /></article> <article class="defaultP" margin-top="true"><img height="303" src="static/LTI/sf-20130701-0808-02-01.jpg" width="456" /><table><thead><tr><th colspan="3" data-text-align="center" data-vertical-align="top"><i>YSK-bevis – Forside</i></th></tr><tr><th data-text-align="left" data-vertical-align="top"><i>Feltnr.</i></th><th data-text-align="left" data-vertical-align="top"><i>Beskrivelse</i></th><th data-text-align="left" data-vertical-align="top"><i>Format</i></th></tr></thead><tbody><tr><td data-text-align="left" data-vertical-align="top">1.</td><td data-text-align="left" data-vertical-align="top">Etternavn</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.</td><td data-text-align="left" data-vertical-align="top">Fornavn</td><td data-text-align="left" data-vertical-align="top" /></tr><tr><td data-text-align="left" data-vertical-align="top">3.</td><td data-text-align="left" data-vertical-align="top">Fødselsdato</td><td data-text-align="left" data-vertical-align="top">DD.MM.YYYY –</td></tr><tr><td data-text-align="left" data-vertical-align="top">4a.</td><td data-text-align="left" data-vertical-align="top">Utstedt</td><td data-text-align="left" data-vertical-align="top">DD.MM.YYYY</td></tr><tr><td data-text-align="left" data-vertical-align="top">4b.</td><td data-text-align="left" data-vertical-align="top">Gyldig til</td><td data-text-align="left" data-vertical-align="top">DD.MM.YYYY</td></tr><tr><td data-text-align="left" data-vertical-align="top">4c.</td><td data-text-align="left" data-vertical-align="top">Utstedt av</td><td data-text-align="left" data-vertical-align="top">STATENS VEGVESEN</td></tr><tr><td data-text-align="left" data-vertical-align="top">4d.</td><td data-text-align="left" data-vertical-align="top">Referansenummer</td><td data-text-align="left" data-vertical-align="top">010169 49945 (Skal være Fnr., Dnr. eller Vnr., 6+5)</td></tr><tr><td data-text-align="left" data-vertical-align="top">5a.</td><td data-text-align="left" data-vertical-align="top">Førerkortnummer</td><td data-text-align="left" data-vertical-align="top">67 08 123456 7 (2+2+6+1)</td></tr><tr><td data-text-align="left" data-vertical-align="top">5b.</td><td data-text-align="left" data-vertical-align="top">Løpenummer</td><td data-text-align="left" data-vertical-align="top">95 13 123456 7 (2+2+6+1)</td></tr></tbody></table><table><thead><tr><th colspan="3" data-text-align="center" data-vertical-align="top"><i>YSK-bevis – Bakside</i></th></tr><tr><th data-text-align="left" data-vertical-align="top"><i>Feltnr.</i></th><th data-text-align="left" data-vertical-align="top"><i>Beskrivelse</i></th><th data-text-align="left" data-vertical-align="top"><i>Format</i></th></tr></thead><tbody><tr><td data-text-align="left" data-vertical-align="top">10.</td><td data-text-align="left" data-vertical-align="top">Fellesskapskode og utløpsdato</td><td data-text-align="left" data-vertical-align="top">95 (DD.MM.YY)</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2013-07-01-808/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. september 2013.</article></section></main></body></html>