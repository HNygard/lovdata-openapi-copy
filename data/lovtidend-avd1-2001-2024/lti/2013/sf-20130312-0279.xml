<!DOCTYPE html><html lang="no"><head><title>Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler og forskrift om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryo til og fra godkjente anlegg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-03-12-279</dd><dt class="dokid">DokumentID</dt><dd class="dokid">LTI/forskrift/2013-03-12-279</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 4 s 652</dd><dt class="dateInForce">I kraft fra</dt><dd class="dateInForce">2013-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-20-464</li><li>forskrift/2004-02-20-453</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2013-03-19 15:40</dd><dt class="journalNumber">Journalnummer</dt><dd class="journalNumber">2013-0236</dd><dt class="titleShort">Korttittel</dt><dd class="titleShort">Endr. i forskrift om handel med levende dyr mfl.</dd><dt class="title">Tittel</dt><dd class="title">Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler og forskrift om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryo til og fra godkjente anlegg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 12. mars 2013 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 15 og § 19, jf. delegeringsvedtak 19. desember 2003 nr. 1790. <br /><strong>EØS-henvisninger:</strong> EØS-avtalen vedlegg I kap. I del 3.2 nr. 39 (vedtak 2007/598/EF), del 4.1 nr. 9 (beslutning 2012/112/EU) og del 8.1 nr. 15 (beslutning 2012/112/EU).</dd><dt class="refid">RefID</dt><dd class="refid">forskrift/2013-03-12-279</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler og forskrift om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryo til og fra godkjente anlegg<ul class="tocSubUl"><li>I<ul class="tocSubUl"><li>§ 5. Helsesertifikat eller handelsdokument</li><li>§ 12. Vilkår for hunder, katter og ildere</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2013-03-12-279" id="dokument"><h1>Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler og forskrift om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryo til og fra godkjente anlegg</h1><section class="section" data-name="kapI" id="kapittel-1" data-lovdata-URL="LTI/forskrift/2013-03-12-279/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. februar 2004 nr. 464 om dyrehelsemessige betingelser for import og eksport av levende pattedyr, fugler, reptiler, amfibier, bier og humler gjøres følgende endringer:</article> <article class="defaultP" margin-top="true">I EØS-henvisningsfeltets henvisning til EØS-avtalen vedlegg I kap. I tilføyes følgende:<p class="leddfortsettelse">vedtak 2007/598/EF, beslutning 2012/112/EU.</p></article> <article class="defaultP" margin-top="true">§ 4 tredje ledd annet punktum skal lyde:</article><article class="legalP" id="kapittel-1-ledd-2">Kravet om medfølgende erklæring gjelder likevel ikke dyr som i henhold til § 5 skal følges av helsesertifikat eller handelsdokument.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Helsesertifikat eller handelsdokument</span></span><article class="legalP" id="kapittel-1-foreslåttparagraf-1-ledd-1">Klovdyr, fugler omhandlet i § 8 tredje ledd, bier, humler, hunder, katter og ildere skal ved import og eksport innenfor EØS følges av et helsesertifikat med de opplysninger som er angitt i de respektive helsesertifikatmodellene i vedlegg C til denne forskriften. Det samme gjelder ved import av haredyr til Norge fra en annen EØS-stat og ved eksport fra Norge til en annen EØS-stat som har krav om at dyrene skal følges av helsesertifikat.</article><article class="legalP" id="kapittel-1-foreslåttparagraf-1-ledd-2">Fugler av papegøyefamilien omhandlet i § 8 annet ledd skal ved import og eksport innenfor EØS følges av et handelsdokument.</article><article class="legalP" id="kapittel-1-foreslåttparagraf-1-ledd-3">Helsesertifikat eller handelsdokument skal være utstedt av en offentlig veterinær i avsenderlandet. Alternativt kan helsesertifikat for bier eller humler være utstedt av en annen offentlig tjenestemann. Handelsdokument for fugler av papegøyefamilien og helsesertifikat for haredyr, unntatt haredyr fra industrielt oppdrett, kan alternativt være utstedt av ansvarshavende veterinær ved opprinnelsesvirksomheten dersom veterinæren er gitt myndighet til dette av avsenderlandets myndigheter.</article><article class="legalP" id="kapittel-1-foreslåttparagraf-1-ledd-4">Helsesertifikat for klovdyr, fugler, haredyr, hunder, katter eller ildere er gyldig i 10 dager fra utstedelsesdatoen. Helsesertifikat for hunder, katter eller ildere, som er kjæledyr etter definisjonen gitt i forskrift 1. juli 2004 nr. 1105 om dyrehelsemessige betingelser for ikke-kommersiell transport av kjæledyr, er likevel gyldig i fire måneder fra utstedelsesdatoen eller til rabiesvaksinasjonens gyldighet utløper dersom dette skjer før de fire månedene er omme.</article></article> <article class="defaultP" margin-top="true">§ 7 tredje ledd nr. 2 skal lyde:<ul class="defaultList"><li data-li-identifier="2)" data-name="2)"><article class="listArticle" id="kapittel-1-foreslåttparagraf-1-ledd-4-punkt-1"><article class="legalP" id="kapittel-1-foreslåttparagraf-1-ledd-4-punkt-1-ledd-1">komme fra en virksomhet som ikke er omfattet av restriksjoner på grunn av klassisk svinepest, og</article></article></li></ul></article> <article class="defaultP" margin-top="true">§ 8 nytt tredje ledd skal lyde:</article><article class="legalP" id="kapittel-1-ledd-3">Fugler som holdes i zoologiske hager der det i løpet av de siste 12 måneder er foretatt vaksinasjon mot aviær influensa, kan kun importeres eller eksporteres innenfor EØS etter tillatelse fra vedkommende myndighet i mottakerlandet og dersom fuglene, i tillegg til å oppfylle vilkårene i første og annet ledd, er vaksinert mot aviær influensa i henhold til en vaksinasjonsplan som er godkjent og offentliggjort av Europakommisjonen eller EFTAs overvåkningsorgan (ESA) i henhold til vedtak 2007/598/EF.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Vilkår for hunder, katter og ildere</span></span><article class="legalP" id="kapittel-1-foreslåttparagraf-2-ledd-1">Hunder, katter og ildere skal oppfylle kravene til identifikasjon, pass, rabiesvaksinasjon og behandling mot Echinococcus multilocularis som gjelder ved ikke-kommersiell transport av hunder, katter og ildere mellom Norge og vedkommende EU-medlemsland. I tillegg skal en veterinær, som er autorisert av vedkommende myndighet, ha utført en klinisk undersøkelse av dyrene i løpet av de siste 24 timer før avsendelsen som viser at de er friske og i stand til å bli transportert.</article></article> <article class="defaultP" margin-top="true">Vedlegg C nåværende del 1 oppheves.</article> <article class="defaultP" margin-top="true">Vedlegg C ny del 1 skal lyde:</article> <article class="defaultP" margin-top="true"><i>Del 1 – Helsesertifikat for klovdyr, fugler, haredyr, hunder, katter og ildere</i></article> <article class="defaultP" margin-top="true">Trykk her for å lese del 1: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2013-03-12-279/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 20. februar 2004 nr. 453 om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryo til og fra godkjente anlegg gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article> <article class="defaultP" margin-top="true"><strong>EØS-henvisninger:</strong> EØS-avtalen vedlegg I kap. I (direktiv 92/65/EØF, forordning (EF) nr. 1282/2002, forordning (EF) nr. 1802/2002, forordning (EF) nr. 1398/2003, vedtak 2005/64/EF, vedtak 2007/265/EF, vedtak 2007/598/EF, direktiv 2008/73/EF (som endret ved vedtak 2009/436/EF og beslutning 2012/112/EU)).</article> <article class="defaultP" margin-top="true">Nåværende vedlegg C oppheves.</article> <article class="defaultP" margin-top="true">Nytt vedlegg C skal lyde:</article><span class="futuretitle" id="kapittel-2-foreslåttittel-1">Vedlegg C. Helsesertifikat for overføring av dyr, sæd, embryo og egg mellom godkjente institusjoner, institutter og sentra innenfor EØS</span> <article class="defaultP" margin-top="true">Trykk her for å lese vedlegget: (pdf)</article></section><section class="section" data-name="kapIII" id="kapittel-3" data-lovdata-URL="LTI/forskrift/2013-03-12-279/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Denne forskrift trer i kraft 1. mai 2013.</article></section></main></body></html>