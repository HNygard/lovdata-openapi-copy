<!DOCTYPE html><html lang="no"><head><title>Forskrift om eksamen ved Universitetet i Stavanger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-03-07-336</dd><dt class="dokid">DokumentID</dt><dd class="dokid">LTI/forskrift/2013-03-07-336</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 5 s 853</dd><dt class="dateInForce">I kraft fra</dt><dd class="dateInForce">2013-03-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-09-698</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2013-04-08 16:00</dd><dt class="journalNumber">Journalnummer</dt><dd class="journalNumber">2013-0270</dd><dt class="titleShort">Korttittel</dt><dd class="titleShort">Forskrift om eksamen ved UiS</dd><dt class="title">Tittel</dt><dd class="title">Forskrift om eksamen ved Universitetet i Stavanger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Stavanger 7. mars 2013 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 og § 3-10.</dd><dt class="refid">RefID</dt><dd class="refid">forskrift/2013-03-07-336</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamen ved Universitetet i Stavanger<ul class="tocSubUl"><li>§ 1. Virkeområde og formål</li><li>§ 2. Definisjoner</li><li>§ 3. Registrering – semesteravgift</li><li>§ 4. Utdanningsplan</li><li>§ 5. Rett til prøving – studierett – permisjon</li><li>§ 6. Prøving – former</li><li>§ 7. Antall forsøk</li><li>§ 8. Prøving – gjennomføring</li><li>§ 9. Oppmelding til prøving – trekk</li><li>§ 10. Hjelpemidler ved prøving</li><li>§ 11. Særordninger ved prøving</li><li>§ 12. Sensur</li><li>§ 13. Fastsetting av endelig karakter</li><li>§ 14. Vurderingsskala</li><li>§ 15. Begrunnelse for og klage over karakterfastsetting</li><li>§ 16. Klage over formelle feil ved eksamen</li><li>§ 17. Annullering av eksamen eller prøve – utestenging</li><li>§ 18. Fritak fra eksamen eller prøve/godskriving av tidligere avlagt prøve/eksamen</li><li>§ 19. Emner som helt eller delvis dekker hverandre</li><li>§ 20. Vitnemål</li><li>§ 21. Utfyllende bestemmelser/informasjon</li><li>§ 22. Andre bestemmelser</li><li>§ 23. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2013-03-07-336" id="dokument"><h1>Forskrift om eksamen ved Universitetet i Stavanger</h1><article class="legalArticle" data-lovdata-URL="LTI/forskrift/2013-03-07-336/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h2><article class="legalP" id="paragraf-1-ledd-1">Forskrift om eksamen omfatter all prøving, herunder eksamener, prøver, bedømmelser av fremsyninger, praktiske øvelser, fremføringer, veiledet/vurdert praksis og oppgaver eller annen vurdering som beskrevet i emnebeskrivelse, fagplan, studieplan eller rammeplan, når resultatet danner grunnlag for å kunne avlegge annen prøve/eksamen, inngår på vitnemålet, eller innregnes i karakteren for vedkommende studium. Forskriften gjelder alle emner, emnegrupper eller fag som inngår i godkjente studier ved Universitetet i Stavanger.</article></article><article class="legalArticle" data-lovdata-URL="LTI/forskrift/2013-03-07-336/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-1"><span class="miscHeadline"><i>Emne</i></span><article class="legalP" id="paragraf-2-punkt-1-ledd-1">Den minste studiepoengberegnede lærings-/undervisningsenhet som inngår i et fag, studieprogram eller en emnegruppe. Et emne skal ikke utgjøre mer enn 30 studiepoeng, og antall studiepoeng for et emne skal være delelig med 5. For masteroppgaver kan det benyttes emnestørrelse på opptil 60 studiepoeng. Normalt omfang på et emne skal være mellom 10 og 30 studiepoeng. For emner på doktorgradsnivå eller som inngår i samarbeidsprogram med utenlandske institusjoner, kan det benyttes emnestørrelser som avviker fra denne bestemmelsen.</article></article></li><li data-li-identifier="b)" data-name="b)"><article class="listArticle" id="paragraf-2-punkt-2"><span class="miscHeadline"><i>Emnegruppe</i></span><article class="legalP" id="paragraf-2-punkt-2-ledd-1">Integrert samling emner fra ett eller flere fag som gjennom en studie- eller fagplan er definert til å utgjøre en samlet enhet.</article></article></li><li data-li-identifier="c)" data-name="c)"><article class="listArticle" id="paragraf-2-punkt-3"><span class="miscHeadline"><i>Fag</i></span><article class="legalP" id="paragraf-2-punkt-3-ledd-1">Samling av nært beslektede emner og/eller emnegrupper under en felles fagbetegnelse.</article></article></li><li data-li-identifier="d)" data-name="d)"><article class="listArticle" id="paragraf-2-punkt-4"><span class="miscHeadline"><i>Prøving</i></span><article class="legalP" id="paragraf-2-punkt-4-ledd-1">Formell prøving av studentenes kunnskaper og ferdigheter, underveis og/eller ved slutten av de enkelte undervisnings- eller læringsenheter, slik som beskrevet i § 1.</article></article></li><li data-li-identifier="e)" data-name="e)"><article class="listArticle" id="paragraf-2-punkt-5"><span class="miscHeadline"><i>Studiepoeng</i></span><article class="legalP" id="paragraf-2-punkt-5-ledd-1">Mål på arbeidsvolumet i de enkelte enheter i et studieprogram. 60 studiepoeng tilsvarer ett års studium på fulltid.</article></article></li><li data-li-identifier="f)" data-name="f)"><article class="listArticle" id="paragraf-2-punkt-6"><span class="miscHeadline"><i>Utdanningsplan</i></span><article class="legalP" id="paragraf-2-punkt-6-ledd-1">Gjensidig forpliktende avtale om plan for progresjon mellom institusjonen og den enkelte student, med sikte på at studenten skal kunne nå sitt læringsmål på normert tid, jf. § 4.</article></article></li><li data-li-identifier="g)" data-name="g)"><article class="listArticle" id="paragraf-2-punkt-7"><span class="miscHeadline"><i>Studieplan</i></span><article class="legalP" id="paragraf-2-punkt-7-ledd-1">En beskrivelse av form og innhold i et studieprogram.</article></article></li><li data-li-identifier="h)" data-name="h)"><article class="listArticle" id="paragraf-2-punkt-8"><span class="miscHeadline"><i>Fagplan</i></span><article class="legalP" id="paragraf-2-punkt-8-ledd-1">En beskrivelse av form og innhold i et studieprogram, og der planen er en lokal tilpasning av en rammeplan fastsatt av departementet.</article></article></li><li data-li-identifier="i)" data-name="i)"><article class="listArticle" id="paragraf-2-punkt-9"><span class="miscHeadline"><i>Grad</i></span><article class="legalP" id="paragraf-2-punkt-9-ledd-1">Utdanning med et bestemt omfang og en bestemt sammensetning som gir rett til å bruke en bestemt tittel. Graden dokumenteres i et vitnemål, jf. § 20.</article></article></li><li data-li-identifier="j)" data-name="j)"><article class="listArticle" id="paragraf-2-punkt-10"><span class="miscHeadline"><i>Studium</i></span><article class="legalP" id="paragraf-2-punkt-10-ledd-1">Brukes i forskriften som en fellesbetegnelse på ethvert kurs, emne, emnegruppe, fag eller samling av disse, eller studieprogram som tilbys ved universitetet.</article></article></li><li data-li-identifier="k)" data-name="k)"><article class="listArticle" id="paragraf-2-punkt-11"><span class="miscHeadline"><i>Vurdering</i></span><article class="legalP" id="paragraf-2-punkt-11-ledd-1">Enhver fastsetting av karakter, bestått/ikke bestått, godkjent/ikke godkjent eller lignende i forbindelse med formell prøving.</article></article></li></ul></article><article class="legalArticle" data-lovdata-URL="LTI/forskrift/2013-03-07-336/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Registrering – semesteravgift</span></h2><article class="legalP" id="paragraf-3-ledd-1">En student må innen fastsatte frister betale semesteravgift, kopinoravgift og utgifter til undervisningsmateriell samt registrere seg hvert semester for å opprettholde sin studentstatus. Studenter som ikke har opprettholdt sin studentstatus, må søke om nytt opptak ved universitetet, med mindre studenten etter søknad eller avtale med universitetet er innvilget permisjon, eller har fått overført studieplassen til et senere semester. Studenter som er registrert og har betalt semesteravgift inneværende semester, kan melde seg opp til prøving ved universitetet som bestemt i § 5.</article></article><article class="legalArticle" data-lovdata-URL="LTI/forskrift/2013-03-07-336/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utdanningsplan</span></h2><article class="legalP" id="paragraf-4-ledd-1">Alle studenter som blir tatt opp til studier med omfang av 60 studiepoeng eller mer, skal ha en utdanningsplan. Utdanningsplanen er en gjensidig forpliktende avtale mellom Universitetet i Stavanger og den enkelte student, og er en plan for at studenten skal nå sine læringsmål på normert tid. Utdanningsplanen må bekreftes av studenten innen fastsatte frister hvert semester. Studentens manglende oppfyllelse av utdanningsplanen kan medføre tap av studierett slik som bestemt i § 5 nr. 6. Dekan kan innvilge endring av utdanningsplanen etter søknad fra studenten.</article></article><article class="legalArticle" data-lovdata-URL="LTI/forskrift/2013-03-07-336/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rett til prøving – studierett – permisjon</span></h2><article class="numberedLegalP" data-numerator="1" id="paragraf-5-nummer-1">1. Studenter som er tatt opp til et definert studium ved universitetet, har rett til prøving som inngår i studiet.</article><article class="numberedLegalP" data-numerator="2" id="paragraf-5-nummer-2">2. Andre som oppfyller de generelle og eventuelt spesielle opptakskrav, og ev. andre fastsatte krav for å bli prøvet, har rett til prøving etter nærmere regler. Styret gir nærmere regler om adgang til prøving uten å være opptatt som student (privatist), jf. forskrift 6. desember 2005 nr. 1402 om adgang til å gå opp til eksamen mv. som privatist ved Universitetet i Stavanger, samt lov om universiteter og høyskoler § 3-10 nr. 1 og 4.</article><article class="numberedLegalP" data-numerator="3" id="paragraf-5-nummer-3">3. Utdanningsutvalget fastsetter gjennom godkjenning av fag- og studieplaner særskilte krav til forkunnskaper, obligatorisk undervisning, praksis eller andre krav som må være fullført før prøving i bestemte emner, emnegrupper eller fag kan gjøres. Opplysninger om dette skal fremgå av emnebeskrivelse, samt av fagplan eller studieplan.</article><article class="numberedLegalP" data-numerator="4" id="paragraf-5-nummer-4">4. Kandidater som ikke oppfyller de fastsatte arbeidskrav, herunder innleveringer, laboratorieøvinger o.l., prøver, eksamener, eller som ikke har fulgt obligatorisk undervisning eller gjennomført obligatorisk praksis, skal nektes adgang til prøving.</article><article class="numberedLegalP" data-numerator="5" id="paragraf-5-nummer-5">5. Retten til å fortsette ved et studium kan være regulert ved særskilte krav for hvert enkelt studium. Slike krav skal framgå av emnebeskrivelse, og/eller fag- eller studieplan.</article><article class="numberedLegalP" data-numerator="6" id="paragraf-5-nummer-6">6. For studenter som tas opp til et studieprogram med en normert studietid på 3 år, tildeles en studierett på inntil 4 år.<article class="legalP" id="paragraf-5-nummer-6-ledd-1">For studenter som tas opp til et masterstudium på 90 eller 120 studiepoeng, tildeles en studierett på inntil 3 år.</article><article class="legalP" id="paragraf-5-nummer-6-ledd-2">For studenter som tas opp til en videreutdanning på 90 studiepoeng på fulltid, tildeles en studierett på inntil 3 år.</article><article class="legalP" id="paragraf-5-nummer-6-ledd-3">For studenter som tas opp til et studieprogram med en normert studietid på 5 år, tildeles en studierett på inntil 6 år.</article><article class="legalP" id="paragraf-5-nummer-6-ledd-4">For studenter som er tatt opp på definerte deltidsstudier, tildeles en studierett på inntil ett år utover det som allerede følger av at studiet tas på deltid.</article><article class="legalP" id="paragraf-5-nummer-6-ledd-5">For studenter som ved utgangen av et høstsemester står til rest med 30 studiepoeng eller mer, skal fakultetet snarest mulig ta kontakt med studenten og varsle at den gjeldende utdanningsplanen ikke lenger kan legges til grunn for videre studier. Varsel skal sendes senest 15. mars. Fakultetet og studenten skal deretter i fellesskap komme frem til hvilke endringer som må gjøres i utdanningsplanen for at den skal gjelde fremover. Her skal det også vurderes en ev. overgang fra heltids til deltidsstudent. Ved enkelte studier kan det i tillegg til dette også være fastsatt særskilte progresjonskrav.</article><article class="legalP" id="paragraf-5-nummer-6-ledd-6">Dekan kan etter søknad innvilge forlengelse av studieretten i inntil et år dersom studiet nærmer seg fullførelse, eller det foreligger særlige omstendigheter.</article><article class="legalP" id="paragraf-5-nummer-6-ledd-7">Det kan ved innvilgelse av utvidet studierett settes krav om at studiet helt eller delvis fullføres etter den fagplanen/studieplanen som gjelder på det tidspunkt søknaden innvilges. Studenten skal dokumentere de forhold som ligger til grunn for søknaden.</article><article class="legalP" id="paragraf-5-nummer-6-ledd-8">Studieretten opphører:<ul class="defaultList"><li data-li-identifier="-" data-name="-"><article class="listArticle" id="paragraf-5-nummer-6-ledd-8-punkt-1"><article class="legalP" id="paragraf-5-nummer-6-ledd-8-punkt-1-ledd-1">Dersom studenten melder at han eller hun ønsker å avslutte studiet.</article></article></li><li data-li-identifier="-" data-name="-"><article class="listArticle" id="paragraf-5-nummer-6-ledd-8-punkt-2"><article class="legalP" id="paragraf-5-nummer-6-ledd-8-punkt-2-ledd-1">Dersom studenten unnlater å oppfylle sine plikter etter denne forskriften § 3 eller § 4, og eventuelt ikke har søkt permisjon fra studiet. Fakultetet kan fastsette tidsfrist for å fremme søknad om permisjon.</article></article></li><li data-li-identifier="-" data-name="-"><article class="listArticle" id="paragraf-5-nummer-6-ledd-8-punkt-3"><article class="legalP" id="paragraf-5-nummer-6-ledd-8-punkt-3-ledd-1">Dersom studenten oppnår studierett ved et annet studium ved Universitetet i Stavanger, med mindre det er forutsatt at også den tidligere studieretten skal bestå.</article></article></li><li data-li-identifier="-" data-name="-"><article class="listArticle" id="paragraf-5-nummer-6-ledd-8-punkt-4"><article class="legalP" id="paragraf-5-nummer-6-ledd-8-punkt-4-ledd-1">Dersom studenten i to semester på rad ikke oppnår noen studiepoeng.</article></article></li><li data-li-identifier="-" data-name="-"><article class="listArticle" id="paragraf-5-nummer-6-ledd-8-punkt-5"><article class="legalP" id="paragraf-5-nummer-6-ledd-8-punkt-5-ledd-1">Studieretten opphører når studiet er fullført, med mindre studenten før vitnemålet er utstedt skriftlig har bedt om og fått innvilget at studieretten opprettholdes i henhold til opprinnelig tildelt studierett. I slike tilfeller vil vitnemål ikke bli utstedt før studenten fremsetter krav om dette. Vitnemål utstedes kun en gang. Dette innebærer at ev. eksamensresultater som er oppnådd etter at vitnemål er utstedt, ikke vil bli dokumentert på vitnemål men kun ved karakterutskrift.</article></article></li></ul></article></article><article class="numberedLegalP" data-numerator="7" id="paragraf-5-nummer-7">7. Studenter kan innvilges inntil ett års permisjon. Innvilget permisjon innebærer at tildelt studietid forlenges tilsvarende. Dekan kan fastsette nærmere regler og vilkår for å kunne innvilge permisjon fra studiet.</article></article><article class="legalArticle" data-lovdata-URL="LTI/forskrift/2013-03-07-336/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Prøving – former</span></h2><article class="numberedLegalP" data-numerator="1" id="paragraf-6-nummer-1">1. Prøveform fastsettes av Utdanningsutvalget gjennom godkjenning av fag og studieplaner. Disse skal fremgå av emnebeskrivelser og/eller fag-/studieplan. Ved universitetet kan det prøves på emne-, emnegruppe- eller fagnivå. Hvilke prøver som gir grunnlag for grad eller inngår i studieprogram, er fastsatt i egne fag- og studieplaner. Prøveformer kan ikke endres i studieåret.</article><article class="numberedLegalP" data-numerator="2" id="paragraf-6-nummer-2">2. Som prøving regnes f.eks.:<ul class="defaultList"><li data-li-identifier="-" data-name="-"><article class="listArticle" id="paragraf-6-nummer-2-punkt-1"><article class="legalP" id="paragraf-6-nummer-2-punkt-1-ledd-1">skriftlig og/eller muntlig prøve/eksamen</article></article></li><li data-li-identifier="-" data-name="-"><article class="listArticle" id="paragraf-6-nummer-2-punkt-2"><article class="legalP" id="paragraf-6-nummer-2-punkt-2-ledd-1">kandidatoppgaver, bacheloroppgaver, masteroppgaver o.l. (individuelt eller som gruppearbeid)</article></article></li><li data-li-identifier="-" data-name="-"><article class="listArticle" id="paragraf-6-nummer-2-punkt-3"><article class="legalP" id="paragraf-6-nummer-2-punkt-3-ledd-1">obligatorisk praksis</article></article></li><li data-li-identifier="-" data-name="-"><article class="listArticle" id="paragraf-6-nummer-2-punkt-4"><article class="legalP" id="paragraf-6-nummer-2-punkt-4-ledd-1">hjemmeeksamen (eksamen som ikke gjennomføres i et eksamenslokale under kontroll av eksamensinspektører)</article></article></li><li data-li-identifier="-" data-name="-"><article class="listArticle" id="paragraf-6-nummer-2-punkt-5"><article class="legalP" id="paragraf-6-nummer-2-punkt-5-ledd-1">fremføringer som f.eks. konserter o.a.</article></article></li><li data-li-identifier="-" data-name="-"><article class="listArticle" id="paragraf-6-nummer-2-punkt-6"><article class="legalP" id="paragraf-6-nummer-2-punkt-6-ledd-1">løpende vurdering/mappevurdering</article></article></li><li data-li-identifier="-" data-name="-"><article class="listArticle" id="paragraf-6-nummer-2-punkt-7"><article class="legalP" id="paragraf-6-nummer-2-punkt-7-ledd-1">laboratoriearbeid, prosjektarbeid, praksisrapport, seminararbeid, eller andre arbeidskrav som er omtalt i emnebeskrivelse eller fag/studieplan, og som inngår i sluttvurderingen for et fag, emne eller emnegruppe, og som helt eller delvis danner grunnlag for fastsettelse av selvstendig karakter på vitnemålet eller utgjør et vilkår for å kunne avlegge eksamen eller annen prøve.</article></article></li></ul></article><article class="numberedLegalP" data-numerator="3" id="paragraf-6-nummer-3">3. Prøving skal normalt skje i form av individuell prøving som skal utgjøre minst halvparten av vurderingsgrunnlaget i det enkelte studieår i organiserte studier og studieprogram.</article><article class="numberedLegalP" data-numerator="4" id="paragraf-6-nummer-4">4. Dersom en prøve arrangeres som hjemmeeksamen, og det forutsettes at dette skal være en individuell prøve uten samarbeid mellom kandidatene, skal dette angis i oppgaveteksten og ev. retningslinjer for oppgaven.</article><article class="numberedLegalP" data-numerator="5" id="paragraf-6-nummer-5">5. Dersom vurderingsgrunnlaget i emne/emnegruppe/fag består av mer enn en komponent, skal vektingen av de enkelte komponenter ved fastsetting av endelig karakter framgå av emnebeskrivelsen og/eller fag-/studieplanen. Det er ikke anledning å tildele et obligatorisk arbeidskrav studiepoeng utover det som fremgår av emnebeskrivelse eller fag-/studieplan.</article><article class="numberedLegalP" data-numerator="6" id="paragraf-6-nummer-6">6. Frister for innlevering av obligatoriske arbeidskrav skal kunngjøres på itslearning og ev. ved oppslag på fakultetet innen 3 uker etter semesterstart, men likevel senest 2 uker før den aktuelle prøven begynner. Dersom en prøvedato endres i løpet av semesteret, skal ny frist likevel varsles senest 2 uker før prøvedato.</article><article class="numberedLegalP" data-numerator="7" id="paragraf-6-nummer-7">7. Tidspunkter for deltakelse i obligatoriske aktiviteter skal kunngjøres på itslearning og ev. ved oppslag på fakultetet innen 3 uker etter semesterstart, men likevel senest 2 uker før den obligatoriske aktiviteten skal påbegynnes.</article><article class="numberedLegalP" data-numerator="8" id="paragraf-6-nummer-8">8. Frist for innlevering av bacheloroppgaver skal være kunngjort på itslearning og ev. ved oppslag på fakultetet innen semesterstart det semesteret arbeidet med oppgaven skal påbegynnes. Frist for innlevering av masteroppgaver skal være kunngjort på itslearning og ev. ved oppslag på fakultetet senest to semester før innlevering.</article></article><article class="legalArticle" data-lovdata-URL="LTI/forskrift/2013-03-07-336/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Antall forsøk</span></h2><article class="numberedLegalP" data-numerator="1" id="paragraf-7-nummer-1">1. En student har rett til å fremstille seg til prøving i samme fag, emne eller emnegruppe tre ganger. Bestemmelsen gjelder ved én institusjon. For veiledet praksis er det bare anledning til å fremstille seg to ganger. En kandidat-, bachelor- eller masteroppgave kan som hovedregel bare leveres inn en gang, se likevel § 8 nr. 2, g). Dekan selv kan innvilge et andre forsøk dersom en student ønsker å forbedre karakteren. I slike tilfeller kan studenten ikke gis anledning til å bearbeide en tidligere innlevert besvarelse, men må skrive en ny besvarelse på et nytt grunnlag.</article><article class="numberedLegalP" data-numerator="2" id="paragraf-7-nummer-2">2. Begrunnet søknad om dispensasjon for et 4./for praksis 3. forsøk kan innvilges dersom særlige forhold tilsier det. Slike forhold kan være langvarig sykdom eller annet gyldig fravær i ett eller flere semestre, situasjoner hvor trekk fra prøving ikke lot seg gjennomføre i rett tid (ulykker, pålagt arbeid, etc.). De forhold som anføres som grunn for dispensasjon må dokumenteres. Det kan stilles krav om at studenten må følge deler av undervisningsopplegget på nytt. Dispensasjon for et 5. forsøk kan ikke gis. Dette gjelder selv om studenten har fått nytt opptak ved universitetet.</article><article class="numberedLegalP" data-numerator="3" id="paragraf-7-nummer-3">3. Dekan ved det fakultet som har ansvaret for vedkommende emne/emnegruppe/fag, behandler og avgjør dispensasjonssøknader og fastsetter hvilke krav som eventuelt skal stilles. Siste frist for å søke om dispensasjon er den samme som fristen for oppmelding til prøving.</article></article><article class="legalArticle" data-lovdata-URL="LTI/forskrift/2013-03-07-336/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Prøving – gjennomføring</span></h2><article class="numberedLegalP" data-numerator="1" id="paragraf-8-nummer-1">1. <i>Ordinær eksamen eller prøve</i><ul class="defaultList"><li data-li-identifier="a)" data-name="a)"><article class="listArticle" id="paragraf-8-nummer-1-punkt-1"><article class="legalP" id="paragraf-8-nummer-1-punkt-1-ledd-1">Ordinær eksamen avvikles normalt i slutten av det semesteret undervisningen i faget, emnet eller kurset avsluttes, og innenfor den fastsatte eksamensperioden. Foreløpig dato for eksamen fastsettes av universitetet, og kunngjøres ved oppslag og/eller StudentWeb.</article></article></li><li data-li-identifier="b)" data-name="b)"><article class="listArticle" id="paragraf-8-nummer-1-punkt-2"><article class="legalP" id="paragraf-8-nummer-1-punkt-2-ledd-1">Det utarbeides en eksamensplan for hvert semester. Eksamensplanen inneholder de fag/emner som skal avsluttes i semesteret med eksamen, prøve e.l. Endelig dato for avvikling av eksamen, prøve, e.l. skal kunngjøres senest 3 uker før eksamen eller prøven skal avholdes. Det tilstrebes å ha en foreløpig eksamensplan klar før semesterstart. Opplysning om tidspunkt og sted kunngjøres senest en uke før eksamen. Kandidaten er selv ansvarlig for å orientere seg om tid og sted for eksamen eller prøve. Dette gjelder også kandidater som blir automatisk oppmeldt til eksamen. Eksamensplanen legges opp etter de fag som er lagt til det enkelte semester i henhold til det studieprogram studenten er tatt opp til. Universitetet er derfor ikke ansvarlig for kollisjoner mellom eksamener for studenter som velger et annet løp enn det ordinære.</article></article></li></ul></article><article class="numberedLegalP" data-numerator="2" id="paragraf-8-nummer-2">2. <i>Utsatt/ny avsluttende eksamen eller prøve</i><ul class="defaultList"><li data-li-identifier="a)" data-name="a)"><article class="listArticle" id="paragraf-8-nummer-2-punkt-1"><article class="legalP" id="paragraf-8-nummer-2-punkt-1-ledd-1">Kandidater som hadde gyldig fravær ved siste ordinære eksamen, har krav på utsatt eksamen. Som gyldig fravær regnes sykdom eller annen tvingende fraværsgrunn. For at kandidaten skal ha krav på utsatt eksamen, må legeattest eller annen dokumentasjon for gyldig fravær leveres studentekspedisjonen innen 5 dager etter eksamen. Universitetet behandler og avgjør i hvert tilfelle hva som kan godkjennes som gyldig fravær. Dersom gyldig dokumentasjon ikke er levert administrasjonen innen fastsatt frist, vil kandidaten bli registrert med et eksamensforsøk.</article></article></li><li data-li-identifier="b)" data-name="b)"><article class="listArticle" id="paragraf-8-nummer-2-punkt-2"><article class="legalP" id="paragraf-8-nummer-2-punkt-2-ledd-1">Kandidater som ikke bestod siste ordinære eksamen har krav på ny eksamen. En kandidat har ikke bestått eksamen eller prøven når det er gitt karakteren «F» eller «ikke bestått».</article></article></li><li data-li-identifier="c)" data-name="c)"><article class="listArticle" id="paragraf-8-nummer-2-punkt-3"><article class="legalP" id="paragraf-8-nummer-2-punkt-3-ledd-1">Kandidater som trakk seg under siste ordinære eksamen, har krav på ny eksamen. Trekk under eksamen regnes som forsøk.</article></article></li><li data-li-identifier="d)" data-name="d)"><article class="listArticle" id="paragraf-8-nummer-2-punkt-4"><article class="legalP" id="paragraf-8-nummer-2-punkt-4-ledd-1">Ny/utsatt eksamen skal arrangeres senest innen utgangen av første påfølgende semester etter ordinær eksamen, og fortrinnsvis i august for høsten og i februar for våren. Senest en uke etter at sensuren er kunngjort, vil det bli kunngjort hvilke fag, emner eller kurs det kan bli arrangert utsatt/ny eksamen i. Alle kandidater med ikke bestått, gyldig fravær eller trekk under siste ordinære eksamen, har rett til å melde seg opp til førstkommende ny/utsatt eksamen. Kandidater som vil trekke seg fra ny/utsatt eksamen må gjøre dette i henhold til reglene i § 9 nr. 3.</article></article></li><li data-li-identifier="e)" data-name="e)"><article class="listArticle" id="paragraf-8-nummer-2-punkt-5"><article class="legalP" id="paragraf-8-nummer-2-punkt-5-ledd-1">Andre studenter enn de som oppfyller vilkårene i pkt. a til b, har ikke adgang til ny/utsatt eksamen.</article></article></li><li data-li-identifier="f)" data-name="f)"><article class="listArticle" id="paragraf-8-nummer-2-punkt-6"><article class="legalP" id="paragraf-8-nummer-2-punkt-6-ledd-1">En kandidat som ikke gjennomfører ny/utsatt eksamen, har ikke krav på ny eksamen før ved neste ordinære eksamen.</article></article></li><li data-li-identifier="g)" data-name="g)"><article class="listArticle" id="paragraf-8-nummer-2-punkt-7"><article class="legalP" id="paragraf-8-nummer-2-punkt-7-ledd-1">Utsatt frist på innlevering av bachelor-, kandidat- og masteroppgave kan søkes på samme vilkår som utsatt eksamen, jf. § 8 nr. 2 a. For bachelor- eller fordypningsoppgaver kan det ikke innvilges lenger frist enn 2 uker. For masteroppgaver kan det ikke innvilges lenger frist enn 4 uker. En bachelor-, kandidat- og masteroppgave som er vurdert til ikke bestått, kan bare leveres inn i bearbeidet form en gang. Denne skal da leveres innen fastsatt frist, og blir tellende som et nytt eksamensforsøk.</article></article></li></ul></article><article class="numberedLegalP" data-numerator="3" id="paragraf-8-nummer-3">3. <i>Ekstraordinær eksamen</i><ul class="defaultList"><li data-li-identifier="a)" data-name="a)"><article class="listArticle" id="paragraf-8-nummer-3-punkt-1"><article class="legalP" id="paragraf-8-nummer-3-punkt-1-ledd-1">Ekstraordinær eksamen arrangeres ved behov når det går mer enn ett år mellom to ordinære eksamener, eller når et fag, emne eller emnegruppe opphører. For adgang til slik eksamen gjelder reglene som ved ordinær eksamen.</article></article></li><li data-li-identifier="b)" data-name="b)"><article class="listArticle" id="paragraf-8-nummer-3-punkt-2"><article class="legalP" id="paragraf-8-nummer-3-punkt-2-ledd-1">Når et fag, emne eller emnegruppe opphører, gjelder følgende: Dersom det er kandidater som ikke har bestått eksamen, og som ønsker det, skal det arrangeres en tredje og siste eksamen etter at vedtaket om opphør er kunngjort. Denne eksamen skal arrangeres innen ett år etter siste ordinære eksamen. Dersom slik eksamen arrangeres, gjelder de samme regler for oppmelding som ved ordinær eksamen.</article></article></li><li data-li-identifier="c)" data-name="c)"><article class="listArticle" id="paragraf-8-nummer-3-punkt-3"><article class="legalP" id="paragraf-8-nummer-3-punkt-3-ledd-1">Tidspunkt for ekstraordinær eksamen fastsettes etter reglene i pkt. 1 b. Kandidatene må selv holde seg orientert om når emner/emnegrupper eller fag blir lagt ned. Løpende endringer av pensum gir ikke grunnlag for ekstraordinær eksamen.</article></article></li></ul></article><article class="numberedLegalP" data-numerator="4" id="paragraf-8-nummer-4">4. <i>Løpende vurdering</i><ul class="defaultList"><li data-li-identifier="a)" data-name="a)"><article class="listArticle" id="paragraf-8-nummer-4-punkt-1"><article class="legalP" id="paragraf-8-nummer-4-punkt-1-ledd-1">Løpende vurdering er en prøveform der endelig karakter i et emne eller fag fastsettes på bakgrunn av flere prøver/delprøver som arrangeres i løpet av semesteret. Løpende vurdering kan gjennomføres som selvstendig vurderingsform, eller i kombinasjon med avsluttende eksamen som nevnt i § 8 nr. 1 a.</article></article></li><li data-li-identifier="b)" data-name="b)"><article class="listArticle" id="paragraf-8-nummer-4-punkt-2"><article class="legalP" id="paragraf-8-nummer-4-punkt-2-ledd-1">Tidspunktet for de enkelte delprøve skal kunngjøres senest to uker før prøven begynner.</article></article></li><li data-li-identifier="c)" data-name="c)"><article class="listArticle" id="paragraf-8-nummer-4-punkt-3"><article class="legalP" id="paragraf-8-nummer-4-punkt-3-ledd-1">Studentene har ikke krav på ny/utsatt prøve som omtalt i forskriften § 8 pkt. 2 for de enkelte delprøver eller innleveringer som arrangeres i løpet av semesteret. Dekan selv skal fastsette regler som regulerer muligheten for studenter som ikke består eller trekker seg fra slik delprøve til å få avlegge ny prøve, og bestemmer også til hvilket tidspunkt denne eventuelt skal arrangeres. Dekan skal videre gi regler om studenter som har gyldig fravær ved vurdering/prøving etter dette punktet, skal få adgang til å avlegge slik prøve på et senere tidspunkt eller skal kunne innvilges utsatt innleveringsfrist, og skal bestemme når slik prøve eventuelt skal arrangeres. Kravene til utsatt frist og dokumentasjon skal være de samme som bestemt i forskriften § 8 nr. 2 a). Det kan til vanlig ikke innvilges utsatt innlevering utover følgende: <ul class="defaultList"><li><article class="listArticle" id="paragraf-8-nummer-4-punkt-3-ledd-1-punkt-1"><article class="legalP" id="paragraf-8-nummer-4-punkt-3-ledd-1-punkt-1-ledd-1">For eksamen/prøve med normert varighet på 1 uke: inntil ett døgn.</article></article></li><li><article class="listArticle" id="paragraf-8-nummer-4-punkt-3-ledd-1-punkt-2"><article class="legalP" id="paragraf-8-nummer-4-punkt-3-ledd-1-punkt-2-ledd-1">For eksamen/prøve med normert varighet på 2 eller 3 uker: inntil 2 døgn.</article></article></li><li><article class="listArticle" id="paragraf-8-nummer-4-punkt-3-ledd-1-punkt-3"><article class="legalP" id="paragraf-8-nummer-4-punkt-3-ledd-1-punkt-3-ledd-1">For eksamen/prøve med normert varighet på 4 til 7 uker: inntil 1 uke.</article></article></li><li><article class="listArticle" id="paragraf-8-nummer-4-punkt-3-ledd-1-punkt-4"><article class="legalP" id="paragraf-8-nummer-4-punkt-3-ledd-1-punkt-4-ledd-1">For bachelor- og masteroppgaver, se § 8 nr. 2 g).</article></article></li><li><article class="listArticle" id="paragraf-8-nummer-4-punkt-3-ledd-1-punkt-5"><article class="legalP" id="paragraf-8-nummer-4-punkt-3-ledd-1-punkt-5-ledd-1">Avvik fra dette kan godkjennes av dekan.</article></article></li></ul></article><article class="legalP" id="paragraf-8-nummer-4-punkt-3-ledd-2">Trekk fra delprøve som er en del av løpende vurdering, gir ikke rett på ny prøve eller utsatt prøve. Studenter som ikke får avlegge ny eller utsatt prøve etter dette punktet, har ikke adgang til å bli prøvet på nytt før neste gang det undervises og arrangeres prøving i emnet. Det samme gjelder studenter som avlegger slik ny eller utsatt prøve, men ikke består. De øvrige bestemmelser i forskrift om eksamen ved Universitetet i Stavanger gjelder også for løpende vurdering.</article></article></li></ul></article><article class="numberedLegalP" data-numerator="5" id="paragraf-8-nummer-5">5. <i>Mappevurdering</i><article class="legalP" id="paragraf-8-nummer-5-ledd-1">Mappevurdering er en vurderingsform der flere oppgaver/arbeidskrav leveres i løpet av semesteret, men der disse deretter vurderes samlet og gis en felles karakter. Det gis ikke karakter før alle arbeidene er innlevert og mappen som helhet sensureres.</article></article><article class="numberedLegalP" data-numerator="6" id="paragraf-8-nummer-6">6. Faglig ansvarlig for emnet eller annen person oppnevnt av denne, skal besøke eksamenslokalet minst en gang eller være tilgjengelig på annen måte, for å svare på spørsmål knyttet til oppgaven under gjennomføring av eksamen.</article></article><article class="legalArticle" data-lovdata-URL="LTI/forskrift/2013-03-07-336/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Oppmelding til prøving – trekk</span></h2><article class="numberedLegalP" data-numerator="1" id="paragraf-9-nummer-1">1. Kandidatene er selv ansvarlig for å melde seg opp til prøving innen de frister som er fastsatt. Oppmelding til eksamen gjøres på StudentWeb. Studentene skal selv kontrollere at de er oppmeldt til eksamen, og må melde fra til fakultetsadministrasjonen dersom eksamensoppmeldingen er ikke er korrekt. Etter skriftlig og begrunnet søknad fra studenten, kan dekan innvilge betaling av semesteravgift, oppmelding til prøving og registrering i inntil 1 uke etter at oppmeldingsfristen er gått ut. Etter dette tidspunktet skal søknader om forsinket betaling, registrering eller oppmelding til prøving kun unntaksvis innvilges, og da i helt spesielle tilfeller. Forholdet som ligger til grunn for søknaden, skal dokumenteres.</article><article class="numberedLegalP" data-numerator="2" id="paragraf-9-nummer-2">2. Hvis en kandidat fremstiller seg til ny ordinær prøving, gjelder det pensum og den eksamensform som er fastsatt for den aktuelle prøvingen. I særlige tilfelle kan dekan etter søknad gi tillatelse til at kandidaten benytter samme pensum som ved forrige ordinære prøving. Søknad om dette skal foreligge senest samtidig med kandidatens eksamensoppmelding.</article><article class="numberedLegalP" data-numerator="3" id="paragraf-9-nummer-3">3. En student har anledning til å trekke seg fra ordinær prøving senest 1. april for vårsemesteret og senest 1. november for høstsemesteret uten at det blir registrert som forsøk. For ny/utsatt prøving er trekkfristen senest 1 uke før prøvedato. For den enkelte delprøve som arrangeres utenom den ordinære eksamensperiode er trekkfristen senest 10 virkedager før prøvedato. Muntlig melding om trekk er ikke gyldig. Dersom en kandidat som har meldt seg opp til prøving trekker seg etter fastsatt frist eller ikke møter til prøving uten gyldig grunn, regnes det som fremstilt til prøving. Studenten er selv ansvarlig for å dokumentere at trekk før prøving er foretatt innen fastsatt tidsfrist.</article><article class="numberedLegalP" data-numerator="4" id="paragraf-9-nummer-4">4. Det kan ikke fastsettes mer enn ett innleveringstidspunkt pr. semester for bachelor- og masteroppgaver. Tidsfrist for innlevering fastsettes av dekan. En student har anledning til å trekke seg fra innlevering av bachelor eller masteroppgave senest 1. april eller 1. november det semesteret studenten har meldt seg opp/tatt ut oppgaven. Dekan kan fastsette andre trekkfrister for innlevering av bachelor- eller masteroppgave enn de ordinært gjeldende frister.</article></article><article class="legalArticle" data-lovdata-URL="LTI/forskrift/2013-03-07-336/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Hjelpemidler ved prøving</span></h2><article class="numberedLegalP" data-numerator="1" id="paragraf-10-nummer-1">1. Det fakultet som har ansvar for emnet/faget, avgjør hvilke hjelpemidler som er tillatt ved den enkelte prøve. Hjelpemidler til skriftlige eksamener eller prøver kan omfatte skrevne og trykte hjelpemidler, kalkulator, tegneutstyr og annet hjelpeutstyr. Detaljert oversikt over tillatte hjelpemidler ved de ulike eksamener skal fremgå av emnebeskrivelser og/eller fag- og studieplaner. Det skal videre fremgå klart av oppgaveteksten hvilke hjelpemidler som er tillatt, dette gjelder også bruk av kalkulator. Hjelpemidler som ikke er oppført i oppgaveteksten, vil bli inndratt, og forholdet vil bli betraktet som fusk eller forsøk på fusk. Under avvikling av prøve/eksamen er det enkelte fakultet pliktig å ha en person tilgjengelig som kan avklare spørsmål fra inspektørene vedrørende bruk av hjelpemidler.</article><article class="numberedLegalP" data-numerator="2" id="paragraf-10-nummer-2">2. Dersom kalkulator tillates brukt, skal den utgjøre en enkelt gjenstand. Det tillates ikke utstyr for tilkobling til lysnett, magnetkort, bånd/utskriftsenheter eller andre kalkulatorer. Bruk av PC er ikke tillatt med mindre dette fremgår spesifikt, eller er innvilget som særordning. Kalkulatoren må ikke avgi støy. Programmerbar kalkulator er ikke tillatt med mindre dette er spesifikt angitt i oppgaveteksten. Det kan settes andre begrensninger for bruk av kalkulator enn de som fremgår av dette punktet. Overtredelse av bestemmelsene i dette punktet betraktes som fusk eller forsøk på fusk.</article></article><article class="legalArticle" data-lovdata-URL="LTI/forskrift/2013-03-07-336/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Særordninger ved prøving</span></h2><article class="numberedLegalP" data-numerator="1" id="paragraf-11-nummer-1">1. Kandidater som av medisinske eller andre grunner har behov for spesielle ordninger ved den praktiske gjennomføringen av prøving, må søke om dette innen angitte frister. Særordninger kan gis i form av spesiell fysisk tilrettelegging, spesielle hjelpemidler og/eller utvidet tid til prøving. Behovet må dokumenteres med legeattest eller attest fra andre sakkyndige (f.eks. psykolog, logoped). Søknader som ikke er tilstrekkelig dokumentert, vil ikke bli behandlet. Det er universitetet som avgjør hvilke særordninger som innvilges. Attesten må inneholde en spesifikasjon av behovet for særordning i prøvesituasjonen.</article><article class="numberedLegalP" data-numerator="2" id="paragraf-11-nummer-2">2. Det kan kun dispenseres fra søknadsfristen dersom behovet for særskilt tilrettelegging ved prøving oppstår etter fristens utløp. Dette skal dokumenteres ved attest. Kandidaten skal i slike tilfeller snarest ta kontakt med universitetet. Tidspress kan gjøre at ønsket om spesielle ordninger ikke kan imøtekommes.</article><article class="numberedLegalP" data-numerator="3" id="paragraf-11-nummer-3">3. Søknad om særordninger skal leveres for hvert semester. Attest som dokumenterer behovet skal vedlegges hver søknad. For kandidater med kroniske lidelser eller annet varig grunnlag for innvilgelse av særordning, kan det gjøres unntak fra bestemmelsen i dette punktet. Søknadsfristen er den samme som frist for semesterregistrering.</article><article class="numberedLegalP" data-numerator="4" id="paragraf-11-nummer-4">4. Det kan innvilges inntil 15 minutter ekstra på prøver/eksamener med varighet til og med 2 timer, ½ time ekstra på prøver/eksamener med varighet til og med 4 timer, og inntil 1 time ekstra på eksamener over 4 timer. I helt spesielle tilfeller kan det innvilges utvidet tid utover dette. Dersom utvidet tid er gitt som «hviletid», skal denne tiden brukes utenfor eksamenslokalet.</article><article class="numberedLegalP" data-numerator="5" id="paragraf-11-nummer-5">5. Studenter med lese- og skrivevansker kan gis tillatelse til å bruke rettskrivningsordbøker eller PC med retteprogram, såfremt ikke annet fremgår av emnebeskrivelse, fagplan eller studieplan. Etter eget ønske kan kandidater med lese- og skrivevansker også få vedlagt sine besvarelser en attest som bekrefter dette.</article><article class="numberedLegalP" data-numerator="6" id="paragraf-11-nummer-6">6. Kandidater som har fått opptak på grunnlag av bestått Bergenstest eller tilsvarende kan etter søknad gis adgang til å bruke 2-språklige ordbøker og/eller norsk ordbok. Kandidatene kan etter eget ønske få anledning til å legge ved sine besvarelser en attest som bekrefter at de har annet morsmål enn norsk. I særskilte tilfelle kan en kandidat etter søknad få oppgaveteksten på engelsk og tillatelse til å besvare oppgaven på engelsk. Slik søknad behandles av dekan. Annet morsmål enn norsk gir i seg selv ikke grunnlag for andre særordninger.</article><article class="numberedLegalP" data-numerator="7" id="paragraf-11-nummer-7">7. Alternative prøveformer kan benyttes for kandidater som pga. kroniske lidelser eller sterke funksjonshemninger ikke kan gjennomføre prøving på ordinær måte. Avgjørelsen treffes av den dekan som har faglig ansvar for faget/emnet. Forutsetning for å kunne innvilge alternativ prøveform eller bruk av annet språk enn norsk, er at dette tilfredsstiller de krav til mestring som stilles i rammeplan og krav om mestring i fremtidig yrke.</article></article><article class="legalArticle" data-lovdata-URL="LTI/forskrift/2013-03-07-336/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Sensur</span></h2><article class="numberedLegalP" data-numerator="1" id="paragraf-12-nummer-1">1. Prøvingen skal kvalitetssikres gjennom ekstern deltakelse, enten ved den enkelte prøving eller ved evaluering av prøveordningene. Dersom det ikke benyttes ekstern sensor ved den enkelte prøving, skal kvalitetssikringen skje gjennom en eller flere av følgende ordninger:<ul class="defaultList"><li data-li-identifier="-" data-name="-"><article class="listArticle" id="paragraf-12-nummer-1-punkt-1"><article class="legalP" id="paragraf-12-nummer-1-punkt-1-ledd-1">Ekstern deltakelse ved oppgaveutforming og fastsetting av prøvekriterier.</article></article></li><li data-li-identifier="-" data-name="-"><article class="listArticle" id="paragraf-12-nummer-1-punkt-2"><article class="legalP" id="paragraf-12-nummer-1-punkt-2-ledd-1">Ekstern stikkprøvekontroll (etter avsluttet sensur) av sensurering foretatt av intern sensor.</article></article></li><li data-li-identifier="-" data-name="-"><article class="listArticle" id="paragraf-12-nummer-1-punkt-3"><article class="legalP" id="paragraf-12-nummer-1-punkt-3-ledd-1">Ekstern evaluering av prøvingene som regnes inn i endelig karakter. Den som bidrar eksternt i slikt arbeid skal oppfylle de samme kravene som stilles til ekstern sensor, jf. nr. 5.</article></article></li></ul></article><article class="numberedLegalP" data-numerator="2" id="paragraf-12-nummer-2">2. Dekan oppnevner sensor ved prøving når resultatet inngår på vitnemålet eller innregnes i karakter for vedkommende studium. Dette gjelder også når det er faglærer som er sensor. Sensor kan være faglærer, annen intern sensor, eller ekstern sensor. Oppnevning av sensor skal gjøres skriftlig.</article><article class="numberedLegalP" data-numerator="3" id="paragraf-12-nummer-3">3. Det skal være to sensorer, hvorav minst en ekstern, ved bedømmelse av kandidatenes selvstendige arbeid i høyere grad, og ved bedømmelsen av bacheloroppgaver eller tilsvarende. Det skal være to sensorer ved bedømmelsen av muntlig prøve/eksamen, og ved prøving i emner som er større enn 20 studiepoeng. Det skal i løpet av alle programmer være benyttet ekstern sensor i minst ett av emnene.</article><article class="numberedLegalP" data-numerator="4" id="paragraf-12-nummer-4">4. Ved ny sensurering etter § 15 og § 16 benyttes minst to nye sensorer, hvorav minst en ekstern.</article><article class="numberedLegalP" data-numerator="5" id="paragraf-12-nummer-5">5. Dekan oppnevner eksterne sensorer. Sensorene oppnevnes normalt for en periode på tre år. Eksterne sensorer kan ikke være ansatt ved Universitetet i Stavanger eller ha ansvar for undervisning ved universitetet. Ekstern sensor må ha minst en av følgende kvalifikasjoner:<ul class="defaultList"><li data-li-identifier="-" data-name="-"><article class="listArticle" id="paragraf-12-nummer-5-punkt-1"><article class="legalP" id="paragraf-12-nummer-5-punkt-1-ledd-1">være ansatt på universitetslektor/høgskolelektor/amanuensisnivå eller høyere ved universitet, høgskole eller annen forskningsinstitusjon.</article></article></li><li data-li-identifier="-" data-name="-"><article class="listArticle" id="paragraf-12-nummer-5-punkt-2"><article class="legalP" id="paragraf-12-nummer-5-punkt-2-ledd-1">på annen måte ha dokumentert vitenskapelig kompetanse på samme nivå.</article></article></li><li data-li-identifier="-" data-name="-"><article class="listArticle" id="paragraf-12-nummer-5-punkt-3"><article class="legalP" id="paragraf-12-nummer-5-punkt-3-ledd-1">ha erfaring som sensor i vedkommende fag/emne ved universitet/høgskole.</article></article></li><li data-li-identifier="-" data-name="-"><article class="listArticle" id="paragraf-12-nummer-5-punkt-4"><article class="legalP" id="paragraf-12-nummer-5-punkt-4-ledd-1">gjennom yrkespraksis være særlig kvalifisert innen vedkommende fag/emne.</article></article></li></ul></article><article class="numberedLegalP" data-numerator="6" id="paragraf-12-nummer-6">6. Ved bruk av flere sensorer, skal disse så vidt mulig gjennomgå forslag til eksamensoppgaver før oppgavenes endelige utforming. Sensor er medansvarlig for at sensureringen ligger på et faglig forsvarlig nivå.</article><article class="numberedLegalP" data-numerator="7" id="paragraf-12-nummer-7">7. Ved bruk av medsensor, fastsettes karakterene i fellesskap. Ved uenighet avgjør ekstern sensor. Dersom det benyttes to interne sensorer og en av disse er faglærer i det aktuelle emnet, avgjør den som ikke er faglærer.</article><article class="numberedLegalP" data-numerator="8" id="paragraf-12-nummer-8">8. Sensur skal foreligge innen 3 uker hvis ikke særlige grunner gjør det nødvendig å bruke mer tid. Styret selv kan gjøre unntak for enkelteksamener, og kan i midlertidig forskrift etter lov om universiteter og høyskoler § 3-9 nr. 4 fastsette en lengre frist når det ikke er mulig å skaffe det antall kvalifiserte sensorer som er nødvendig for å avvikle sensuren på 3 uker. Styret selv kan i forskrift etter lov om universiteter og høgskoler § 3-9 nr. 4, fastsette lengre frist for avhandlinger og tilsvarende større skriftlige arbeider. Dersom endelig karakter fastsettes etter justering ved muntlig høring, skal foreløpig karakter på den skriftlige delen senest kunngjøres 24 timer før tidspunktet for muntlig høring.</article><article class="numberedLegalP" data-numerator="9" id="paragraf-12-nummer-9">9. Sensur skal være universitetet i hende senest to dager før sensurfristen. Det er dekan ved det enkelte fakultet som er hovedansvarlig for at fristen for sensur overholdes. Dersom sensurfristen ikke kan overholdes (jf. pkt. 9), skal fakultetet informere de berørte studentene om dette, samt opplyse hvilken dato sensuren vil bli kunngjort. Det skal videre gis skriftlig melding om det samme til fakultetets ekspedisjon, og til den sentrale studentinformasjonen.</article><article class="numberedLegalP" data-numerator="10" id="paragraf-12-nummer-10">10. Universitetet kan kreve å få eksamensbesvarelsene tilbake fra sensor og/eller faglærer slik at sensurering kan foretas av andre, om bestemmelsene nevnt ovenfor ikke overholdes.</article><article class="numberedLegalP" data-numerator="11" id="paragraf-12-nummer-11">11. Sensurfristen for bacheloroppgaver, prosjektoppgaver eller større seminaroppgaver på mer enn 15 studiepoeng er 6 uker fra innleveringsfristens utløp. For oppgaver som har et omfang på 30 studiepoeng eller mer, er sensurfristen 12 uker.</article><article class="numberedLegalP" data-numerator="12" id="paragraf-12-nummer-12">12. Ved vurdering av besvarelser skal anonymitetsprinsippet gjelde så langt som mulig.</article><article class="numberedLegalP" data-numerator="13" id="paragraf-12-nummer-13">13. Sensuren kunngjøres på StudentWeb.</article><article class="numberedLegalP" data-numerator="14" id="paragraf-12-nummer-14">14. Når en kandidat har avlagt ny prøve, eksamen eller lignende, gjelder den beste karakteren.</article></article><article class="legalArticle" data-lovdata-URL="LTI/forskrift/2013-03-07-336/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Fastsetting av endelig karakter</span></h2><article class="numberedLegalP" data-numerator="1" id="paragraf-13-nummer-1">1. Det skal fastsettes i emnebeskrivelse samt fag- og/eller studieplaner hvordan endelig karakter beregnes, samt hvordan den enkelte delprøve skal vektes.</article><article class="numberedLegalP" data-numerator="2" id="paragraf-13-nummer-2">2. I fag/emner hvor endelig karakter fastsettes på grunnlag av flere delkarakterer, skal det fremgå av fag- og emnebeskrivelsen eller studie-/fagplanen hvordan endelig karakter beregnes.</article><article class="numberedLegalP" data-numerator="3" id="paragraf-13-nummer-3">3. Fag/emner der en har kombinert prøving (endelig karakter fastsettes på bakgrunn av flere delprøver) med ulik prøveform, eller samme prøveform adskilt i tid gjelder følgende:<ul class="defaultList"><li data-li-identifier="a." data-name="a."><article class="listArticle" id="paragraf-13-nummer-3-punkt-1"><article class="legalP" id="paragraf-13-nummer-3-punkt-1-ledd-1">Hvis alle delprøvene under pkt. 2 er bestått, men kandidaten ikke består avsluttende prøving, kan delkarakterer inngå i ny avsluttende eksamen/prøve forutsatt at det ikke skjer endringer i pensum eller prøveform.</article></article></li></ul></article><article class="numberedLegalP" data-numerator="4" id="paragraf-13-nummer-4">4. Dersom et fag eller emne har muntlig avsluttende eksamen som justerer karakteren, må all tidligere prøving være bestått før studenten kan gå opp til muntlig avsluttende eksamen. Eventuell ny muntlig eksamen som justerer karakteren for en kandidat som har bestått prøving i faget/emnet, arrangeres bare dersom kandidaten har avlagt ny prøve i minst en av de skriftlige prøvene som faget eller emnet består av, og kandidaten har forbedret karakteren.</article><article class="numberedLegalP" data-numerator="5" id="paragraf-13-nummer-5">5. Når det er behov for beregning av gjennomsnittet av bokstavkarakterer, jf. § 14, må disse ha en tallverdi som ikke kan forveksles med tallkarakterer tilhørende de tidligere karaktersystemer ved Universitetet i Stavanger. Gjeldende tallverdier er: <table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Karakter</i></th><th data-text-align="left" data-vertical-align="top"><i>Tallverdi</i></th></tr></thead><tbody><tr><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top" /><td data-text-align="left" data-vertical-align="top">B</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top" /><td data-text-align="left" data-vertical-align="top">C</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top" /><td data-text-align="left" data-vertical-align="top">D</td><td data-text-align="left" data-vertical-align="top">2</td></tr><tr><td data-text-align="left" data-vertical-align="top" /><td data-text-align="left" data-vertical-align="top">E</td><td data-text-align="left" data-vertical-align="top">1</td></tr><tr><td data-text-align="left" data-vertical-align="top" /><td data-text-align="left" data-vertical-align="top">F</td><td data-text-align="left" data-vertical-align="top">0</td></tr></tbody></table></article></article><article class="legalArticle" data-lovdata-URL="LTI/forskrift/2013-03-07-336/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Vurderingsskala</span></h2><article class="legalP" id="paragraf-14-ledd-1">Vurderingsuttrykket ved eksamen, prøve, bedømmelse av oppgave eller annen vurdering skal være bestått/ikke bestått eller en gradert skala med fem trinn fra A til E for bestått og F for ikke bestått.</article><article class="legalP" id="paragraf-14-ledd-2">Fremgangsmåten ved karakterfastsetting, herunder bl.a. innbyrdes vekting av delprøver og lignende skal fremgå av emnebeskrivelse og fag-/studieplanen.</article></article><article class="legalArticle" data-lovdata-URL="LTI/forskrift/2013-03-07-336/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Begrunnelse for og klage over karakterfastsetting</span></h2><ul class="defaultList"><li data-li-identifier="1." data-name="1."><article class="listArticle" id="paragraf-15-punkt-1"><article class="legalP" id="paragraf-15-punkt-1-ledd-1"><i>Begrunnelse</i> <ul class="defaultList"><li data-li-identifier="a)" data-name="a)"><article class="listArticle" id="paragraf-15-punkt-1-ledd-1-punkt-1"><article class="legalP" id="paragraf-15-punkt-1-ledd-1-punkt-1-ledd-1">Studenten har rett til å få en begrunnelse for karakterfastsettingen av sine prestasjoner. Ved muntlig eksamen/prøve eller bedømmelse av praktiske ferdigheter må krav om slik begrunnelse framsettes umiddelbart etter at karakteren er meddelt. Ved annen bedømmelse må krav om begrunnelse fremsettes innen en uke fra kandidaten fikk kjennskap til karakteren, likevel aldri mer enn tre uker etter at karakteren ble kunngjort.</article></article></li><li data-li-identifier="b)" data-name="b)"><article class="listArticle" id="paragraf-15-punkt-1-ledd-1-punkt-2"><article class="legalP" id="paragraf-15-punkt-1-ledd-1-punkt-2-ledd-1">Begrunnelsen skal normalt være gitt innen to uker etter at kandidaten har bedt om dette. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av kandidatens prestasjon. Begrunnelse gis muntlig eller skriftlig etter sensors valg.</article></article></li><li data-li-identifier="c)" data-name="c)"><article class="listArticle" id="paragraf-15-punkt-1-ledd-1-punkt-3"><article class="legalP" id="paragraf-15-punkt-1-ledd-1-punkt-3-ledd-1">Hvis det er gitt skriftlige retningslinjer for bedømmelsen, skal disse være tilgjengelige for studentene etter at karakter er fastsatt.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-15-punkt-2"><article class="legalP" id="paragraf-15-punkt-2-ledd-1"><i>Klage</i> <ul class="defaultList"><li data-li-identifier="a)" data-name="a)"><article class="listArticle" id="paragraf-15-punkt-2-ledd-1-punkt-1"><article class="legalP" id="paragraf-15-punkt-2-ledd-1-punkt-1-ledd-1">En student kan klage skriftlig over karakteren for sine egne prestasjoner innen tre uker etter at eksamensresultatet er kunngjort. Ny sensurering skal da foretas. Er krav om begrunnelse for karakterfastsetting eller klage over formelle feil ved oppgavegivning, eksamensavvikling eller gjennomføring av sensurering fremsatt, løper klagefristen etter denne paragraf fra studenten har fått begrunnelsen, eller endelig avgjørelse av klagen foreligger. Dersom endelig karakter fastsettes på bakgrunn av flere prøver/delprøver/løpende vurdering, kan klage først fremsettes når endelig resultat for emne, emnegruppe eller fag er kunngjort. Studenter kan klage individuelt på karakteren ved gruppeeksamen. Eventuell endring i karakter etter klagesensur får bare virkning for studenter som har underskrevet skriftlig klage.</article></article></li><li data-li-identifier="b)" data-name="b)"><article class="listArticle" id="paragraf-15-punkt-2-ledd-1-punkt-2"><article class="legalP" id="paragraf-15-punkt-2-ledd-1-punkt-2-ledd-1">Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages. Forprøver kan bare påklages når prøven ikke er bestått.</article></article></li><li data-li-identifier="c)" data-name="c)"><article class="listArticle" id="paragraf-15-punkt-2-ledd-1-punkt-3"><article class="legalP" id="paragraf-15-punkt-2-ledd-1-punkt-3-ledd-1">Karakterfastsetting ved ny sensurering etter denne paragraf er endelig gjeldende, og kan ikke påklages.</article></article></li><li data-li-identifier="d)" data-name="d)"><article class="listArticle" id="paragraf-15-punkt-2-ledd-1-punkt-4"><article class="legalP" id="paragraf-15-punkt-2-ledd-1-punkt-4-ledd-1">Ved ny sensurering etter denne bestemmelse skal det benyttes minst to nye sensorer, hvorav minst en ekstern.</article></article></li><li data-li-identifier="e)" data-name="e)"><article class="listArticle" id="paragraf-15-punkt-2-ledd-1-punkt-5"><article class="legalP" id="paragraf-15-punkt-2-ledd-1-punkt-5-ledd-1">Sensurfristen ved klage er i samsvar med fristene som er fastsatt i § 12 nr. 8 og § 12 nr. 11.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2013-03-07-336/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Klage over formelle feil ved eksamen</span></h2><article class="numberedLegalP" data-numerator="1" id="paragraf-16-nummer-1">1. Den som har vært oppe til prøving, kan klage over formelle feil innen tre uker etter at han eller hun er eller burde være kjent med det forhold som begrunner klagen. Slik klage avgjøres av styret selv eller av styrets klagenemnd.</article><article class="numberedLegalP" data-numerator="2" id="paragraf-16-nummer-2">2. Hvis det er begått feil som kan ha hatt betydning for studentens prestasjon eller bedømmelsen av denne, skal sensurvedtaket oppheves. Hvis feilen kan rettes opp ved ny sensur av innleverte arbeider, foretas ny sensurering. Ved ny sensurering etter denne bestemmelse skal det benyttes minst to nye sensorer, hvorav minst en ekstern. I motsatt fall holdes ny eksamen eller prøve med nye sensorer. Karakterfastsetting ved ny sensurering etter denne paragraf kan påklages etter reglene i § 15.</article><article class="numberedLegalP" data-numerator="3" id="paragraf-16-nummer-3">3. Er krav om begrunnelse for eller klage over karakterfastsettingen fremsatt, løper klagefristen etter denne paragraf fra studenten har fått begrunnelsen eller endelig avgjørelse av klagen foreligger.</article><article class="numberedLegalP" data-numerator="4" id="paragraf-16-nummer-4">4. Finner styret eller styrets klagenemnd at det er begått formelle feil, og det er rimelig å anta at dette kan ha hatt betydning for en eller flere kandidaters prestasjon eller bedømmelse av denne, kan det bestemmes at det skal foretas ny sensurering eller holdes ny eksamen eller prøve.</article><article class="numberedLegalP" data-numerator="5" id="paragraf-16-nummer-5">5. Klager over formelle feil leveres eller sendes til styrets klagenemnd.</article></article><article class="legalArticle" data-lovdata-URL="LTI/forskrift/2013-03-07-336/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Annullering av eksamen eller prøve – utestenging</span></h2><article class="numberedLegalP" data-numerator="1" id="paragraf-17-nummer-1">1. Styret selv eller styrets klagenemnd kan annullere eksamen eller prøve, eller godkjenning av kurs hvis studenten:<ul class="defaultList"><li data-li-identifier="a)" data-name="a)"><article class="listArticle" id="paragraf-17-nummer-1-punkt-1"><article class="legalP" id="paragraf-17-nummer-1-punkt-1-ledd-1">ved hjelp av falskt vitnemål eller annen form for uredelig opptreden har skaffet seg adgang til å gå opp til vedkommende eksamen eller prøve, eller til å delta i vedkommende kurs, eller</article></article></li><li data-li-identifier="b)" data-name="b)"><article class="listArticle" id="paragraf-17-nummer-1-punkt-2"><article class="legalP" id="paragraf-17-nummer-1-punkt-2-ledd-1">har forsøkt å fuske eller forsettlig eller grovt uaktsomt har fusket ved avleggelsen av, eller forut for endelig sensur av, vedkommende eksamen eller prøve, eller under gjennomføringen av vedkommende kurs.</article></article></li></ul></article><article class="numberedLegalP" data-numerator="2" id="paragraf-17-nummer-2">2. Styret selv eller styrets klagenemnd kan annullere godskriving eller godkjenning av utdanning, eller fritak for eksamen eller prøve, hvis studenten har oppnådd dette ved hjelp av falskt vitnemål eller annen form for uredelig opptreden.</article><article class="numberedLegalP" data-numerator="3" id="paragraf-17-nummer-3">3. En student som har opptrådt slik som beskrevet i forskriften § 17 pkt. 1 eller 2 kan ved vedtak av styret selv eller styrets klagenemnd utestenges fra institusjonen og fratas retten til å gå opp til eksamen ved universitetet og ved andre institusjoner under lov om universiteter og høgskoler i inntil ett år.</article></article><article class="legalArticle" data-lovdata-URL="LTI/forskrift/2013-03-07-336/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Fritak fra eksamen eller prøve/godskriving av tidligere avlagt prøve/eksamen</span></h2><article class="numberedLegalP" data-numerator="1" id="paragraf-18-nummer-1">1. Fritak for eksamen eller prøve skal gis når det godtgjøres at tilsvarende eksamen eller prøve er avlagt ved samme eller annen institusjon. Det kan også gis slikt fritak på grunnlag av annen velegnet eksamen eller prøve. Dokumentasjon av realkompetanse kan også gi grunnlag for fritak.</article><article class="numberedLegalP" data-numerator="2" id="paragraf-18-nummer-2">2. Dekan behandler søknad om dispensasjon fra oppsatt fag- eller studieplan og avgjør søknad om fritak fra eksamen eller prøve og/eller godskriving av fag/emner avlagt ved universitetet eller ved andre institusjoner under loven. Det er en forutsetning at studenten er tatt opp til det studiet som godkjenningen skal inngå i, og at faget/emnet i omfang og innhold dekker ett eller flere fag/emner i studieplanen som studenten følger.</article><article class="numberedLegalP" data-numerator="3" id="paragraf-18-nummer-3">3. Dekan kan vedta at eksamen eller prøve i enkelte emner/fag ved universitetet gir fritak fra eksamen eller prøve i bestemte studium. Dersom det foreligger et generelt vedtak om fritak/godskriving skal opplysninger om dette fremgå av emnebeskrivelsen.</article><article class="numberedLegalP" data-numerator="4" id="paragraf-18-nummer-4">4. Utdanningsutvalget kan gi retningslinjer for behandling av søknader om godskriving og fritak fra eksamen eller prøve. En eksamen eller prøve kan ikke godskrives med flere studiepoeng enn det den opprinnelig er godkjent til. Omfanget av et emne som det søkes godkjenning for kan ikke utvides ved at det arrangeres og gis uttelling for en særskilt prøve.</article><article class="numberedLegalP" data-numerator="5" id="paragraf-18-nummer-5">5. Eksamener som inngår i opptaksgrunnlaget for grunnstudium, f.eks. eksamen fra videregående skoler, blir ikke godskrevet.</article><article class="numberedLegalP" data-numerator="6" id="paragraf-18-nummer-6">6. Deleksamener uten bestått avsluttende eksamen gir ikke fritak for fag/emner ved universitetet.</article><article class="numberedLegalP" data-numerator="7" id="paragraf-18-nummer-7">7. Student som ønsker å ta emner, emnegrupper eller fag ved andre institusjoner, og som ønsker å innpasse dette i et studieprogram ved Universitetet i Stavanger, er selv ansvarlig for å søke om ev. forhåndsgodkjenning av dette.</article></article><article class="legalArticle" data-lovdata-URL="LTI/forskrift/2013-03-07-336/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Emner som helt eller delvis dekker hverandre</span></h2><article class="legalP" id="paragraf-19-ledd-1">Studenter som har avlagt eksamen i emner/emnegrupper som faglig helt eller delvis dekker hverandre, vil få sin samlede poengsum for disse emnene redusert. Overlapping i faginnhold mellom fag, emner eller emnegrupper som inngår i grunnlaget for grad kan ikke utgjøre mer enn 10 studiepoeng totalt. Dekanus gjør vedtak om reduksjon.</article></article><article class="legalArticle" data-lovdata-URL="LTI/forskrift/2013-03-07-336/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Vitnemål</span></h2><article class="numberedLegalP" data-numerator="1" id="paragraf-20-nummer-1">1. Institusjonen utferdiger vitnemål om fullført utdanning. Samtidig skal det utferdiges Diploma Supplement.</article><article class="numberedLegalP" data-numerator="2" id="paragraf-20-nummer-2">2. Den som ikke har avsluttet utdanning, skal på anmodning gis karakterutskrift for de eksamener og prøver som han eller hun har bestått.</article><article class="numberedLegalP" data-numerator="3" id="paragraf-20-nummer-3">3. For en kandidat som går opp til eksamen etter lov om universiteter og høgskoler § 3-10. første ledd 2. punktum, skal det angis på vitnemål eller karakterutskrift dersom kandidatens kunnskaper og ferdigheter er prøvet på en annen måte enn for studenter som tatt opp ved studiet.</article><article class="numberedLegalP" data-numerator="4" id="paragraf-20-nummer-4">4. Det skal fremgå av vitnemålet dersom utdanninga er gitt i samarbeid med andre institusjoner.</article><article class="numberedLegalP" data-numerator="5" id="paragraf-20-nummer-5">5. Institusjonen skal tildele autorisasjon for helsepersonell, i forbindelse med utstedelse av vitnemål, i den utstrekning det er fastsatt i forskrift gitt i medhold av lov 2. juli 1999 nr. 64 om helsepersonell m.v.</article><article class="numberedLegalP" data-numerator="6" id="paragraf-20-nummer-6">6. For hvert studium skal det foreligge en fagplan eller studieplan som angir hvilke krav som må tilfredsstilles før vitnemål kan tildeles. Det skal fremgå av vitnemålet dersom utdanningen er gitt i samarbeid med andre institusjoner. Minst 60 av studiepoengene som gir grunnlag for vitnemål må være avlagt ved Universitetet i Stavanger. Rektor kan gjøre unntak fra dette kravet.</article><article class="numberedLegalP" data-numerator="7" id="paragraf-20-nummer-7">7. Vitnemål skal gi opplysninger om:<ul class="defaultList"><li data-li-identifier="-" data-name="-"><article class="listArticle" id="paragraf-20-nummer-7-punkt-1"><article class="legalP" id="paragraf-20-nummer-7-punkt-1-ledd-1">hvilken utdanning eller studieprogram som er gjennomført</article></article></li><li data-li-identifier="-" data-name="-"><article class="listArticle" id="paragraf-20-nummer-7-punkt-2"><article class="legalP" id="paragraf-20-nummer-7-punkt-2-ledd-1">hvilken tittel/grad som eventuelt er oppnådd</article></article></li><li data-li-identifier="-" data-name="-"><article class="listArticle" id="paragraf-20-nummer-7-punkt-3"><article class="legalP" id="paragraf-20-nummer-7-punkt-3-ledd-1">navn og studiepoeng for de fag/emner som inngår i studiet med avsluttende prøve</article></article></li><li data-li-identifier="-" data-name="-"><article class="listArticle" id="paragraf-20-nummer-7-punkt-4"><article class="legalP" id="paragraf-20-nummer-7-punkt-4-ledd-1">tidspunkt for avlagt eksamen for de enkelte fag/emner som inngår i studiet</article></article></li><li data-li-identifier="-" data-name="-"><article class="listArticle" id="paragraf-20-nummer-7-punkt-5"><article class="legalP" id="paragraf-20-nummer-7-punkt-5-ledd-1">tidspunkt for fullført utdanning</article></article></li><li data-li-identifier="-" data-name="-"><article class="listArticle" id="paragraf-20-nummer-7-punkt-6"><article class="legalP" id="paragraf-20-nummer-7-punkt-6-ledd-1">undervisningsspråk, ved studieprogram hvor all undervisning foregår på annet språk enn norsk</article></article></li><li data-li-identifier="-" data-name="-"><article class="listArticle" id="paragraf-20-nummer-7-punkt-7"><article class="legalP" id="paragraf-20-nummer-7-punkt-7-ledd-1">hvilke fag/emner fra universitetet som inngår i grunnlag for vitnemål og hvilke fag/emner fra andre studier eller utdanningsinstitusjoner som har gitt grunnlag for fritak/godskriving av tidligere avlagte prøver/eksamener</article></article></li><li data-li-identifier="-" data-name="-"><article class="listArticle" id="paragraf-20-nummer-7-punkt-8"><article class="legalP" id="paragraf-20-nummer-7-punkt-8-ledd-1">tittel på større skriftlige oppgaver (kandidat-, bachelor-, masteroppgave osv.)</article></article></li><li data-li-identifier="-" data-name="-"><article class="listArticle" id="paragraf-20-nummer-7-punkt-9"><article class="legalP" id="paragraf-20-nummer-7-punkt-9-ledd-1">karaktersystemet som er benyttet</article></article></li><li data-li-identifier="-" data-name="-"><article class="listArticle" id="paragraf-20-nummer-7-punkt-10"><article class="legalP" id="paragraf-20-nummer-7-punkt-10-ledd-1">normert studietid</article></article></li><li data-li-identifier="-" data-name="-"><article class="listArticle" id="paragraf-20-nummer-7-punkt-11"><article class="legalP" id="paragraf-20-nummer-7-punkt-11-ledd-1">hvilket fakultet utdanningen er gjennomført ved.</article></article></li></ul></article><article class="numberedLegalP" data-numerator="8" id="paragraf-20-nummer-8">8. Vitnemål for studenter som fullfører på normert tid utstedes automatisk og normalt innen en måned etter at studenten har fullført det studiet han/hun er opptatt på.</article><article class="numberedLegalP" data-numerator="9" id="paragraf-20-nummer-9">9. Hvis en student etter at han/hun har fullført et studium og fått vitnemål, avlegger ny eksamen i fag/emner/emnegrupper som inngår i vedkommende fageksamen eller grad, skrives det ut karakterutskrift som viser de nye resultatene. Det skrives ikke ut nytt vitnemål.</article></article><article class="legalArticle" data-lovdata-URL="LTI/forskrift/2013-03-07-336/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Utfyllende bestemmelser/informasjon</span></h2><article class="numberedLegalP" data-numerator="1" id="paragraf-21-nummer-1">1. Universitetet kan utarbeide instruks/retningslinjer for eksamenskandidater, eksamensinspektører og for andre som har ansvar for prøving og sensurering.</article><article class="numberedLegalP" data-numerator="2" id="paragraf-21-nummer-2">2. I saker der vedtaksmyndighet ikke er lagt til styret, utdanningsutvalget eller dekan, treffes avgjørelser i henhold til disse utfyllende regler av rektor eller den denne gir fullmakt.</article><article class="numberedLegalP" data-numerator="3" id="paragraf-21-nummer-3">3. Saker som avgjøres av utdanningsutvalget eller dekan kan påklages til styret ved Universitetet i Stavanger, eller til styrets klagenemnd i saker der nemnda har myndighet.</article><article class="numberedLegalP" data-numerator="4" id="paragraf-21-nummer-4">4. Styret ved Universitetet i Stavanger kan vedta utfyllende regler til denne forskriften.</article><article class="numberedLegalP" data-numerator="5" id="paragraf-21-nummer-5">5. Informasjon som er gitt i en eller flere av følgende former anses gitt til den enkelte student:<ul class="defaultList"><li data-li-identifier="-" data-name="-"><article class="listArticle" id="paragraf-21-nummer-5-punkt-1"><article class="legalP" id="paragraf-21-nummer-5-punkt-1-ledd-1">informasjon på universitetets nettsider/StudentWeb/itslearning</article></article></li><li data-li-identifier="-" data-name="-"><article class="listArticle" id="paragraf-21-nummer-5-punkt-2"><article class="legalP" id="paragraf-21-nummer-5-punkt-2-ledd-1">informasjon i form av oppslag i studentinformasjonen eller på det enkelte fakultet</article></article></li><li data-li-identifier="-" data-name="-"><article class="listArticle" id="paragraf-21-nummer-5-punkt-3"><article class="legalP" id="paragraf-21-nummer-5-punkt-3-ledd-1">informasjon gitt på universitetets monitorer.</article></article></li></ul></article></article><article class="legalArticle" data-lovdata-URL="LTI/forskrift/2013-03-07-336/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Andre bestemmelser</span></h2><ul class="defaultList"><li data-li-identifier="-" data-name="-"><article class="listArticle" id="paragraf-22-punkt-1"><article class="legalP" id="paragraf-22-punkt-1-ledd-1">Lov om universiteter og høyskoler</article></article></li><li data-li-identifier="-" data-name="-"><article class="listArticle" id="paragraf-22-punkt-2"><article class="legalP" id="paragraf-22-punkt-2-ledd-1">forskrift om adgang til å gå opp til eksamen som privatist ved Universitetet i Stavanger</article></article></li><li data-li-identifier="-" data-name="-"><article class="listArticle" id="paragraf-22-punkt-3"><article class="legalP" id="paragraf-22-punkt-3-ledd-1">forskrift for graden bachelor ved Universitetet i Stavanger</article></article></li><li data-li-identifier="-" data-name="-"><article class="listArticle" id="paragraf-22-punkt-4"><article class="legalP" id="paragraf-22-punkt-4-ledd-1">forskrift om krav til mastergrad.</article></article></li></ul></article><article class="legalArticle" data-lovdata-URL="LTI/forskrift/2013-03-07-336/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse</span></h2><article class="legalP" id="paragraf-23-ledd-1">Forskriften trer i kraft fra 7. mars 2013.</article><article class="legalP" id="paragraf-23-ledd-2">Fra samme tidspunkt oppheves forskrift 9. juni 2011 nr. 698 om eksamen ved Universitetet i Stavanger.</article></article></main></body></html>