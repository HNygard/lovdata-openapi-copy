<!DOCTYPE html><html lang="no"><head><title>Forskrift om påbudt skipsrapporteringssystem i norsk territorialfarvann og økonomisk sone</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-29-552</dd><dt class="dokid">DokumentID</dt><dd class="dokid">LTI/forskrift/2013-05-29-552</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 7 s 1329</dd><dt class="dateInForce">I kraft fra</dt><dd class="dateInForce">2013-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-04-17-19/§22</li><li>forskrift/2010-12-17-1607</li></ul></dd><dt class="dateOfPublication">Kunngjort</dt><dd class="dateOfPublication">2013-06-04 15:50</dd><dt class="journalNumber">Journalnummer</dt><dd class="journalNumber">2013-0448</dd><dt class="titleShort">Korttittel</dt><dd class="titleShort">Forskrift om påbudt skipsrapporteringssystem</dd><dt class="title">Tittel</dt><dd class="title">Forskrift om påbudt skipsrapporteringssystem i norsk territorialfarvann og økonomisk sone</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 29. mai 2013 med hjemmel i lov 17. april 2009 nr. 19 om havner og farvann (havne- og farvannsloven) § 22, jf. kgl.res. 17. desember 2010 nr. 1607.</dd><dt class="refid">RefID</dt><dd class="refid">forskrift/2013-05-29-552</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om påbudt skipsrapporteringssystem i norsk territorialfarvann og økonomisk sone<ul class="tocSubUl"><li>§ 1. Forskriftens formål</li><li>§ 2. Virkeområde</li><li>§ 3. Definisjoner</li><li>§ 4. Rapporteringspliktige fartøy</li><li>§ 5. Norsk rapporteringspliktig område</li><li>§ 6. Tidspunkt for rapportering</li><li>§ 7. Rapportens innhold</li><li>§ 8. Rapporteringskanal</li><li>§ 9. Tilsyn</li><li>§ 10. Ikrafttredelse</li><li>Vedlegg 1 Kart over «Barents SRS» virkeområde med nærmere angivelse av det norske ansvars- og rapporteringsområdet</li><li>Vedlegg 2 Rapporteringskrav og rapporteringsalternativer for det felles norsk-russiske skipsrapporteringssystemet «Barents SRS»</li></ul></li></ul></dd></dl></header><main class="documentBody" data-lovdata-URL="LTI/forskrift/2013-05-29-552" id="dokument"><h1>Forskrift om påbudt skipsrapporteringssystem i norsk territorialfarvann og økonomisk sone</h1><article class="legalArticle" data-lovdata-URL="LTI/forskrift/2013-05-29-552/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens formål</span></h2><article class="legalP" id="paragraf-1-ledd-1">Formålet med forskriften er å styrke sjøsikkerheten i Barentsområdet gjennom å bedre informasjonsutvekslingen mellom ansvarlige myndigheter og fartøy.</article></article><article class="legalArticle" data-lovdata-URL="LTI/forskrift/2013-05-29-552/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder i norsk territorialfarvann og i norsk økonomisk sone med de begrensninger som følger av folkeretten. Skipsrapporteringssystemet gjelder i norsk rapporteringspliktig område som angitt i § 5.</article></article><article class="legalArticle" data-lovdata-URL="LTI/forskrift/2013-05-29-552/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I forskriften menes med<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>skipsrapporteringssystem:</i> skipsrapporteringssystem slik det er regulert i den internasjonale konvensjonen om sikkerhet for menneskeliv til sjøs (SOLAS) kapittel 5, regel 11 og nærmere beskrevet i IMO resolusjon A.851(20).</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Barents SRS:</i> felles norsk-russisk skipsrapporteringssystem som omtalt av FNs sjøfartsorganisasjon IMO i SN.1/Circ.318 av 4. desember 2012.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>norsk rapporteringspliktig område:</i> er området av Barents SRS som ligger i norske farvann og som overvåkes av norske myndigheter. Dette er området vest av den avtalte avgrensningslinjen mellom Norge og Russland.</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>russisk rapporteringspliktig område:</i> er området av Barents SRS som ligger i russiske farvann og som overvåkes av russiske myndigheter. Dette er området øst av den avtalte avgrensningslinjen mellom Norge og Russland.</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>AIS:</i> automatisk identifikasjonssystem.</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>farlig eller forurensende last:</i> <ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-6-ledd-1-punkt-1"><article class="legalP" id="paragraf-3-ledd-1-punkt-6-ledd-1-punkt-1-ledd-1">last oppført i den internasjonale koden for transport av farlig last til sjøs (IMDG-koden)</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-6-ledd-1-punkt-2"><article class="legalP" id="paragraf-3-ledd-1-punkt-6-ledd-1-punkt-2-ledd-1">produkter som oppført i kapittel 17 i den internasjonale kjemikaliekoden for bygging og utrustning av skip som fører skadelige kjemikalier i bulk (IBC-koden)</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-6-ledd-1-punkt-3"><article class="legalP" id="paragraf-3-ledd-1-punkt-6-ledd-1-punkt-3-ledd-1">produkter som oppført i kapittel 19 i den internasjonale koden for bygging og utrustning av skip som fører flytende gasser i bulk (IGC-koden)</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-6-ledd-1-punkt-4"><article class="legalP" id="paragraf-3-ledd-1-punkt-6-ledd-1-punkt-4-ledd-1">oljer som definert i den internasjonale konvensjonen om hindring av forurensning fra skip (MARPOL) Annex 1</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-6-ledd-1-punkt-5"><article class="legalP" id="paragraf-3-ledd-1-punkt-6-ledd-1-punkt-5-ledd-1">skadelige flytende stoffer i bulk som definert i MARPOL Annex 2</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-6-ledd-1-punkt-6"><article class="legalP" id="paragraf-3-ledd-1-punkt-6-ledd-1-punkt-6-ledd-1">skadelige, forurensende stoffer i pakket form som definert i MARPOL Annex 3</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-6-ledd-1-punkt-7"><article class="legalP" id="paragraf-3-ledd-1-punkt-6-ledd-1-punkt-7-ledd-1">radioaktive stoffer som definert i den internasjonale koden for sikker transport av bestrålt nukleært brensel, plutonium og sterkt radioaktivt avfall i beholdere (INF-koden).</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2013-05-29-552/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rapporteringspliktige fartøy</span></h2><article class="legalP" id="paragraf-4-ledd-1">Følgende kategorier av fartøy er rapporteringspliktige:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">tankskip</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">fartøy med farlig eller forurensende last</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">fartøy som har slep, og der avstanden fra det slepende fartøys akterende til akterenden av slepet er større enn 200 meter</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">fartøy som ikke er under kommando eller som har begrenset evne til å manøvrere</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">øvrige fartøy på 5000 brutto tonn eller mer.</article></article></li></ul></article><article class="legalP" id="paragraf-4-ledd-2">Fartøy som nevnt i første ledd er ikke rapporteringspliktige etter denne forskriften når de går mellom norske havner.</article><article class="legalP" id="paragraf-4-ledd-3">Fartøy som ikke er rapporteringspliktige kan frivillig avgi rapport etter denne forskriften.</article></article><article class="legalArticle" data-lovdata-URL="LTI/forskrift/2013-05-29-552/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Norsk rapporteringspliktig område</span></h2><article class="legalP" id="paragraf-5-ledd-1">Norsk rapporteringspliktig område er alt farvann innenfor følgende geografiske avgrensning, oppgitt i koordinater som definert i World Geodetic System 1984 (WGS 84): <table><tbody><tr><td data-text-align="left" data-vertical-align="top">a)</td><td data-text-align="left" data-vertical-align="top">67° 10′ .0000 N</td><td data-text-align="left" data-vertical-align="top">Norskekysten</td></tr><tr><td data-text-align="left" data-vertical-align="top">b)</td><td data-text-align="left" data-vertical-align="top">67° 10′ .0000 N</td><td data-text-align="left" data-vertical-align="top">008° 00′ .0000 E</td></tr><tr><td data-text-align="left" data-vertical-align="top">c)</td><td data-text-align="left" data-vertical-align="top">68° 15′ .0000 N</td><td data-text-align="left" data-vertical-align="top">009° 30′ .0000 E</td></tr><tr><td data-text-align="left" data-vertical-align="top">d)</td><td data-text-align="left" data-vertical-align="top">71° 15′ .0000 N</td><td data-text-align="left" data-vertical-align="top">019° 00′ .0000 E</td></tr><tr><td data-text-align="left" data-vertical-align="top">e)</td><td data-text-align="left" data-vertical-align="top">71° 50′ .0000 N</td><td data-text-align="left" data-vertical-align="top">024° 00′ .0000 E</td></tr><tr><td data-text-align="left" data-vertical-align="top">f)</td><td data-text-align="left" data-vertical-align="top">71° 50′ .0000 N</td><td data-text-align="left" data-vertical-align="top">028° 00′ .0000 E</td></tr><tr><td data-text-align="left" data-vertical-align="top">g)</td><td data-text-align="left" data-vertical-align="top">71° 02′ .7470 N</td><td data-text-align="left" data-vertical-align="top">033° 02′ .7580 E</td></tr><tr><td data-text-align="left" data-vertical-align="top">h)</td><td data-text-align="left" data-vertical-align="top">70° 16′ .4825 N</td><td data-text-align="left" data-vertical-align="top">032° 04′ .3833 E</td></tr><tr><td data-text-align="left" data-vertical-align="top">i)</td><td data-text-align="left" data-vertical-align="top">70° 11′ .8613 N</td><td data-text-align="left" data-vertical-align="top">031° 46′ .5595 E</td></tr><tr><td data-text-align="left" data-vertical-align="top">j)</td><td data-text-align="left" data-vertical-align="top">70° 07′ .2533 N</td><td data-text-align="left" data-vertical-align="top">031° 30′ .3238 E</td></tr><tr><td data-text-align="left" data-vertical-align="top">k)</td><td data-text-align="left" data-vertical-align="top">70° 05′ .9807 N</td><td data-text-align="left" data-vertical-align="top">031° 26′ .6880 E</td></tr><tr><td data-text-align="left" data-vertical-align="top">l)</td><td data-text-align="left" data-vertical-align="top">69° 58′ .7582 N</td><td data-text-align="left" data-vertical-align="top">031° 06′ .2597 E</td></tr><tr><td data-text-align="left" data-vertical-align="top">m)</td><td data-text-align="left" data-vertical-align="top">69° 47′ .6903 N</td><td data-text-align="left" data-vertical-align="top">030° 49′ .0592 E</td></tr></tbody></table></article><article class="legalP" id="paragraf-5-ledd-2">Norsk rapporteringspliktig område er nærmere fremstilt i kart i forskriftens vedlegg 1.</article></article><article class="legalArticle" data-lovdata-URL="LTI/forskrift/2013-05-29-552/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tidspunkt for rapportering</span></h2><article class="legalP" id="paragraf-6-ledd-1">Rapporteringspliktige fartøy skal avgi rapport senest ved innseiling i norsk rapporteringspliktig område. Det er anbefalt å rapportere i perioden fra fartøyet seiler inn i norsk økonomisk sone og frem til en time før fartøyet entrer norsk rapporteringspliktig område.</article><article class="legalP" id="paragraf-6-ledd-2">Rapporteringspliktige fartøy skal avgi rapport når fartøyet avgår fra havn i norsk rapporteringspliktig område. Det er anbefalt å avgi rapport frem til en time før fartøyet avgår fra havn i norsk rapporteringspliktig område.</article><article class="legalP" id="paragraf-6-ledd-3">Fartøy som kommer fra russisk rapporteringspliktig område, og har rapportert til Murmansk VTS, behøver ikke å rapportere på nytt ved innseiling i norsk rapporteringspliktig område.</article></article><article class="legalArticle" data-lovdata-URL="LTI/forskrift/2013-05-29-552/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapportens innhold</span></h2><article class="legalP" id="paragraf-7-ledd-1">Rapporten skal inneholde følgende informasjon:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Informasjonskategori A – fartøyets identitet</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Informasjonskategori B – dato og tidspunkt for meldingen</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">Informasjonskategori C – fartøyets nåværende posisjon</article></article></li><li data-li-identifier="d)" data-name="d)"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">Informasjonskategori E – fartøyets nåværende kurs</article></article></li><li data-li-identifier="e)" data-name="e)"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">Informasjonskategori F – fartøyets nåværende fart</article></article></li><li data-li-identifier="f)" data-name="f)"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">Informasjonskategori H – dato, tidspunkt og sted for innseiling i norsk rapporteringspliktig område</article></article></li><li data-li-identifier="g)" data-name="g)"><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">Informasjonskategori I – destinasjon og estimert ankomsttid</article></article></li><li data-li-identifier="h)" data-name="h)"><article class="listArticle" id="paragraf-7-ledd-1-punkt-8"><article class="legalP" id="paragraf-7-ledd-1-punkt-8-ledd-1">Informasjonskategori O – største dyptgående i nåværende lastetilstand</article></article></li><li data-li-identifier="i)" data-name="i)"><article class="listArticle" id="paragraf-7-ledd-1-punkt-9"><article class="legalP" id="paragraf-7-ledd-1-punkt-9-ledd-1">Informasjonskategori P – fartøyets last</article></article></li><li data-li-identifier="j)" data-name="j)"><article class="listArticle" id="paragraf-7-ledd-1-punkt-10"><article class="legalP" id="paragraf-7-ledd-1-punkt-10-ledd-1">Informasjonskategori Q – eventuelle defekter og begrensninger i manøvreringsevnen</article></article></li><li data-li-identifier="k)" data-name="k)"><article class="listArticle" id="paragraf-7-ledd-1-punkt-11"><article class="legalP" id="paragraf-7-ledd-1-punkt-11-ledd-1">Informasjonskategori T – skipets eier og kontaktpersoner i forhold til last</article></article></li><li data-li-identifier="l)" data-name="l)"><article class="listArticle" id="paragraf-7-ledd-1-punkt-12"><article class="legalP" id="paragraf-7-ledd-1-punkt-12-ledd-1">Informasjonskategori W – antall personer om bord</article></article></li><li data-li-identifier="m)" data-name="m)"><article class="listArticle" id="paragraf-7-ledd-1-punkt-13"><article class="legalP" id="paragraf-7-ledd-1-punkt-13-ledd-1">Informasjonskategori X – type og mengde bunkers om bord.</article></article></li></ul></article><article class="legalP" id="paragraf-7-ledd-2">Ved eventuelle endringer i forhold til oppgitt informasjon om bokstav Q over, skal Vardø sjøtrafikksentral holdes oppdatert.</article><article class="legalP" id="paragraf-7-ledd-3">En nærmere beskrivelse av rapporteringsinnholdet i første ledd er gitt i vedlegg 2.</article></article><article class="legalArticle" data-lovdata-URL="LTI/forskrift/2013-05-29-552/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rapporteringskanal</span></h2><article class="legalP" id="paragraf-8-ledd-1">Rapportering gjøres fullelektronisk gjennom en kombinert bruk av AIS og forhåndsrapport gitt i SafeSeaNet Norway, alternativt telefaks eller e-post.</article><article class="legalP" id="paragraf-8-ledd-2">Dersom et fartøy ikke kan rapportere elektronisk som nevnt i første ledd, kan rapporten avgis på VHF eller telefon.</article><article class="legalP" id="paragraf-8-ledd-3">En skjematisk oversikt over rapporteringsmuligheter er nærmere beskrevet i vedlegg 2.</article></article><article class="legalArticle" data-lovdata-URL="LTI/forskrift/2013-05-29-552/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn</span></h2><article class="legalP" id="paragraf-9-ledd-1">Kystverket fører tilsyn med at forskriften overholdes.</article><article class="legalP" id="paragraf-9-ledd-2">Fartøy som ikke rapporterer i henhold til forskriften vil bli pålagt å avgi rapport. Skulle et fartøy likevel ikke overholde rapporteringsplikten, vil forholdet bli rapportert til fartøyets flaggstat.</article></article><article class="legalArticle" data-lovdata-URL="LTI/forskrift/2013-05-29-552/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. juni 2013 kl. 02.00 lokal tid (0000 UTC).</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2013-05-29-552/KAPITTEL_1"><h2>Vedlegg 1<br />Kart over «Barents SRS» virkeområde med nærmere angivelse av det norske ansvars- og rapporteringsområdet</h2><article class="defaultP"><img height="706" src="static/LTI/sf-20130529-0552-01-01.gif" width="428" /></article></section><section class="section" data-name="vedlegg2" id="kapittel-2" data-lovdata-URL="LTI/forskrift/2013-05-29-552/KAPITTEL_2"><h2>Vedlegg 2<br />Rapporteringskrav og rapporteringsalternativer for det felles norsk-russiske skipsrapporteringssystemet «Barents SRS»</h2><article class="defaultP"><i>Sammendrag:</i></article><article class="legalP" id="kapittel-2-ledd-1">Rapporteringen ønskes primært utført fullelektronisk gjennom en kombinasjon av AIS og en melding gitt i SafeSeaNet Norway, faks eller e-post.</article><article class="legalP" id="kapittel-2-ledd-2">Dersom et fartøy er forhindret fra å sende meldingen elektronisk, eller fra å fremsende en melding innen tidskravet, kan hele rapporten eller deler av denne formidles på VHF eller telefon.<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">Et fartøy kan imøtekomme rapporteringskravene for betegnelsene A, B, C, E, F, I, O og W gjennom at riktige og oppdaterte AIS-data kringkastes fra fartøyets AIS-system om bord.</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">Et fartøy kan videre imøtekomme rapporteringskravene for betegnelsene A, H, P, Q, T og X gjennom at en elektronisk melding blir avgitt i SafeSeaNet Norway, faks eller e-post.</article></article></li></ul></article><article class="legalP" id="kapittel-2-ledd-3">Tabellen nedenfor beskriver en optimal bruk av rapporteringssystemet og mulighetene for å kombinere ulike kommunikasjonsmidler for å fremsende de pålagte data. I tillegg gir den utfyllende informasjon om hvilke data som fartøyet er pliktig til å fremsende under hver av bokstavbetegnelsene. <table><thead><tr><th data-text-align="center" data-vertical-align="top"><i>Betegnelse</i></th><th data-text-align="center" data-vertical-align="top"><i>AIS</i></th><th data-text-align="center" data-vertical-align="top"><i>Elektronisk</i></th><th data-text-align="center" data-vertical-align="top"><i>VHF/telefon</i></th><th data-text-align="center" data-vertical-align="top"><i>Innhold</i></th><th data-text-align="center" data-vertical-align="top"><i>Påkrevd informasjon</i></th></tr></thead><tbody><tr><td data-text-align="center" data-vertical-align="top"><i>A</i></td><td data-text-align="center" data-vertical-align="top">Ja</td><td data-text-align="center" data-vertical-align="top">Ja</td><td data-text-align="center" data-vertical-align="top">Ja</td><td data-text-align="left" data-vertical-align="top">Fartøy</td><td data-text-align="left" data-vertical-align="top">1)Navn på fartøy<br />2)MMSI nummer<br />3)Kallsignal<br />– og når tilgjengelig –<br />4)IMO nummer<br />5) Kontaktinformasjon:<br />– e-post<br />– Inmarsat (tekst/data og tale)<br />– faks<br />– mobilnummer</td></tr><tr><td data-text-align="center" data-vertical-align="top"><i>B</i></td><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="left" data-vertical-align="top">Dato og tidspunkt</td><td data-text-align="left" data-vertical-align="top">En 6-sifret gruppe som angir dag i måneden, time og minutter i universell tid UTC.</td></tr><tr><td data-text-align="center" data-vertical-align="top"><i>C</i></td><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="left" data-vertical-align="top">Posisjon</td><td data-text-align="left" data-vertical-align="top">En 5-sifret gruppe som gir bredden i grader og minutter, desimal, etterfulgt av N (nord) og en 6-sifret gruppe som gir breddegrad i grader og minutter, desimal, etterfulgt av E (øst) eller W (vest).</td></tr><tr><td data-text-align="center" data-vertical-align="top"><i>E</i></td><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="left" data-vertical-align="top">Fartøyets sanne kurs</td><td data-text-align="left" data-vertical-align="top">En 3-sifret gruppe</td></tr><tr><td data-text-align="center" data-vertical-align="top"><i>F</i></td><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="left" data-vertical-align="top">Fartøyets fart i knop og tidels knop</td><td data-text-align="left" data-vertical-align="top">En 3-sifret gruppe</td></tr><tr><td data-text-align="center" data-vertical-align="top"><i>H</i></td><td data-text-align="center" data-vertical-align="top" /><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="left" data-vertical-align="top">Dato, tid og sted for antatt innseiling i Barents SRS</td><td data-text-align="left" data-vertical-align="top">Denne informasjonen er kun påkrevd dersom et fartøy fremsender en elektronisk forhåndsmelding på betegnelsene P, T og X før ankomst rapporteringsområdet. Dato og tid angis likt som under betegnelse (B) og posisjon angis likt som under betegnelse (C).</td></tr><tr><td data-text-align="center" data-vertical-align="top"><i>I</i></td><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="left" data-vertical-align="top">Fartøyets destinasjon og estimert ankomsttid</td><td data-text-align="left" data-vertical-align="top">Navn på neste havn gitt i UN LOCODE via AIS. For detaljer og prosedyrer henvises det til IMO SN/Circ.244 og www.unece.org/cefact/locode/service/main.htm.<br />Estimert ankomsttid angis likt som for betegnelsen (B).</td></tr><tr><td data-text-align="center" data-vertical-align="top"><i>O</i></td><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="left" data-vertical-align="top">Fartøyets største dypgående i nåværende lastetilstand angitt i meter</td><td data-text-align="left" data-vertical-align="top">En 2- eller 3-sifret gruppe som angir største nåværende dypgående i meter<br />(eks: 6.1 eller 10.4).</td></tr><tr><td data-text-align="center" data-vertical-align="top"><i>P</i></td><td data-text-align="center" data-vertical-align="top" /><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="left" data-vertical-align="top">Fartøyets last</td><td data-text-align="left" data-vertical-align="top">Fartøyets last, og dersom farlig last også angivelse av mengde og IMO klasse (inklusiv UN nummer).<br />Informasjon om farlig last må oppsummeres i antall tonn pr IMO-klasse når dataene fremsendes.</td></tr><tr><td data-text-align="center" data-vertical-align="top"><i>Q</i></td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">Ja</td><td data-text-align="left" data-vertical-align="top">Defekter og mangler</td><td data-text-align="left" data-vertical-align="top">Detaljer om feil og mangler som påvirker utstyret om bord på fartøyet eller andre omstendigheter som påvirker normal navigasjon og manøvrering.</td></tr><tr><td data-text-align="center" data-vertical-align="top"><i>T</i></td><td data-text-align="center" data-vertical-align="top" /><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="left" data-vertical-align="top">Fartøyets eier og representant</td><td data-text-align="left" data-vertical-align="top">Adresse og opplysninger om hvor detaljert informasjon om lasten kan oppnås.</td></tr><tr><td data-text-align="center" data-vertical-align="top"><i>W</i></td><td data-text-align="center" data-vertical-align="top" /><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="left" data-vertical-align="top">Antall personer om bord</td><td data-text-align="left" data-vertical-align="top">Angi antall</td></tr><tr><td data-text-align="center" data-vertical-align="top"><i>X</i></td><td data-text-align="center" data-vertical-align="top" /><td data-text-align="center" data-vertical-align="top">Ja</td><td data-text-align="center" data-vertical-align="top" /><td data-text-align="left" data-vertical-align="top">Diverse</td><td data-text-align="left" data-vertical-align="top">Type og estimert mengde bunkersolje i metriske tonn. Må oppsummeres i totale tonn per type i dataene som oversendes.</td></tr></tbody></table></article></section></main></body></html>