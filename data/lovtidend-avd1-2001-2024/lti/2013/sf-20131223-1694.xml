<!DOCTYPE html><html lang="no"><head><title>Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-23-1694</dd><dt class="dokid">DokumentID</dt><dd class="dokid">LTI/forskrift/2013-12-23-1694</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 19 s 3273</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-634</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/2005-06-17-62/§1-3</li><li>lov/2005-06-17-62/§4-4</li><li>forskrift/2010-02-12-158/§68</li></ul></dd><dt class="dateOfPublication">Kunngjort</dt><dd class="dateOfPublication">2014-01-07 15:45</dd><dt class="journalNumber">Journalnummer</dt><dd class="journalNumber">2013-1500</dd><dt class="titleShort">Korttittel</dt><dd class="titleShort">Endr. i innretningsforskriften</dd><dt class="title">Tittel</dt><dd class="title">Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet 23. desember 2013 med hjemmel i lov 29. november 1996 nr. 72 om petroleumsvirksomhet § 10-18, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3 og § 4-4 og forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68 første ledd bokstav b.</dd><dt class="refid">RefID</dt><dd class="refid">forskrift/2013-12-23-1694</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)<ul class="tocSubUl"><li>I<ul class="tocSubUl"><li>§ 34a. Kontroll- og overvåkingssystem</li><li>§ 41a. Evakuering og redningsmidler ved bemannede undervannsoperasjoner</li><li>§ 53. Utstyr for komplettering og brønnstrømning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-23-1694" id="dokument"><h1>Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-23-1694/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. april 2010 nr. 634 om utforming og utrusting av innretninger med mer i petroleumsvirksomheten (innretningsforskriften) gjøres følgende endringer:</article> <article class="defaultP" margin-top="true"><i>§ 5 Utforming av innretninger</i></article> <article class="defaultP" margin-top="true">Første ledd bokstav f blir bokstav g og omvendt (bytter plass).</article> <article class="defaultP" margin-top="true">Første ledd ny bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">det etableres barrierer som både kan oppdage unormale tilstander og redusere muligheten for at feil og fare- og ulykkessituasjoner utvikler seg, og som kan begrense mulige skader og ulemper, jf. styringsforskriften § 5,</article></article></li></ul></article> <article class="defaultP" margin-top="true">Nåværende bokstav h blir bokstav i osv.</article> <article class="defaultP" margin-top="true">Nytt andre ledd skal lyde:</article><article class="legalP" id="kapittel-1-ledd-2">Det skal fastsettes krav til ytelse for den enkelte barrieren, jf. styringsforskriften § 5.</article> <article class="defaultP" margin-top="true">Nåværende andre ledd blir tredje ledd.</article> <article class="defaultP" margin-top="true">Tredje ledd (nåværende andre ledd) skal lyde:</article><article class="legalP" id="kapittel-1-ledd-3">Tiltak for å beskytte innretninger mot fare- og ulykkessituasjoner skal ha sin basis i en strategi, jf. styringsforskriften § 5.</article> <article class="defaultP" margin-top="true">Fjerde ledd (nåværende tredje ledd) skal lyde:</article><article class="legalP" id="kapittel-1-ledd-4">Innretninger skal inndeles i hovedområder. Hovedområder skal adskilles med brann- og eksplosjonsskiller eller tilstrekkelig fysisk avstand for å forhindre eskalering. Alternativt kan det benyttes en kombinasjon av fysiske skiller og tilstrekkelig avstand. Områder skal, uavhengig av om de er definert som hovedområde eller ikke, ha en utstyrsplassering og et arrangement som bidrar til gode iboende sikkerhetsegenskaper, og som reduserer risiko forbundet med de fare- og ulykkessituasjoner som kan oppstå.</article> <article class="defaultP" margin-top="true">Nytt femte ledd skal lyde:</article><article class="legalP" id="kapittel-1-ledd-5">Områder der det kan forekomme eksplosjonsfarlig atmosfære, skal klassifiseres.</article> <article class="defaultP" margin-top="true">Nåværende fjerde ledd blir sjette ledd.</article> <article class="defaultP" margin-top="true">Nytt sjuende ledd skal lyde:</article><article class="legalP" id="kapittel-1-ledd-6">Området for oppbevaring av brannfarlig og eksplosiv vare skal utformes slik at risiko for og ved brann og eksplosjon blir minst mulig. Det skal legges til rette for at eksplosiv vare som kan utgjøre en fare, kan håndteres og fjernes på en enkel måte ved en fare- og ulykkessituasjon.</article> <article class="defaultP" margin-top="true">Nytt åttende ledd skal lyde:</article><article class="legalP" id="kapittel-1-ledd-7">Innretninger med overflatekompletterte brønner uten borevæskeanlegg skal ha installert eller lagt til rette for pumpe- og væskekapasitet, som skal kunne kontrollere brønntrykket.</article> <article class="defaultP" margin-top="true"><i>§ 8 Sikkerhetsfunksjoner</i></article> <article class="defaultP" margin-top="true">Siste ledd skal lyde:</article><article class="legalP" id="kapittel-1-ledd-8">Status for aktive sikkerhetsfunksjoner skal være tilgjengelig i det sentrale kontrollrommet.</article> <article class="defaultP" margin-top="true"><i>§ 16 Brann- og eksplosjonsfarlige varer</i></article> <article class="defaultP" margin-top="true">Paragrafen oppheves, overskriften erstattes med: § 16. <i>(Opphevet)</i></article> <article class="defaultP" margin-top="true">Videre paragrafnummerering opprettholdes uendret.</article> <article class="defaultP" margin-top="true"><i>§ 21 Menneske-maskin-grensesnitt og informasjonspresentasjon</i></article> <article class="defaultP" margin-top="true">Siste ledd utgår.</article> <article class="defaultP" margin-top="true"><i>§ 30 Brannskiller</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-9">Hovedområdene på innretninger skal atskilles med brannskiller som minimum kan motstå de dimensjonerende brann- og eksplosjonslastene og minimum oppfylle brannklasse H-0 dersom de kan bli eksponert for hydrokarbonbranner.</article> <article class="defaultP" margin-top="true"><i>§ 33 Nødavstengningssystem</i></article> <article class="defaultP" margin-top="true">Andre ledd siste setning skal lyde:</article><article class="legalP" id="kapittel-1-ledd-10">Fra bemannet kontrollsenter skal det være en manuell aktiveringsfunksjon som bringer innretningen til en sikker tilstand uavhengig av de programmerbare delene av systemet.</article> <article class="defaultP" margin-top="true">Tredje ledd skal lyde:</article><article class="legalP" id="kapittel-1-ledd-11">Det skal installeres nødavstengningsventiler som kan stanse hydrokarbon- og kjemikaliestrømmer til og fra innretningen og til og fra brønner, og som isolerer og/eller seksjonaliserer brannområdene på innretningen.</article> <article class="defaultP" margin-top="true">Ny paragraf skal lyde:</article><article class="futureLegalArticle" data-name="§34a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 34a</span>. <span class="legalArticleTitle">Kontroll- og overvåkingssystem</span></span><article class="legalP" id="kapittel-1-foreslåttparagraf-1-ledd-1">Innretninger skal ha kontroll- og overvåkingssystemer som med tilhørende alarmer varsler hendelser, avvik eller feil som har betydning for sikkerheten. Alarmene skal gis slik at de kan oppfattes og behandles på den tiden som kreves for sikker betjening av utstyr, anlegg og prosesser.</article></article> <article class="defaultP" margin-top="true"><i>§ 36 Brannvannforsyning</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-12">Alle innretninger med overnattingsmuligheter skal ha tilstrekkelig brannvannsforsyning til å<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">bekjempe branner og</article></article></li><li data-li-identifier="b)" data-name="b)"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">dempe gasseksplosjoner dersom dette kan medføre lavere eksplosjonstrykk, jf. § 37.</article></article></li></ul></article> <article class="defaultP" margin-top="true">Fjerde ledd første setning skal lyde:</article><article class="legalP" id="kapittel-1-ledd-13">På innretninger der brannvann forsynes fra brannpumper, skal pumpene starte automatisk ved trykkfall i hovedbrannledningen og ved brann- og gassdeteksjon.</article> <article class="defaultP" margin-top="true"><i>§ 41 Utstyr for redning av personell</i></article><article class="legalP" id="kapittel-1-ledd-14">Andre ledd utgår.</article> <article class="defaultP" margin-top="true">Ny paragraf skal lyde:</article><article class="futureLegalArticle" data-name="§41a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 41a</span>. <span class="legalArticleTitle">Evakuering og redningsmidler ved bemannede undervannsoperasjoner</span></span><article class="legalP" id="kapittel-1-foreslåttparagraf-2-ledd-1">Dykkere under trykk skal kunne reddes og evakueres til et sikkert område, jf. aktivitetsforskriften § 77 bokstav c og d.</article><article class="legalP" id="kapittel-1-foreslåttparagraf-2-ledd-2">Dykkeranlegg skal til enhver tid disponere utstyr slik at personell i kammerkompleks, dykkerklokker, undervannskamre og undervannsfarkoster kan reddes i en nødssituasjon.</article><article class="legalP" id="kapittel-1-foreslåttparagraf-2-ledd-3">Det skal foretas vurderinger av behov for og valg av utstyr for hyperbar evakuering.</article><article class="legalP" id="kapittel-1-foreslåttparagraf-2-ledd-4">System for hyperbar evakuering skal være slik at dykkerne kan evakueres fra kammerkomplekset med to uavhengige enheter. Hver enhet skal kunne evakuere alle dykkere under trykk.</article><article class="legalP" id="kapittel-1-foreslåttparagraf-2-ledd-5">Hyperbare evakueringsenheter skal utformes slik at de kan slepes og løftes eller på annen måte bringes ut av vannet under de værforholdene det er aktuelt å bruke slike evakueringsenheter.</article></article> <article class="defaultP" margin-top="true"><i>§ 44 Evakueringsmidler</i></article> <article class="defaultP" margin-top="true">Fjerde ledd utgår.</article> <article class="defaultP" margin-top="true"><i>§ 48 Brønnbarrierer</i></article> <article class="defaultP" margin-top="true">Nytt tredje ledd skal lyde:</article><article class="legalP" id="kapittel-1-ledd-15">Ved midlertidig forlating av utvinningsbrønner uten kompletteringsstreng skal det også være minst to kvalifiserte og uavhengige barrierer.</article> <article class="defaultP" margin-top="true">Nåværende tredje ledd blir fjerde ledd osv.</article> <article class="defaultP" margin-top="true"><i>§ 53 Utstyr for komplettering og kontrollert brønnstrømning</i></article> <article class="defaultP" margin-top="true">Overskriften skal lyde:</article><article class="futureLegalArticle" data-name="§53" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 53</span>. <span class="legalArticleTitle">Utstyr for komplettering og brønnstrømning</span></span></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-16">Utstyr i brønnen og på overflaten skal være utformet for å ivareta kontrollert strømning under produksjon, injeksjon og brønntesting, jf. § 12.</article><article class="legalP" id="kapittel-1-ledd-17">Strømningsrøret skal være utstyrt med nødvendig brønnsikringsventil. For permanent plasserte innretninger, med unntak av havbunnsbrønner, skal brønner med strømning av hydrokarboner i ringrommet være utstyrt med ringromssikringsventil.</article><article class="legalP" id="kapittel-1-ledd-18">Ved brønntesting ved bruk av arbeidsstreng skal det til enhver tid være mulig å regulere brønnstrømmen gjennom arbeidsstrengen og strupemanifolden.</article> <article class="defaultP" margin-top="true"><i>§ 54 Ventiltre og brønnhode</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-19">Ventiltrær og brønnhoder skal utformes slik at forsvarlig brønnkontroll kan ivaretas ved utvinning, brønnoverhaling og brønnintervensjon.</article> <article class="defaultP" margin-top="true">Nytt tredje ledd skal lyde:</article><article class="legalP" id="kapittel-1-ledd-20">Ved strømning av hydrokarboner i ringrom skal nærmeste ytre ringrom være trykkovervåket.</article> <article class="defaultP" margin-top="true"><i>§ 56 Bærende konstruksjoner og maritime systemer</i></article> <article class="defaultP" margin-top="true">Første ledd siste setning oppheves.</article> <article class="defaultP" margin-top="true">Nytt siste ledd skal lyde:</article><article class="legalP" id="kapittel-1-ledd-21">Analysene skal verifiseres av en organisatorisk uavhengig part.</article> <article class="defaultP" margin-top="true"><i>§ 70 Helikopterdekk</i></article> <article class="defaultP" margin-top="true">Andre ledd ny bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">skumslokkingsanlegg skal levere skum innen 15 sekunder etter at de er aktivert.</article></article></li></ul></article> <article class="defaultP" margin-top="true"><i>§ 82 Ikrafttredelse</i></article> <article class="defaultP" margin-top="true">Ny nr. 5 skal lyde:<ul class="defaultList"><li data-li-identifier="5)" data-name="5)"><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">Krav om to uavhengige enheter for hyperbar evakuering som nevnt i § 41a, trer i kraft 23. desember 2016 og skal gjelde for eksisterende og nye fartøy og innretninger.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-23-1694/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2014.</article></section></main></body></html>