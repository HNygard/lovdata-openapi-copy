<!DOCTYPE html><html lang="no"><head><title>Forskrift om endring i forskrift om tilskudd til siidaandeler og tamreinlag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-30-629</dd><dt class="dokid">DokumentID</dt><dd class="dokid">LTI/forskrift/2013-05-30-629</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1449</dd><dt class="dateInForce">I kraft fra</dt><dd class="dateInForce">2013-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-19-592</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2013-06-18 14:45</dd><dt class="journalNumber">Journalnummer</dt><dd class="journalNumber">2013-0570</dd><dt class="titleShort">Korttittel</dt><dd class="titleShort">Endr. i forskrift om tilskudd til siida/tamreinlag</dd><dt class="title">Tittel</dt><dd class="title">Forskrift om endring i forskrift om tilskudd til siidaandeler og tamreinlag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 30. mai 2013 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2013-05-30-629</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til siidaandeler og tamreinlag<ul class="tocSubUl"><li>I<ul class="tocSubUl"><li>§ 2. Generelle vilkår for tilskudd</li><li>§ 4. Driftstilskudd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-05-30-629" id="dokument"><h1>Forskrift om endring i forskrift om tilskudd til siidaandeler og tamreinlag</h1><section class="section" data-name="kapI" id="kapittel-1" data-lovdata-URL="LTI/forskrift/2013-05-30-629/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. juni 2012 nr. 592 om tilskudd til siidaandeler og tamreinlag gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Generelle vilkår for tilskudd</span></span><article class="legalP" id="kapittel-1-foreslåttparagraf-1-ledd-1">For at tilskudd skal kunne innvilges etter denne forskriften må<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">leder av siidaandel eller tamreinlag dokumentere en avgiftspliktig næringsinntekt fra salg av kjøtt fra rein i eget merke på minimum kr 50&#xa0;000 eksklusiv merverdiavgift. For siidaandeler i Troms, Nordland og Nord-Trøndelag, som er registrert i merverdiavgiftsregisteret, er det tilstrekkelig at den avgiftspliktige næringsinntekten fra salg av kjøtt fra rein i eget merke er på minimum kr 30&#xa0;000 eksklusiv merverdiavgift.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">leder av siidaandelen ikke motta alderspensjon etter folketrygdlovens regler per 31. mars 2014. For felles siidaandel<sup class="footnotereference" data-footnotereferencevalue="1" data-unique-footnote-counter="1">1</sup> eller siidaandel som er berettiget tilskudd etter § 8, gjelder dette yngste ektefelle/samboer.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">reintallet i siidaen per 31. mars 2014 må være i samsvar med godkjente bruksregler. Dette gjelder likevel ikke dersom: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-3-ledd-1-punkt-1-ledd-1">siidaandelen ikke overskrider reintallet fastsatt for siidaandelen i bruksreglene etter reindriftsloven § 60 fjerde ledd, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-3-ledd-1-punkt-2-ledd-1">det er utarbeidet reduksjonsplan etter reindriftsloven § 60 tredje ledd, og reintallet til siidaandelen per 31. mars 2014 er i henhold til reduksjonsplanen, eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1-punkt-3-ledd-1">det er fastsatt forholdsmessig reduksjon etter reindriftsloven § 60 tredje ledd, og reintallet til siidaandelen er i henhold til dette, eller</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-3-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-3-ledd-1-punkt-4-ledd-1">siidaandelens overskridelse av øvre reintall ikke er mer enn 5 rein. Ved overskridelser inntil 5 dyr reduseres tilskuddet med 2/3.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">leder av siidaandelen og dennes ektefelle/samboer og familie i rett opp- eller nedstigende linje, samt søsken til leder av siidaandel, inneha minimum 85&#xa0;% av reintallet i siidaandelen per 31. mars 2014 for å få fullt tilskudd. Hvis disse innehar mindre enn 85&#xa0;% av reintallet i siidaandelen, avkortes tilskuddet med 5&#xa0;%.</article></article></li></ul></article><article class="legalP" id="kapittel-1-foreslåttparagraf-1-ledd-2">Avgang av rein i siidaandelen som har funnet sted etter siste pålagte telling i perioden 1. april 2013 til 31. mars 2014, må dokumenteres og godkjennes av reindriftsagronomen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. reindriftsloven § 13.</article></footer></article> <article class="defaultP" margin-top="true">§ 3 annet ledd bokstav e oppheves.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Driftstilskudd</span></span><article class="legalP" id="kapittel-1-foreslåttparagraf-2-ledd-1">Driftstilskudd utgjør kr 10&#xa0;000 per siidaandel i samtlige reinbeiteområder.</article><article class="legalP" id="kapittel-1-foreslåttparagraf-2-ledd-2">I de siidaandelene hvor kvinner står som eneste leder eller leder av siidaandelen er under 30 år per 1. januar 2014, utgjør driftstilskuddet kr 25&#xa0;000.</article></article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-2">Person under 35 år som får overdratt siidaandel til seg, innvilges et etableringstilskudd på kr 80&#xa0;000 det første året etter overdragelsen, og kr 65&#xa0;000 per år de to neste årene etter overdragelsen.</article> <article class="defaultP" margin-top="true">§ 6 første og annet ledd skal lyde:</article><article class="legalP" id="kapittel-1-ledd-3">Siidaandelens produksjonspremie beregnes med 31&#xa0;% av avgiftspliktig salg av kjøtt og andre avgiftspliktige næringsinntekter fra rein tilhørende alle reineiere i siidaandelen. Avgiftsfrie inntekter og salg av livdyr inngår ikke som grunnlag for beregningen av produksjonspremien.</article><article class="legalP" id="kapittel-1-ledd-4">Det utbetales ikke produksjonspremie for avgiftspliktig inntekt som overstiger kr 600&#xa0;000 per siidaandel og kr 1&#xa0;000&#xa0;000 per tamreinlag.</article> <article class="defaultP" margin-top="true">§ 7 annet ledd skal lyde:</article><article class="legalP" id="kapittel-1-ledd-5">Tilskuddet gis kun for kalver slaktet i perioden 15. august–31. desember.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-05-30-629/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Denne forskriften trer i kraft fra 1. juli 2013.</article></section></main></body></html>