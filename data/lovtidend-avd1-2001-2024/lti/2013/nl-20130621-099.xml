<!DOCTYPE html><html lang="no"><head><title>Lov om endringer i barnehageloven (politiattest m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-21-99</dd><dt class="dokid">DokumentID</dt><dd class="dokid">LTI/lov/2013-06-21-99</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 9 s 1546</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-64</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Barn og foreldre</li> <li>Skoler, universiteter og forskning &gt; Barnehager</li></ul></dd><dt class="dateOfPublication">Kunngjort</dt><dd class="dateOfPublication">2013-06-21 15:35</dd><dt class="journalNumber">Journalnummer</dt><dd class="journalNumber">2013-0571</dd><dt class="titleShort">Korttittel</dt><dd class="titleShort">Endringslov til barnehageloven</dd><dt class="title">Tittel</dt><dd class="title">Lov om endringer i barnehageloven (politiattest m.m.)</dd><dt class="miscInformation">Annet om dokumentet</dt><dd class="miscInformation">Prop.120 L (2012–2013), Innst.437 L (2012–2013), Lovvedtak 91 (2012–2013). Stortingets første og andre gangs behandling hhv. 10. og 13. juni 2013. Fremmet av Kunnskapsdepartementet.</dd><dt class="refid">RefID</dt><dd class="refid">lov/2013-06-21-99</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i barnehageloven (politiattest m.m.)<ul class="tocSubUl"><li>I<ul class="tocSubUl"><li>§ 19. Politiattest</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2013-06-21-99" id="dokument"><h1>Lov om endringer i barnehageloven (politiattest m.m.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 64 om barnehager (barnehageloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-21-99/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juni 2005 nr. 64 om barnehager gjøres følgende endringer:</article> <article class="defaultP" margin-top="true">§ 7 andre ledd skal lyde:</article><article class="legalP" id="kapittel-1-ledd-2">Kommunale barnehageeiere må legge frem opplysninger om tjenestedata. Ikke-kommunale barnehageeiere må legge frem opplysninger om tjenestedata og regnskapsdata. Departementet gir nærmere forskrifter om fremleggelse av tjenestedata og regnskapsdata.</article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-1"><span class="futureLegalArticleHeader">§ 19. <span class="legalArticleTitle">Politiattest</span></span><article class="legalP" id="kapittel-1-foreslåttparagraf-1-ledd-1">Den som skal ansettes fast eller midlertidig i barnehage skal legge frem politiattest som nevnt i politiregisterloven § 39 første ledd.</article><article class="legalP" id="kapittel-1-foreslåttparagraf-1-ledd-2">Barnehageeier og kommunen som barnehagemyndighet kan kreve politiattest som nevnt i første ledd for andre personer som regelmessig oppholder seg i barnehagen eller har vesentlig innflytelse på barnehagens drift.</article><article class="legalP" id="kapittel-1-foreslåttparagraf-1-ledd-3">Personer som er dømt for seksuelle overgrep mot mindreårige er utelukket fra fast eller midlertidig ansettelse i barnehager. I andre tilfeller må konsekvensene av merknader på politiattesten vurderes i det enkelte tilfellet.</article><article class="legalP" id="kapittel-1-foreslåttparagraf-1-ledd-4">Departementet gir nærmere forskrifter om gjennomføring av denne paragrafen.</article></article></section><section class="section" data-name="kapII" id="kapittel-2" data-lovdata-URL="LTI/lov/2013-06-21-99/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>