<!DOCTYPE html><html lang="no"><head><title>Forskrift om energimerking av energirelaterte produkter (energimerkeforskriften for produkter)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-27-534</dd><dt class="dokid">DokumentID</dt><dd class="dokid">LTI/forskrift/2013-05-27-534</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 7 s 1292</dd><dt class="dateInForce">I kraft fra</dt><dd class="dateInForce">2013-06-01, 2013-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-09-06-892</li><li>forskrift/1999-04-14-524</li><li>forskrift/2004-06-30-1062</li><li>forskrift/2004-11-18-1474</li><li>forskrift/1996-09-06-893</li><li>forskrift/1999-03-03-287</li><li>forskrift/1996-01-10-16</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-12-18-90/§3</li><li>lov/1981-12-18-90/§4</li><li>lov/1981-12-18-90/§6</li><li>lov/1981-12-18-90/§7</li><li>lov/1981-12-18-90/§10</li><li>forskrift/2011-01-28-100</li><li>forskrift/2011-02-17-1554</li></ul></dd><dt class="dateOfPublication">Kunngjort</dt><dd class="dateOfPublication">2013-05-31 15:40</dd><dt class="journalNumber">Journalnummer</dt><dd class="journalNumber">2013-0442</dd><dt class="titleShort">Korttittel</dt><dd class="titleShort">Energimerkeforskriften for produkter</dd><dt class="title">Tittel</dt><dd class="title">Forskrift om energimerking av energirelaterte produkter (energimerkeforskriften for produkter)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 27. mai 2013 med hjemmel i lov 18. desember 1981 nr. 90 om merking av forbruksvarer m.v. § 3 første ledd bokstavene a, b og c, annet ledd, fjerde ledd og femte ledd, § 4, § 6, § 7 fjerde ledd og § 10 fjerde ledd, jf. delegeringsvedtak 28. januar 2011 nr. 100 og delegeringsvedtak 17. februar 2011 nr. 1554. <br /><strong>EØS-henvisninger:</strong> EØS-avtalen vedlegg II kap. IV nr. 4 (direktiv 2010/30/EU), nr. 4c (forordning (EU) nr. 392/2012), nr. 4e (forordning (EU) nr. 874/2012), nr. 4i (forordning (EU) nr. 1059/2010), nr. 4j (forordning (EU) nr. 1060/2010), nr. 4k (forordning (EU) nr. 1061/2010), nr. 4l (forordning (EU) nr. 1062/2010) og nr. 4m (forordning (EU) nr. 626/2011).</dd><dt class="refid">RefID</dt><dd class="refid">forskrift/2013-05-27-534</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om energimerking av energirelaterte produkter (energimerkeforskriften for produkter)<ul class="tocSubUl"><li>Kapittel 1. Formål, virkeområde, definisjoner mv.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel 2. Generelle krav til energirelaterte produkter<ul class="tocSubUl"><li>§ 4. Forbud mot å bringe i omsetning eller ta i bruk energirelaterte produkter</li><li>§ 5. Merking av energirelaterte produkter</li><li>§ 6. Forbud mot villedende merking</li><li>§ 7. Reklame for energirelaterte produkter</li><li>§ 8. Teknisk salgsmateriale</li><li>§ 9. Særlige plikter for leverandører</li><li>§ 10. Særlige plikter for forhandlere</li><li>§ 11. Samsvarsformodning</li></ul></li><li>Kapittel 3. Produktspesifikke regler<ul class="tocSubUl"><li>§ 12. Oppvaskmaskiner til husholdningsbruk</li><li>§ 13. Kjøleinnretninger til husholdningsbruk</li><li>§ 14. Vaskemaskiner til husholdningsbruk</li><li>§ 15. Fjernsyn</li><li>§ 16. Klimaanlegg</li><li>§ 17. Tørketromler</li><li>§ 18. Elektriske lamper og lysarmaturer</li></ul></li><li>Kapittel 4. Diverse bestemmelser<ul class="tocSubUl"><li>§ 19. Tilsyn og kontroll</li><li>§ 20. Pålegg og øvrige vedtak</li><li>§ 21. Overtredelsesgebyr</li><li>§ 22. Straff</li><li>§ 23. Ikrafttredelse og oppheving av andre forskrifter</li><li>§ 24. Endring i andre forskrifter<ul class="tocSubUl"><li>§ 12.</li></ul></li></ul></li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2013-05-27-534" id="dokument"><h1>Forskrift om energimerking av energirelaterte produkter (energimerkeforskriften for produkter)</h1><section class="section" data-name="kap1" id="kapittel-1" data-lovdata-URL="LTI/forskrift/2013-05-27-534/KAPITTEL_1"><h2>Kapittel 1. Formål, virkeområde, definisjoner mv.</h2><article class="legalArticle" data-lovdata-URL="LTI/forskrift/2013-05-27-534/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal fremme utvikling og anvendelse av energirelaterte produkter som ved anvendelse er energieffektive og lite ressursbrukende.</article><article class="legalP" id="kapittel-1-paragraf-1-ledd-2">Forskriften fastsetter både generelle og produktspesifikke regler om informasjon til sluttbrukere, særlig i form av merking og standardiserte produktopplysninger om energirelaterte produkters bruk av energi og andre vesentlige ressurser, samt om andre relevante forhold, slik at sluttbrukere får mulighet til å velge mer effektive produkter.</article><article class="legalP" id="kapittel-1-paragraf-1-ledd-3">Forskriften har som tilleggsformål å sikre den frie bevegelighet av energirelaterte produkter innenfor Det europeiske økonomiske samarbeidsområde (EØS).</article></article><article class="legalArticle" data-lovdata-URL="LTI/forskrift/2013-05-27-534/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften får anvendelse på energirelaterte produkter som omfattes av produktspesifikke regler.</article><article class="legalP" id="kapittel-1-paragraf-2-ledd-2">Forskriften får ikke anvendelse på:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">brukte produkter,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">transportmidler til befordring av personer eller varer, eller</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">den dataplate eller lignende som av sikkerhetsmessige grunner er plassert på produktet.</article></article></li></ul></article></article><article class="legalArticle" data-lovdata-URL="LTI/forskrift/2013-05-27-534/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I forskriften forstås med:<ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>energirelatert produkt</i> eller <i>produkt</i>: ethvert produkt som bringes i omsetning eller tas i bruk og som ved anvendelse direkte eller indirekte innvirker på bruk av energi, herunder deler, hvis miljømessige egenskaper kan vurderes selvstendig, som er beregnet til å inngå i energirelaterte produkter som omfattes av produktspesifikke regler, og som bringes i omsetning eller tas i bruk som individuelle deler for sluttbrukere,</article></article></li><li data-li-identifier="2)" data-name="2)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>datablad</i>: et standardisert skjema med opplysninger om et produkt,</article></article></li><li data-li-identifier="3)" data-name="3)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>andre vesentlige ressurser</i>: vann, kjemikalier eller annet som brukes av et produkt ved normal anvendelse,</article></article></li><li data-li-identifier="4)" data-name="4)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>forhandler</i>: en detaljhandler eller annen fysisk eller juridisk person som selger, inkludert på avbetaling, leier ut eller stiller ut produkter som er ment for sluttbrukere,</article></article></li><li data-li-identifier="5)" data-name="5)"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>leverandør</i>: produsenten, eller produsentens representant i EØS. Dersom verken produsenten eller produsentens representant er etablert innenfor EØS, anses importøren som leverandør. Med importør menes enhver fysisk eller juridisk person som bringer produktet i omsetning på EØS-markedet eller tar det i bruk innenfor EØS som ledd i sin næringsvirksomhet. Dersom verken produsenten, produsentens representant eller importøren er etablert innenfor EØS, anses enhver fysisk eller juridisk person som bringer produktet i omsetning på EØS-markedet eller tar det i bruk innenfor EØS som ledd i sin næringsvirksomhet, som leverandør,</article></article></li><li data-li-identifier="6)" data-name="6)"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>bringe i omsetning</i>: den første gang et produkt gjøres tilgjengelig på EØS-markedet med henblikk på distribusjon eller anvendelse innenfor EØS enten mot betaling eller gratis og uansett salgs- eller overdragelsesmetode,</article></article></li><li data-li-identifier="7)" data-name="7)"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>ta i bruk</i>: den første anvendelse innenfor EØS av et energirelatert produkt i tråd med produktets formål,</article></article></li><li data-li-identifier="8)" data-name="8)"><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1"><i>produktspesifikke regler</i>: regler inntatt i forskriften kapittel 3, som gjelder bestemte energirelaterte produkter,</article></article></li><li data-li-identifier="9)" data-name="9)"><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1"><i>representant</i>: enhver fysisk eller juridisk person som er etablert innenfor EØS, og som har fått skriftlig mandat fra produsenten til i dennes navn å oppfylle alle eller deler av de forpliktelser og formaliteter som er fastsatt i denne forskrift.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2013-05-27-534/KAPITTEL_2"><h2>Kapittel 2. Generelle krav til energirelaterte produkter</h2><article class="legalArticle" data-lovdata-URL="LTI/forskrift/2013-05-27-534/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot å bringe i omsetning eller ta i bruk energirelaterte produkter</span></h3><article class="legalP" id="kapittel-2-paragraf-1-ledd-1">Energirelaterte produkter som omfattes av produktspesifikke regler, kan ikke bringes i omsetning eller tas i bruk i næringsvirksomhet med mindre kravene i denne forskrift er oppfylt.</article></article><article class="legalArticle" data-lovdata-URL="LTI/forskrift/2013-05-27-534/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Merking av energirelaterte produkter</span></h3><article class="legalP" id="kapittel-2-paragraf-2-ledd-1">Energirelaterte produkter som omfattes av produktspesifikke regler, skal forsynes med slik etikett og slikt datablad som fremgår av de produktspesifikke regler.</article></article><article class="legalArticle" data-lovdata-URL="LTI/forskrift/2013-05-27-534/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot villedende merking</span></h3><article class="legalP" id="kapittel-2-paragraf-3-ledd-1">Energirelaterte produkter som omfattes av produktspesifikke regler, skal ikke merkes på en villedende måte.</article><article class="legalP" id="kapittel-2-paragraf-3-ledd-2">Forbudet i første ledd omfatter blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">å forsyne et produkt som omfattes av produktspesifikke regler, men som ikke oppfyller kravene i denne forskrift, med slik etikett som etter produktspesifikke regler skal påføres produktet dersom det oppfyller kravene i denne forskrift, og</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">å forsyne et produkt som omfattes av produktspesifikke regler, med etiketter, merker, symboler eller inskripsjoner som ikke fremgår av produktspesifikke regler, der det er sannsynlig at dette vil kunne virke villedende eller misvisende for sluttbrukere med hensyn til produktets innvirkning på bruk av energi eller, dersom relevant, andre vesentlige ressurser, ved anvendelse av produktet.</article></article></li></ul></article></article><article class="legalArticle" data-lovdata-URL="LTI/forskrift/2013-05-27-534/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Reklame for energirelaterte produkter</span></h3><article class="legalP" id="kapittel-2-paragraf-4-ledd-1">Enhver reklame som vedrører en bestemt modell av et energirelatert produkt som omfattes av produktspesifikke regler, skal inneholde en henvisning til produktets energieffektivitetsklasse.</article><article class="legalP" id="kapittel-2-paragraf-4-ledd-2">Kravet i første ledd gjelder kun dersom det gjennom reklamen gis energi- eller prisrelaterte opplysninger.</article></article><article class="legalArticle" data-lovdata-URL="LTI/forskrift/2013-05-27-534/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Teknisk salgsmateriale</span></h3><article class="legalP" id="kapittel-2-paragraf-5-ledd-1">Teknisk salgsmateriale om energirelaterte produkter som omfattes av produktspesifikke regler, som beskriver et produkts spesifikke tekniske parametre, skal gi sluttbrukere de nødvendige opplysninger om energibruk eller inneholde en henvisning til produktets energieffektivitetsklasse.</article><article class="legalP" id="kapittel-2-paragraf-5-ledd-2">Med teknisk salgsmateriale menes blant annet tekniske veiledninger og brosjyrer fra produsentene, uavhengig av om disse presenteres i trykt eller elektronisk versjon, på internett, eller i annet skriftlig format.</article></article><article class="legalArticle" data-lovdata-URL="LTI/forskrift/2013-05-27-534/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Særlige plikter for leverandører</span></h3><article class="legalP" id="kapittel-2-paragraf-6-ledd-1">Leverandør av energirelaterte produkter som omfattes av produktspesifikke regler, skal:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">forsyne produktet med en etikett og et datablad i samsvar med denne forskrift,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">utarbeide teknisk dokumentasjonsmateriale, som gjør det mulig å bedømme nøyaktigheten av etikettens og databladets opplysninger, og som inneholder: <ul class="defaultList"><li data-li-identifier="1)" data-name="1)"><article class="listArticle" id="kapittel-2-paragraf-6-ledd-1-punkt-2-ledd-1-punkt-1"><article class="legalP" id="kapittel-2-paragraf-6-ledd-1-punkt-2-ledd-1-punkt-1-ledd-1">en generell beskrivelse av produktet</article></article></li><li data-li-identifier="2)" data-name="2)"><article class="listArticle" id="kapittel-2-paragraf-6-ledd-1-punkt-2-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1-punkt-2-ledd-1">dersom relevant, resultatet av konstruksjonsberegninger</article></article></li><li data-li-identifier="3)" data-name="3)"><article class="listArticle" id="kapittel-2-paragraf-6-ledd-1-punkt-2-ledd-1-punkt-3"><article class="legalP" id="kapittel-2-paragraf-6-ledd-1-punkt-2-ledd-1-punkt-3-ledd-1">testrapporter, dersom slike foreligger, herunder testrapporter fra relevante bemyndigede organisasjoner som definert i andre regler som tjener til å oppfylle Norges forpliktelser etter EØS-avtalen</article></article></li><li data-li-identifier="4)" data-name="4)"><article class="listArticle" id="kapittel-2-paragraf-6-ledd-1-punkt-2-ledd-1-punkt-4"><article class="legalP" id="kapittel-2-paragraf-6-ledd-1-punkt-2-ledd-1-punkt-4-ledd-1">dersom det benyttes verdier for lignende modeller, henvisninger til disse modellene, slik at disse kan identifiseres,</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">stille det tekniske dokumentasjonsmateriale som nevnt i bokstav b, til rådighet for inspeksjonsformål i fem år etter at det siste av de relevante produkter ble produsert,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">vederlagsfritt stille det tekniske dokumentasjonsmateriale som nevnt i bokstav b, til rådighet for Norges vassdrags- og energidirektorat innen 10 arbeidsdager etter mottakelse av en anmodning om dette,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">vederlagsfritt, og umiddelbart etter bestilling fra forhandlere, men uten at leverandørens frihet til å velge system for levering av etiketter berøres, levere til forhandlere alle nødvendige etiketter til merking og produktopplysning,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-6-ledd-1-punkt-6"><article class="legalP" id="kapittel-2-paragraf-6-ledd-1-punkt-6-ledd-1">vederlagsfritt levere til forhandlere et datablad,</article></article></li><li data-li-identifier="g)" data-name="g)"><article class="listArticle" id="kapittel-2-paragraf-6-ledd-1-punkt-7"><article class="legalP" id="kapittel-2-paragraf-6-ledd-1-punkt-7-ledd-1">gjengi et produktdatablad i alle produktbrosjyrer, eller, dersom det ikke følger produktbrosjyrer med fra leverandør, levere databladene sammen med annen dokumentasjon som leveres sammen med produktet,</article></article></li><li data-li-identifier="h)" data-name="h)"><article class="listArticle" id="kapittel-2-paragraf-6-ledd-1-punkt-8"><article class="legalP" id="kapittel-2-paragraf-6-ledd-1-punkt-8-ledd-1">ha ansvaret for at opplysningene på etikettene og databladene er korrekte,</article></article></li><li data-li-identifier="i)" data-name="i)"><article class="listArticle" id="kapittel-2-paragraf-6-ledd-1-punkt-9"><article class="legalP" id="kapittel-2-paragraf-6-ledd-1-punkt-9-ledd-1">anses for å ha gitt sitt samtykke til offentliggjøring av opplysningene på etiketten eller i databladet.</article></article></li></ul></article><article class="legalP" id="kapittel-2-paragraf-6-ledd-2">I stedet for å utarbeide teknisk dokumentasjonsmateriale som nevnt i første ledd bokstav b og c, kan leverandøren stille til rådighet materiale som allerede er utarbeidet i samsvar med krav i andre relevante regler som tjener til oppfyllelse av Norges forpliktelser etter EØS-avtalen.</article></article><article class="legalArticle" data-lovdata-URL="LTI/forskrift/2013-05-27-534/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Særlige plikter for forhandlere</span></h3><article class="legalP" id="kapittel-2-paragraf-7-ledd-1">Forhandler av energirelaterte produkter som omfattes av produktspesifikke regler, skal:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-7-ledd-1-punkt-1"><article class="legalP" id="kapittel-2-paragraf-7-ledd-1-punkt-1-ledd-1">plassere etikettene korrekt, synlig og leselig,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-7-ledd-1-punkt-2"><article class="legalP" id="kapittel-2-paragraf-7-ledd-1-punkt-2-ledd-1">sørge for at databladet inngår i produktbrosjyren eller annet materiale som følger produktet når det selges til sluttbrukere,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-7-ledd-1-punkt-3"><article class="legalP" id="kapittel-2-paragraf-7-ledd-1-punkt-3-ledd-1">utstyre alle utstilte produkter som omfattes av produktspesifikke regler, med en korrekt etikett på det relevante språk, samt plassere denne på et iøynefallende sted slik angitt i de produktspesifikke regler.</article></article></li></ul></article></article><article class="legalArticle" data-lovdata-URL="LTI/forskrift/2013-05-27-534/§11" data-name="§11" id="kapittel-2-paragraf-8"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Samsvarsformodning</span></h3><article class="legalP" id="kapittel-2-paragraf-8-ledd-1">Etiketter og datablader skal antas å være i samsvar med denne forskrift, med mindre det motsatte sannsynliggjøres.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2013-05-27-534/KAPITTEL_3"><h2>Kapittel 3. Produktspesifikke regler</h2><article class="legalArticle" data-lovdata-URL="LTI/forskrift/2013-05-27-534/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Oppvaskmaskiner til husholdningsbruk</span></h3><article class="legalP" id="kapittel-3-paragraf-1-ledd-1">EØS-avtalen vedlegg II kap. IV nr. 4i (EU-kommisjonens delegerte forordning (EU) nr. 1059/2010) om supplering av europaparlaments- og rådsdirektiv 2010/30/EU for så vidt angår energimerking av oppvaskmaskiner til husholdningsbruk gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2013-05-27-534/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Kjøleinnretninger til husholdningsbruk</span></h3><article class="legalP" id="kapittel-3-paragraf-2-ledd-1">EØS-avtalen vedlegg II kap. IV nr. 4j (EU-kommisjonens delegerte forordning (EU) nr. 1060/2010) om supplering av europaparlaments- og rådsdirektiv 2010/30/EU for så vidt angår energimerking av kjøleinnretninger til husholdningsbruk gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2013-05-27-534/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Vaskemaskiner til husholdningsbruk</span></h3><article class="legalP" id="kapittel-3-paragraf-3-ledd-1">EØS-avtalen vedlegg II kap. IV nr. 4k (EU-kommisjonens delegerte forordning (EU) nr. 1061/2010) om supplering av europaparlaments- og rådsdirektiv 2010/30/EU for så vidt angår energimerking av vaskemaskiner til husholdningsbruk gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2013-05-27-534/§15" data-name="§15" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Fjernsyn</span></h3><article class="legalP" id="kapittel-3-paragraf-4-ledd-1">EØS-avtalen vedlegg II kap. IV nr. 4l (EU-kommisjonens delegerte forordning (EU) nr. 1062/2010) om supplering av europaparlaments- og rådsdirektiv 2010/30/EU for så vidt angår energimerking av fjernsyn gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2013-05-27-534/§16" data-name="§16" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Klimaanlegg</span></h3><article class="legalP" id="kapittel-3-paragraf-5-ledd-1">EØS-avtalen vedlegg II kap. IV nr. 4m (EU-kommisjonens delegerte forordning (EU) nr. 626/2011) om supplering av europaparlaments- og rådsdirektiv 2010/30/EU for så vidt angår energimerking av klimaanlegg gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2013-05-27-534/§17" data-name="§17" id="kapittel-3-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Tørketromler</span></h3><article class="legalP" id="kapittel-3-paragraf-6-ledd-1">EØS-avtalen vedlegg II kap. IV nr. 4c (EU-kommisjonens delegerte forordning (EU) nr. 392/2012) om supplering av europaparlaments- og rådsdirektiv 2010/30/EU for så vidt angår energimerking av tørketromler gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2013-05-27-534/§18" data-name="§18" id="kapittel-3-paragraf-7"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Elektriske lamper og lysarmaturer</span></h3><article class="legalP" id="kapittel-3-paragraf-7-ledd-1">EØS-avtalen vedlegg II kap. IV nr. 4e (EU-kommisjonens delegerte forordning (EU) nr. 874/2012) om supplering av europaparlaments- og rådsdirektiv 2010/30/EU for så vidt angår energimerking av elektriske lamper og lysarmaturer gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2013-05-27-534/KAPITTEL_4"><h2>Kapittel 4. Diverse bestemmelser</h2><article class="legalArticle" data-lovdata-URL="LTI/forskrift/2013-05-27-534/§19" data-name="§19" id="kapittel-4-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tilsyn og kontroll</span></h3><article class="legalP" id="kapittel-4-paragraf-1-ledd-1">Norges vassdrags- og energidirektorat fører tilsyn med at bestemmelser fastsatt i eller i medhold av forskriften blir oppfylt.</article><article class="legalP" id="kapittel-4-paragraf-1-ledd-2">Enhver plikter å medvirke til gjennomføring av tilsyn. Dette omfatter blant annet å fremskaffe opplysninger og dokumentasjon som er nødvendig for å gjennomføre tilsynet.</article></article><article class="legalArticle" data-lovdata-URL="LTI/forskrift/2013-05-27-534/§20" data-name="§20" id="kapittel-4-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Pålegg og øvrige vedtak</span></h3><article class="legalP" id="kapittel-4-paragraf-2-ledd-1">Norges vassdrags- og energidirektorat kan gi de pålegg og treffe de øvrige vedtak som er nødvendige for gjennomføring av forskriften og vedtak fastsatt med hjemmel i forskriften.</article><article class="legalP" id="kapittel-4-paragraf-2-ledd-2">Vedtak etter første ledd kan blant annet gå ut på<ul class="defaultList"><li data-li-identifier="1)" data-name="1)"><article class="listArticle" id="kapittel-4-paragraf-2-ledd-2-punkt-1"><article class="legalP" id="kapittel-4-paragraf-2-ledd-2-punkt-1-ledd-1">å bringe et energirelatert produkt i samsvar med denne forskrift,</article></article></li><li data-li-identifier="2)" data-name="2)"><article class="listArticle" id="kapittel-4-paragraf-2-ledd-2-punkt-2"><article class="legalP" id="kapittel-4-paragraf-2-ledd-2-punkt-2-ledd-1">å vederlagsfritt avstå prøver på eller fra energirelaterte produkter,</article></article></li><li data-li-identifier="3)" data-name="3)"><article class="listArticle" id="kapittel-4-paragraf-2-ledd-2-punkt-3"><article class="legalP" id="kapittel-4-paragraf-2-ledd-2-punkt-3-ledd-1">å betale utgiftene til undersøkelse dersom produktet viser seg ikke å være i samsvar med denne forskrift,</article></article></li><li data-li-identifier="4)" data-name="4)"><article class="listArticle" id="kapittel-4-paragraf-2-ledd-2-punkt-4"><article class="legalP" id="kapittel-4-paragraf-2-ledd-2-punkt-4-ledd-1">å dokumentere, gjennom fremleggelse av teknisk dokumentasjonsmateriale som omtalt i § 9, at opplysninger på etiketter og datablader er korrekte,</article></article></li><li data-li-identifier="5)" data-name="5)"><article class="listArticle" id="kapittel-4-paragraf-2-ledd-2-punkt-5"><article class="legalP" id="kapittel-4-paragraf-2-ledd-2-punkt-5-ledd-1">innen 10 arbeidsdager etter mottakelse av pålegg eller annet vedtak å vederlagsfritt stille til rådighet for Norges vassdrags- og energidirektorat en elektronisk versjon av teknisk dokumentasjonsmateriale som nevnt i § 9,</article></article></li><li data-li-identifier="6)" data-name="6)"><article class="listArticle" id="kapittel-4-paragraf-2-ledd-2-punkt-6"><article class="legalP" id="kapittel-4-paragraf-2-ledd-2-punkt-6-ledd-1">begrensning av eller forbud mot omsetning av eller adgangen til å ta i bruk et energirelatert produkt.</article></article></li></ul></article></article><article class="legalArticle" data-lovdata-URL="LTI/forskrift/2013-05-27-534/§21" data-name="§21" id="kapittel-4-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Overtredelsesgebyr</span></h3><article class="legalP" id="kapittel-4-paragraf-3-ledd-1">Den som forsettlig eller uaktsomt overtrer en eller flere av bestemmelsene i § 4 til § 10 eller en eller flere bestemmelser i kapittel 3, kan ilegges overtredelsesgebyr av Norges vassdrags- og energidirektorat etter lov 18. desember 1981 nr. 90 § 10, jf. samme lov § 5.</article><article class="legalP" id="kapittel-4-paragraf-3-ledd-2">Overtredelsesgebyr tilfaller statskassen.</article><article class="legalP" id="kapittel-4-paragraf-3-ledd-3">Betalingsfristen for ilagt gebyr er fire uker fra vedtakstidspunktet.</article><article class="legalP" id="kapittel-4-paragraf-3-ledd-4">Norges vassdrags- og energidirektorat kan helt eller delvis frafalle kravet om overtredelsesgebyr.</article></article><article class="legalArticle" data-lovdata-URL="LTI/forskrift/2013-05-27-534/§22" data-name="§22" id="kapittel-4-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Straff</span></h3><article class="legalP" id="kapittel-4-paragraf-4-ledd-1">Den som forsettlig eller grovt uaktsomt vesentlig overtrer lov 18. desember 1981 nr. 90 om merking av forbruksvarer § 5, straffes med bøter etter samme lov § 11.</article></article><article class="legalArticle" data-lovdata-URL="LTI/forskrift/2013-05-27-534/§23" data-name="§23" id="kapittel-4-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse og oppheving av andre forskrifter</span></h3><article class="legalP" id="kapittel-4-paragraf-5-ledd-1">Forskriften trer i kraft 1. juni 2013.</article><article class="legalP" id="kapittel-4-paragraf-5-ledd-2">Fra samme tidspunkt oppheves forskrift 6. september 1996 nr. 892 om gjennomføringsreglar for rådsdirektiv 92/75/EØF med omsyn til energimerking av hushaldsvaskemaskiner, forskrift 14. april 1999 nr. 524 om gjennomføringsreglar for rådsdirektiv 92/75/EØF med omsyn til energimerking av hushaldsoppvaskmaskiner, forskrift 30. juni 2004 nr. 1062 om nærmere regler for gjennomføring av rådsdirektiv 92/75/EØF med hensyn til energimerking av kjøleskap, frysere og kombinasjoner av slike, forskrift 18. november 2004 nr. 1474 om gjennomføringsregler for Rådsdirektiv 92/75/EØF med hensyn til energimerking av klimaanlegg til husholdningsbruk og forskrift 6. september 1996 nr. 893 om gjennomføringsreglar for rådsdirektiv 92/75/EØF med omsyn til energimerking av hushaldstørketromlar.</article><article class="legalP" id="kapittel-4-paragraf-5-ledd-3">Forskrift 3. mars 1999 nr. 287 om gjennomføringsreglar for rådsdirektiv 92/75/EØF med omsyn til energimerking av hushaldslamper oppheves med virkning fra 1. september 2013.</article></article><article class="legalArticle" data-lovdata-URL="LTI/forskrift/2013-05-27-534/§24" data-name="§24" id="kapittel-4-paragraf-6"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Endring i andre forskrifter</span></h3><article class="legalP" id="kapittel-4-paragraf-6-ledd-1">Med virkning fra den tid denne forskrift settes i kraft, gjøres følgende endringer i andre forskrifter:</article><article class="legalP" id="kapittel-4-paragraf-6-ledd-2">I forskrift 10. januar 1996 nr. 16 om angivelse av husholdningsapparaters energi- og ressursforbruk ved hjelp av merking og standardiserte vareopplysninger gjøres følgende endringer:</article> <article class="defaultP" margin-top="true">§ 1 annet ledd skal lyde:</article><article class="legalP" id="kapittel-4-paragraf-6-ledd-3">Denne forskrift kommer til anvendelse på følgende typer av husholdningsapparater, også når de selges til andre formål enn husholdningsbruk:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-6-ledd-3-punkt-1"><article class="legalP" id="kapittel-4-paragraf-6-ledd-3-punkt-1-ledd-1">kombinasjoner av vaskemaskiner og tørketromler,</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-3-punkt-2"><article class="legalP" id="kapittel-4-paragraf-6-ledd-3-punkt-2-ledd-1">stekeovner,</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-3-punkt-3"><article class="legalP" id="kapittel-4-paragraf-6-ledd-3-punkt-3-ledd-1">vannvarmere og varmtvannsbeholdere,</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-3-punkt-4"><article class="legalP" id="kapittel-4-paragraf-6-ledd-3-punkt-4-ledd-1">lyskilder.</article></article></li></ul></article><article class="legalP" id="kapittel-4-paragraf-6-ledd-4">I forskrift 3. mars 1999 nr. 287 om gjennomføringsreglar for rådsdirektiv 92/75/EØF med omsyn til energimerking av hushaldslamper gjøres følgende endringer:</article> <article class="defaultP" margin-top="true">Ny § 12 skal lyde:</article><article class="futureLegalArticle" data-name="§12" id="kapittel-4-paragraf-6-foreslåttparagraf-1"><span class="futureLegalArticleHeader"><span class="legalArticleValue">§ 12</span>.</span><article class="legalP" id="kapittel-4-paragraf-6-foreslåttparagraf-1-ledd-1">Hushaldslamper som bringes i omsetning, irekna blir boden fram for sal, leige eller kjøp på avbetaling, før den 1. september 2013, og som oppfyller krava i forskrift 27. mai 2013 nr. 534 om energimerking av energirelaterte produkter § 18, skal reknast for å oppfylle dei krav i denne forskrift som tener til gjennomføring av EØS-avtalen vedlegg II kap. IV nr. 4e (EU-kommisjonens direktiv 98/11/EF for så vidt angår energimerking av hushaldslamper).</article></article> <article class="defaultP" margin-top="true">Nåværende § 12 blir ny § 13.</article> <article class="defaultP" margin-top="true">Med virkning fra 1. september 2013, gjøres følgende endringer i andre forskrifter:</article> <article class="defaultP" margin-top="true">I forskrift 10. januar 1996 nr. 16 om angivelse av husholdningsapparaters energi- og ressursforbruk ved hjelp av merking og standardiserte vareopplysninger skal § 1 annet ledd lyde:</article><article class="legalP" id="kapittel-4-paragraf-6-ledd-5">Denne forskrift kommer til anvendelse på følgende typer av husholdningsapparater, også når de selges til andre formål enn husholdningsbruk:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-6-ledd-5-punkt-1"><article class="legalP" id="kapittel-4-paragraf-6-ledd-5-punkt-1-ledd-1">kombinasjoner av vaskemaskiner og tørketromler</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-5-punkt-2"><article class="legalP" id="kapittel-4-paragraf-6-ledd-5-punkt-2-ledd-1">stekeovner</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-5-punkt-3"><article class="legalP" id="kapittel-4-paragraf-6-ledd-5-punkt-3-ledd-1">vannvarmere og varmtvannsbeholdere.</article></article></li></ul></article></article></section><section class="section" id="kapittel-5" data-lovdata-URL="LTI/forskrift/2013-05-27-534/KAPITTEL_5"><h2>Forordninger</h2><article class="legalP" id="kapittel-5-ledd-1">For å lese forordning (EU) nr. 1059/2010 i pdf se her: (pdf)</article><article class="legalP" data-text-size="small" id="kapittel-5-ledd-2">Uoffisiell versjon.</article><article class="legalP" id="kapittel-5-ledd-3">For å lese forordning (EU) nr. 1060/2010 i pdf se her: (pdf)</article><article class="legalP" data-text-size="small" id="kapittel-5-ledd-4">Uoffisiell versjon.</article><article class="legalP" id="kapittel-5-ledd-5">For å lese forordning (EU) nr. 1061/2010 i pdf se her: (pdf)</article><article class="legalP" data-text-size="small" id="kapittel-5-ledd-6">Uoffisiell versjon.</article><article class="legalP" id="kapittel-5-ledd-7">For å lese forordning (EU) nr. 1062/2010 i pdf se her: (pdf)</article><article class="legalP" data-text-size="small" id="kapittel-5-ledd-8">Uoffisiell versjon.</article><article class="legalP" id="kapittel-5-ledd-9">For å lese forordning (EU) nr. 626/2011 i pdf se her: (pdf)</article><article class="legalP" data-text-size="small" id="kapittel-5-ledd-10">Uoffisiell versjon.</article><article class="legalP" id="kapittel-5-ledd-11">For å lese forordning (EU) nr. 392/2012 i pdf se her: (pdf)</article><article class="legalP" data-text-size="small" id="kapittel-5-ledd-12">Uoffisiell versjon.</article><article class="legalP" id="kapittel-5-ledd-13">For å lese forordning (EU) nr. 874/2012 i pdf se her: (pdf)</article><article class="legalP" data-text-size="small" id="kapittel-5-ledd-14">Uoffisiell versjon.</article></section></main></body></html>