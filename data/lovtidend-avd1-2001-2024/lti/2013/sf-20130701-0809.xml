<!DOCTYPE html><html lang="no"><head><title>Forskrift om fordeling og avgrensning av produksjonskapasiteten i tillatelser til matfisk av laks, ørret og regnbueørret i sjøvann</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-07-01-809</dd><dt class="dokid">DokumentID</dt><dd class="dokid">LTI/forskrift/2013-07-01-809</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 10 s 1759</dd><dt class="dateInForce">I kraft fra</dt><dd class="dateInForce">2013-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1800</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§7</li></ul></dd><dt class="dateOfPublication">Kunngjort</dt><dd class="dateOfPublication">2013-07-01 15:15</dd><dt class="journalNumber">Journalnummer</dt><dd class="journalNumber">2013-0759</dd><dt class="titleShort">Korttittel</dt><dd class="titleShort">Forskrift om matfisk av laks, ørret og regnbueørret i sjøvann</dd><dt class="title">Tittel</dt><dd class="title">Forskrift om fordeling og avgrensning av produksjonskapasiteten i tillatelser til matfisk av laks, ørret og regnbueørret i sjøvann</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 1. juli 2013 med hjemmel i lov 17. juni 2005 nr. 79 om akvakultur (akvakulturloven) § 7.</dd><dt class="refid">RefID</dt><dd class="refid">forskrift/2013-07-01-809</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fordeling og avgrensning av produksjonskapasiteten i tillatelser til matfisk av laks, ørret og regnbueørret i sjøvann<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li></ul></li><li>Kapittel 2. Krav til virksomheten for kontroll med eller erverv som medfører kontroll med 15 % eller mer av produksjonskapasiteten i Norge<ul class="tocSubUl"><li>§ 3. Krav om tillatelse for kontroll med eller erverv som medfører kontroll med 15 % eller mer av produksjonskapasiteten i tillatelser til matfisk av laks, ørret og regnbueørret i sjø i Norge</li><li>§ 4. Krav til bearbeidingsgrad, FoU-virksomhet og lærling- eller traineeplasser for erverv som medfører kontroll med mer enn 15 % av produksjonskapasiteten i Norge</li><li>§ 5. Krav spredning av foretakets virksomhet forkontroll med 15 % eller mer av produksjonskapasiteten</li><li>§ 6. Regional begrensning</li><li>§ 7. Dokumentasjon i søknaden</li><li>§ 8. Rapportering</li><li>§ 9. Register</li></ul></li><li>Kapittel 3. Avsluttende bestemmelser<ul class="tocSubUl"><li>§ 10. Dispensasjon</li><li>§ 11. Reaksjoner og administrative sanksjoner</li><li>§ 12. Tilsyn</li><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2013-07-01-809" id="dokument"><h1>Forskrift om fordeling og avgrensning av produksjonskapasiteten i tillatelser til matfisk av laks, ørret og regnbueørret i sjøvann</h1><section class="section" data-name="kap1" id="kapittel-1" data-lovdata-URL="LTI/forskrift/2013-07-01-809/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2013-07-01-809/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal fremme verdiskaping på kysten og hensynet til en rimelig fordeling av fordelen av å bruke fellesskapets arealer i norske kystkommuner, gjennom fordeling og avgrensning av produksjonskapasiteten til tillatelser til matfisk av laks, ørret og regnbueørret i sjø.</article></article><article class="legalArticle" data-lovdata-URL="LTI/forskrift/2013-07-01-809/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for foretak med tillatelse til kommersiell oppdrett av matfisk av laks, ørret og regnbueørret i sjøvann, jf. lov 17. juni 2005 nr. 79 om akvakultur (akvakulturloven).</article></article></section><section class="section" data-name="kap2" id="kapittel-2" data-lovdata-URL="LTI/forskrift/2013-07-01-809/KAPITTEL_2"><h2>Kapittel 2. Krav til virksomheten for kontroll med eller erverv som medfører kontroll med 15&#xa0;% eller mer av produksjonskapasiteten i Norge</h2><article class="legalArticle" data-lovdata-URL="LTI/forskrift/2013-07-01-809/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav om tillatelse for kontroll med eller erverv som medfører kontroll med 15&#xa0;% eller mer av produksjonskapasiteten i tillatelser til matfisk av laks, ørret og regnbueørret i sjø i Norge</span></h3><article class="legalP" id="kapittel-2-paragraf-1-ledd-1">Det er ikke tillatt å kontrollere 15&#xa0;% eller mer av den totale produksjonskapasiteten i Norge uten tillatelse. Departementet kan etter søknad gi ervervstillatelse i tråd med vilkårene i § 4 – § 7. Med kontroll menes direkte eller indirekte eierskap til mer enn halvparten av eierinteressene, eller at det på annen måte oppnås tilsvarende kontroll, i foretak som har tillatelse til kommersielt oppdrett av matfisk av laks og ørret i sjø.</article><article class="legalP" id="kapittel-2-paragraf-1-ledd-2">I ervervstillatelsen skal det fastsettes krav i tråd med § 4 og § 5, herunder hvor lenge kravene til gjennomsnittlig bearbeidingsgrad, FoU-virksomhet og lærling- eller traineeplasser i § 4 skal løpe. Ved utløpet av en slik tidsperiode starter en ny tidsperiode som grunnlag for gjennomsnittsberegninger.</article><article class="legalP" id="kapittel-2-paragraf-1-ledd-3">Det må søkes om ny tillatelse for erverv som medfører at foretaket får kontroll med en større andel av produksjonskapasiteten enn det som fremgår av departementets tillatelse etter første ledd.</article></article><article class="legalArticle" data-lovdata-URL="LTI/forskrift/2013-07-01-809/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav til bearbeidingsgrad, FoU-virksomhet og lærling- eller traineeplasser for erverv som medfører kontroll med mer enn 15&#xa0;% av produksjonskapasiteten i Norge</span></h3><article class="legalP" id="kapittel-2-paragraf-2-ledd-1">Ved kontroll med eller erverv som medfører kontroll med 15&#xa0;% og inntil 20&#xa0;% av produksjonskapasiteten, skal foretaket ha en gjennomsnittlig bearbeidingsgrad på 25&#xa0;%, gjennomsnittlig FoU-innsats på 30 millioner kroner og i gjennomsnitt tilby minst 20 lærling- eller traineeplasser i en norsk kystkommune.</article><article class="legalP" id="kapittel-2-paragraf-2-ledd-2">Ved kontroll med eller erverv som medfører kontroll med 20&#xa0;% og inntil 25&#xa0;% av produksjonskapasiteten skal foretaket ha en gjennomsnittlig bearbeidingsgrad på 30&#xa0;%, ha en gjennomsnittlig FoU-innsats på 50 millioner kroner og i gjennomsnitt tilby minst 30 lærling- eller traineeplasser i en norsk kystkommune.</article><article class="legalP" id="kapittel-2-paragraf-2-ledd-3">Ved kontroll med eller erverv som fører til kontroll med 25&#xa0;% og inntil 30&#xa0;% av produksjonskapasiteten, skal foretaket ha en gjennomsnittlig bearbeidingsgrad på 36&#xa0;%, ha en gjennomsnittlig FoU-innsats på 70 millioner kroner og i gjennomsnitt tilby minst 50 lærling- eller traineeplasser i en norsk kystkommune.</article><article class="legalP" id="kapittel-2-paragraf-2-ledd-4">Ved kontroll med eller erverv som fører til kontroll med 30&#xa0;% og inntil 35&#xa0;% av produksjonskapasiteten, skal foretaket ha en gjennomsnittlig bearbeidingsgrad på 38&#xa0;%, ha en gjennomsnittlig FoU-innsats på 80 millioner kroner og i gjennomsnitt tilby minst 60 lærling- eller traineeplasser i en norsk kystkommune.</article><article class="legalP" id="kapittel-2-paragraf-2-ledd-5">Ved kontroll med eller erverv som fører til kontroll med 35&#xa0;% og inntil 40&#xa0;% av produksjonskapasiteten, skal foretaket ha en gjennomsnittlig bearbeidingsgrad på 40&#xa0;%, ha en gjennomsnittlig FoU-innsats på 100 millioner kroner og i gjennomsnitt tilby minst 70 lærling- eller traineeplasser i en norsk kystkommune.</article><article class="legalP" id="kapittel-2-paragraf-2-ledd-6">Departementet kan i særlige tilfeller gi tillatelse til kontroll med mer enn 40&#xa0;% den totale produksjonskapasiteten. Departementet skal stille krav om bearbeidingsgrad, FoU-virksomhet eller lærling- eller traineeplasser. Det kan også stilles ytterligere krav som kan bidra til å ivareta forskriftens formål etter § 1.</article></article><article class="legalArticle" data-lovdata-URL="LTI/forskrift/2013-07-01-809/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav spredning av foretakets virksomhet forkontroll med 15&#xa0;% eller mer av produksjonskapasiteten</span></h3><article class="legalP" id="kapittel-2-paragraf-3-ledd-1">For å sikre spredning av havbruksaktivitet i norske kystdistrikt, skal foretak som kontrollerer 15&#xa0;% eller mer av produksjonskapasiteten i Norge ha minst ett aktivitetssenter i hver av Fiskeridirektoratets regioner foretaket har havbruksvirksomhet.</article><article class="legalP" id="kapittel-2-paragraf-3-ledd-2">Departementet kan i enkeltvedtak stille nærmere krav til spredningen av virksomheten.</article></article><article class="legalArticle" data-lovdata-URL="LTI/forskrift/2013-07-01-809/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Regional begrensning</span></h3><article class="legalP" id="kapittel-2-paragraf-4-ledd-1">Det er ikke tillatt å kontrollere mer enn 50&#xa0;% av den samlede produksjonskapasiteten innenfor en av Fiskeridirektoratets regioner.</article></article><article class="legalArticle" data-lovdata-URL="LTI/forskrift/2013-07-01-809/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dokumentasjon i søknaden</span></h3><article class="legalP" id="kapittel-2-paragraf-5-ledd-1">I søknad om tillatelse om å erverve kontroll med mer enn 15&#xa0;% av produksjonskapasiteten i Norge, skal følgende opplysninger omfattes:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">tillatelsesinnehaver,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">fordeling av eierandel etter eierstrukturendringen,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">driftsleders kvalifikasjoner innen akvakultur,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-5-ledd-1-punkt-4"><article class="legalP" id="kapittel-2-paragraf-5-ledd-1-punkt-4-ledd-1">informasjon om erververen, herunder beskrivelsen av erververens virksomhet, antall ansatte, årsregnskap, årsberetning og firmaattest,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-5-ledd-1-punkt-5"><article class="legalP" id="kapittel-2-paragraf-5-ledd-1-punkt-5-ledd-1">begrunnelsen for og intensjonen med ervervet, herunder investeringsplaner,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-5-ledd-1-punkt-6"><article class="legalP" id="kapittel-2-paragraf-5-ledd-1-punkt-6-ledd-1">informasjon om det foretak det er ervervet eierandeler i, herunder beskrivelse av virksomheten, antall ansatte, årsregnskap, årsberetning og firmaattest,</article></article></li><li data-li-identifier="g)" data-name="g)"><article class="listArticle" id="kapittel-2-paragraf-5-ledd-1-punkt-7"><article class="legalP" id="kapittel-2-paragraf-5-ledd-1-punkt-7-ledd-1">ervervets betydning for fremtidig sysselsetting og aktivitet i norske kystdistrikt,</article></article></li><li data-li-identifier="h)" data-name="h)"><article class="listArticle" id="kapittel-2-paragraf-5-ledd-1-punkt-8"><article class="legalP" id="kapittel-2-paragraf-5-ledd-1-punkt-8-ledd-1">foretakets planer for å oppfylle vilkårene i § 4, § 5 og § 6.</article></article></li></ul></article><article class="legalP" id="kapittel-2-paragraf-5-ledd-2">Departementet kan i tillegg be om annen dokumentasjon som er nødvendig for å vurdere søknaden.</article></article><article class="legalArticle" data-lovdata-URL="LTI/forskrift/2013-07-01-809/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Rapportering</span></h3><article class="legalP" id="kapittel-2-paragraf-6-ledd-1">Foretaket skal årlig rapportere om oppfyllelse og planer for videre oppfølging av vilkårene i § 3 – § 6. Rapporten skal forelegges departementet seks måneder etter regnskapsårets slutt. Av rapporten skal følgende opplysninger fremgå:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">antall akvakulturtillatelser foretaket kontrollerer helt eller delvis,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">gjennomsnittlig og siste regnskapsårs bearbeidingsgrad,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">gjennomsnittlig og siste regnskapsårs FoU-innsats,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">antall lærling- eller traineeplasser i foretaket som er tilbudt og besatt siste regnskapsår og i gjennomsnitt</article></article></li><li data-li-identifier="e)" data-name="e)"><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">utviklingen i foretakets sysselsetting siste år og i gjennomsnitt for ervervsperioden.</article></article></li></ul></article></article><article class="legalArticle" data-lovdata-URL="LTI/forskrift/2013-07-01-809/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Register</span></h3><article class="legalP" id="kapittel-2-paragraf-7-ledd-1">Foretaket skal ha tilgjengelig et register over antall tillatelser og produksjonskapasitet, samt eierinteresser i datterselskap eller på annen måte tilknyttede foretak med tillatelse til oppdrett av matfisk av laks og ørret i sjø.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2013-07-01-809/KAPITTEL_3"><h2>Kapittel 3. Avsluttende bestemmelser</h2><article class="legalArticle" data-lovdata-URL="LTI/forskrift/2013-07-01-809/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h3><article class="legalP" id="kapittel-3-paragraf-1-ledd-1">Det kan i særlige tilfeller gis dispensasjon fra denne forskriften.</article></article><article class="legalArticle" data-lovdata-URL="LTI/forskrift/2013-07-01-809/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Reaksjoner og administrative sanksjoner</span></h3><article class="legalP" id="kapittel-3-paragraf-2-ledd-1">Ved overtredelse av denne forskriften eller ervervstillatelse i tråd med § 3, kan det kan ilegges reaksjoner og administrative sanksjoner i tråd med § 9 og kapittel 7 i akvakulturloven.</article></article><article class="legalArticle" data-lovdata-URL="LTI/forskrift/2013-07-01-809/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilsyn</span></h3><article class="legalP" id="kapittel-3-paragraf-3-ledd-1">Fiskeridirektoratet fører tilsyn med vedtak fattet med hjemmel i denne forskriften.</article></article><article class="legalArticle" data-lovdata-URL="LTI/forskrift/2013-07-01-809/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-4-ledd-1">Forskriften trer i kraft 1. juli 2013.</article><article class="legalP" id="kapittel-3-paragraf-4-ledd-2">Samtidig oppheves forskrift 22. desember 2004 nr. 1800 om kontroll med eiermessige endringer i selskap mv. som innehar tillatelse til oppdrett av matfisk av laks i sjø (eierkontrollforskriften).</article></article></section></main></body></html>