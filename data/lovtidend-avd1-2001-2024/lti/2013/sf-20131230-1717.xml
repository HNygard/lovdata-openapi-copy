<!DOCTYPE html><html lang="no"><head><title>Forskrift om endring i forskrift om konstruksjon, utforming og fremstilling av arbeidsutstyr som ikke dekkes av forskrift om maskiner (produsentforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-30-1717</dd><dt class="dokid">DokumentID</dt><dd class="dokid">LTI/forskrift/2013-12-30-1717</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 19 s 3284</dd><dt class="dateInForce">I kraft fra</dt><dd class="dateInForce">2014-01-01, 2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-06-1359</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-3</li><li>lov/2005-06-17-62/§1-4</li><li>lov/2005-06-17-62/§5-4</li><li>lov/2005-06-17-62/§5-5</li></ul></dd><dt class="dateOfPublication">Kunngjort</dt><dd class="dateOfPublication">2014-01-09 15:30</dd><dt class="journalNumber">Journalnummer</dt><dd class="journalNumber">2013-1506</dd><dt class="titleShort">Korttittel</dt><dd class="titleShort">Endr. i produsentforskriften</dd><dt class="title">Tittel</dt><dd class="title">Forskrift om endring i forskrift om konstruksjon, utforming og fremstilling av arbeidsutstyr som ikke dekkes av forskrift om maskiner (produsentforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 30. desember 2013 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3, § 1-4, § 5-4 og § 5-5.</dd><dt class="refid">RefID</dt><dd class="refid">forskrift/2013-12-30-1717</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om konstruksjon, utforming og fremstilling av arbeidsutstyr som ikke dekkes av forskrift om maskiner (produsentforskriften)<ul class="tocSubUl"><li>I<ul class="tocSubUl"><li>§ 4-1. Styrke og stabilitet</li><li>§ 4-3. Merking</li><li>§ 4-4. Monterings- og bruksveiledning</li><li>§ 4-5. Sertifikat</li><li>§ 6-2. Overtredelsesgebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-30-1717" id="dokument"><h1>Forskrift om endring i forskrift om konstruksjon, utforming og fremstilling av arbeidsutstyr som ikke dekkes av forskrift om maskiner (produsentforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-30-1717/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. desember 2011 nr. 1359 om konstruksjon, utforming og fremstilling av arbeidsutstyr som ikke dekkes av forskrift om maskiner (produsentforskriften) gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om konstruksjon, utforming og fremstilling av arbeidsutstyr og kjemikalier (produsentforskriften)</i></article> <article class="defaultP" margin-top="true">§ 4-1 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Styrke og stabilitet</span></span><article class="legalP" id="kapittel-1-foreslåttparagraf-1-ledd-1">Stillaser, stiger, takstiger, rekkverk, taksikringsprodukter og tilhørende komponenter skal være konstruert og produsert slik at det ferdige produktet får tilfredsstillende styrke og stabilitet før de settes i omsetning.</article><article class="legalP" id="kapittel-1-foreslåttparagraf-1-ledd-2">Materialer til stillaser, stiger, rekkverk og komponenter til disse skal velges og beregnes slik at det er fullt forsvarlig å bruke det ferdige produktet.</article></article> <article class="defaultP" margin-top="true">Nåværende § 4-4 blir § 4-2.</article> <article class="defaultP" margin-top="true">§ 4-3 skal lyde:</article><article class="futureLegalArticle" data-name="§4-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Merking</span></span><article class="legalP" id="kapittel-1-foreslåttparagraf-2-ledd-1">Arbeidsutstyr som skal ha sertifikat etter § 4-5, skal være varig og synlig merket med produsentens navn eller registrerte varemerke og produksjonsåret.</article></article> <article class="defaultP" margin-top="true">§ 4-4 skal lyde:</article><article class="futureLegalArticle" data-name="§4-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Monterings- og bruksveiledning</span></span><article class="legalP" id="kapittel-1-foreslåttparagraf-3-ledd-1">Den som produserer eller setter i omsetning arbeidsutstyr etter § 4-1, skal utarbeide monteringsveiledninger. Veiledningen skal være på norsk og gi informasjon om belastningsklasse, fundamentering, oppstilling, bruk, tilsyn, demontering, vedlikehold, reparasjon og kassasjonskriterier. Veiledningen skal følge med produktet.</article><article class="legalP" id="kapittel-1-foreslåttparagraf-3-ledd-2">Monteringsveiledningen skal angi hvordan de forskjellige komponentene skal settes sammen og hvordan stillaset skal avstives og forankres.</article><article class="legalP" id="kapittel-1-foreslåttparagraf-3-ledd-3">Når et stillassystem kan monteres på flere måter slik at det kan dekke forskjellige belastningsklasser, skal dette gå klart fram av monteringsveiledningen.</article></article> <article class="defaultP" margin-top="true">§ 4-5 skal lyde:</article><article class="futureLegalArticle" data-name="§4-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Sertifikat</span></span><article class="legalP" id="kapittel-1-foreslåttparagraf-4-ledd-1">Samsvar med kravene i § 4-1 til § 4-4 skal dokumenteres med et sertifikat utstedt av et sertifiseringsorgan innen EØS som er akkreditert for oppgaven. Dette gjelder ikke dersom produktet omsettes i et mindre antall enn 10.</article><article class="legalP" id="kapittel-1-foreslåttparagraf-4-ledd-2">Sertifikatet skal være på norsk og inneholde informasjon om produsenten, leverandøren, produktnavnet, produkttypen, materialene og en bekreftelse på at kravene i § 4-1 til § 4-4 og eventuelle relevante standarder er oppfylt. Sertifikatet er gyldighet i maksimalt ti år.</article><article class="legalP" id="kapittel-1-foreslåttparagraf-4-ledd-3">Arbeidstilsynet kan kreve å få fremlagt sertifikatet og testrapporten.</article></article> <article class="defaultP" margin-top="true">§ 4-6 til § 4-10 oppheves.</article> <article class="defaultP" margin-top="true">§ 6-2 skal lyde:</article><article class="futureLegalArticle" data-name="§6-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-5-ledd-1">Dersom noen som har handlet på vegne av virksomheten har overtrådt bestemmelser i forskriften her eller vedtak gitt i medhold av denne, kan virksomheten ilegges overtredelsesgebyr etter arbeidsmiljøloven § 18-10.</article></article> <article class="defaultP" margin-top="true">Nåværende § 6-2 blir § 6-3.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-30-1717/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Følgende endringer trer i kraft 1. januar 2014:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">forskriftens tittel endres</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">§ 6-2 om Overtredelsesgebyr</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">gammel § 6-2 blir ny § 6-3.</article></article></li></ul></article><article class="legalP" id="kapittel-2-ledd-2">De øvrige endringene (§ 4-1 til og med § 4-10) trer i kraft 1. januar 2015.</article></section></main></body></html>