<!DOCTYPE html><html lang="no"><head><title>Forskrift om endring i forskrift om statens stipend og garantiinntekter for kunstnere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-24-758</dd><dt class="dokid">DokumentID</dt><dd class="dokid">LTI/forskrift/2013-06-24-758</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 10 s 1684</dd><dt class="dateInForce">I kraft fra</dt><dd class="dateInForce">2013-06-24</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-09-16-936</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§3</li><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">2013-06-27 14:00</dd><dt class="journalNumber">Journalnummer</dt><dd class="journalNumber">2013-0696</dd><dt class="titleShort">Korttittel</dt><dd class="titleShort">Endr. i forskrift om statens kunsterstipend m.m.</dd><dt class="title">Tittel</dt><dd class="title">Forskrift om endring i forskrift om statens stipend og garantiinntekter for kunstnere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 24. juni 2013 med hjemmel i Kongeriget Norges Grundlov 17. mai 1814 § 3 og § 75 og Stortingets budsjettvedtak.</dd><dt class="refid">RefID</dt><dd class="refid">forskrift/2013-06-24-758</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om statens stipend og garantiinntekter for kunstnere<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-06-24-758" id="dokument"><h1>Forskrift om endring i forskrift om statens stipend og garantiinntekter for kunstnere</h1><section class="section" data-name="kapI" id="kapittel-1" data-lovdata-URL="LTI/forskrift/2013-06-24-758/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. september 1998 nr. 936 om statens stipend og garantiinntekter for kunstnere gjøres følgende endringer:</article> <article class="defaultP" margin-top="true">Punkt 1 skal i sin helhet lyde:</article><article class="legalP" id="kapittel-1-ledd-2">Statens stipend og garantiinntekter for kunstnere omfatter garantiinntekt, arbeidsstipend, arbeidsstipend for yngre/nyetablerte, diversestipend, diversestipend for nyutdannede kunstnere, stipend for eldre fortjente kunstnere, stipend for etablerte kunstnere og stipend for seniorkunstnere. Stipend tildeles etter søknad fra den enkelte kunstner.</article><article class="legalP" id="kapittel-1-ledd-3">Det tildeles ikke nye garantiinntekter eller stipend for eldre fortjente kunstnere.</article> <article class="defaultP" margin-top="true">Punkt 2 andre ledd, første punktum skal lyde:</article><article class="legalP" id="kapittel-1-ledd-4">Størrelsen på arbeidsstipend, arbeidsstipend for yngre/nyetablerte kunstnere, stipend for etablerte kunstnere, stipend for seniorkunstnere og stipend for eldre fortjente kunstnere samt maksimumsbeløp for garantiinntekt fastsettes av Stortinget i de årlige budsjettvedtak, likevel slik at garantiinntektens maksimumsbeløp reguleres med samme prosentmessige økning som gis på laveste lønnstrinn på hovedlønnstabellen (tabell A) for arbeidstakere i staten.</article> <article class="defaultP" margin-top="true">Punkt 4 første ledd, første punktum skal lyde:</article><article class="legalP" id="kapittel-1-ledd-5">Statens stipend for kunstnere kan tildeles kunstnere som i hovedsak bor og har sitt virke i Norge.</article> <article class="defaultP" margin-top="true">Endringer i punkt 5:</article> <article class="defaultP" margin-top="true">Første ledd, første punktum skal lyde:</article><article class="legalP" id="kapittel-1-ledd-6">Ved tildeling av stipend skal det bare legges vekt på kunstnerisk aktivitet og kvalitet.</article> <article class="defaultP" margin-top="true">Tredje ledd, annet punktum skal lyde:</article><article class="legalP" id="kapittel-1-ledd-7">Mottakere av garantiinntekt, stipend for etablerte kunstnere, stipend for seniorkunstnere, arbeidsstipend og arbeidsstipend for yngre/nyetablerte kunstnere kan likevel få tildelt diversestipend, diversestipend for nyutdannede kunstnere og utstillingsstipend.</article> <article class="defaultP" margin-top="true">Punkt 6 skal i sin helhet lyde:</article><article class="legalP" id="kapittel-1-ledd-8">Stipend kunngjøres i Norsk lysingsblad og på Kulturrådets nettsider, med henvisningsannonse i dagspressen.</article><article class="legalP" id="kapittel-1-ledd-9">Søknadsfrist er 15. oktober hvert år. Søknader som er levert etter søknadsfristen, blir ikke behandlet.</article> <article class="defaultP" margin-top="true">Endringer i punkt 7:</article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-10">Det skal søkes på fastsatt søknadsskjema. Søknaden må være fullstendig utfylt med fyllestgjørende begrunnelse.</article> <article class="defaultP" margin-top="true">Andre ledd oppheves.</article> <article class="defaultP" margin-top="true">Endringer i punkt 8:</article> <article class="defaultP" margin-top="true">Første ledd, første punktum skal lyde:</article><article class="legalP" id="kapittel-1-ledd-11">Utvalget tildeler stipend etter innstilling fra sakkyndige komiteer oppnevnt av kunstnerorganisasjonene.</article> <article class="defaultP" margin-top="true">Tredje ledd oppheves.</article> <article class="defaultP" margin-top="true">Fjerde ledd, andre punktum oppheves.</article> <article class="defaultP" margin-top="true">Endringer i punkt 8.1:</article> <article class="defaultP" margin-top="true">Første ledd, første punktum skal lyde:</article><article class="legalP" id="kapittel-1-ledd-12">Utvalget består av fem medlemmer med varamedlemmer som oppnevnes av departementet.</article> <article class="defaultP" margin-top="true">Første ledd, tredje punktum skal lyde:</article><article class="legalP" id="kapittel-1-ledd-13">To av medlemmene med varamedlemmer oppnevnes etter felles innstilling fra mer enn halvparten av de kunstnerorganisasjonene som overfor Utvalget innstiller til stipend.</article> <article class="defaultP" margin-top="true">Sjette ledd, første punktum skal lyde:</article><article class="legalP" id="kapittel-1-ledd-14">Utvalget skal tildele stipend etter innstilling fra sakkyndige stipendkomiteer.</article> <article class="defaultP" margin-top="true">Åttende ledd, andre punktum oppheves.</article> <article class="defaultP" margin-top="true">Siste ledd skal lyde:</article><article class="legalP" id="kapittel-1-ledd-15">Utskrift av protokoll og oversikt over tildelingene sendes til departementet til orientering.</article> <article class="defaultP" margin-top="true">Endringer i punkt 8.2.1:</article> <article class="defaultP" margin-top="true">Første ledd, andre punktum skal lyde:</article><article class="legalP" id="kapittel-1-ledd-16">De innstiller til stipend samt innstiller til Utvalget om fortsatt opprettholdelse eller bortfall av garantiinntekten.</article> <article class="defaultP" margin-top="true">Tredje ledd, første punktum skal lyde:</article><article class="legalP" id="kapittel-1-ledd-17">For kunstnergrupper der det ikke utpeker seg noen representativ organisasjon med nødvendig sakkyndighet, kan den innstillende komité oppnevnes av departementet eller den departementet delegerer til.</article> <article class="defaultP" margin-top="true">Endringer i punkt 8.2.3:</article> <article class="defaultP" margin-top="true">Første ledd oppheves.</article> <article class="defaultP" margin-top="true">Tredje ledd, andre punktum oppheves.</article> <article class="defaultP" margin-top="true">Endringer i punkt 9:</article> <article class="defaultP" margin-top="true">Første ledd, første punktum skal lyde:</article><article class="legalP" id="kapittel-1-ledd-18">Utvalgets vedtak kan påklages til departementet.</article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-19">Det er ikke adgang til å klage over det faglige kunstneriske skjønn, jf. forskrift 20. november 1987 nr. 924.</article> <article class="defaultP" margin-top="true">Tredje ledd, andre punktum skal lyde:</article><article class="legalP" id="kapittel-1-ledd-20">Dersom Utvalget opprettholder det opprinnelige vedtaket, sendes Utvalgets anbefaling til departementet.</article> <article class="defaultP" margin-top="true">Siste ledd oppheves.</article> <article class="defaultP" margin-top="true">Endringer i punkt 11:</article> <article class="defaultP" margin-top="true">Første ledd, første punktum skal lyde:</article><article class="legalP" id="kapittel-1-ledd-21">Dersom rapporteringsplikten ikke overholdes, stanses utbetaling av stipend/garantiinntekt inntil rapporteringsplikten er overholdt.</article> <article class="defaultP" margin-top="true">Siste ledd oppheves og erstattes med nytt siste ledd:</article><article class="legalP" id="kapittel-1-ledd-22">I henhold til Stortingets bevilgningsreglement § 10 har tilskuddsforvalteren adgang til å føre kontroll med at midlene benyttes etter forutsetningene.</article> <article class="defaultP" margin-top="true">Punkt 13.1 skal i sin helhet lyde:</article><article class="legalP" id="kapittel-1-ledd-23">Arbeidsstipend skal gi kunstnere anledning til å videreutvikle sitt kunstneriske virke og til å kunne ha kunstnerisk aktivitet som sin hovedbeskjeftigelse.</article><article class="legalP" id="kapittel-1-ledd-24">Arbeidsstipend skal også kunne gis til omskolering til annen kunstnerisk virksomhet.</article> <article class="defaultP" margin-top="true">Punkt 13.3 første ledd, første punktum skal lyde:</article><article class="legalP" id="kapittel-1-ledd-25">Dersom det er særskilte grunner for at kunstneren bør få fornyet sitt arbeidsstipend, kan dette vurderes etter særskilt begrunnelse fra søker og stipendkomité.</article> <article class="defaultP" margin-top="true">Punkt 13.5 andre punktum skal lyde:</article><article class="legalP" id="kapittel-1-ledd-26">Opplysningene gis på fastsatt skjema.</article> <article class="defaultP" margin-top="true">Punkt 13.6 skal lyde:</article> <article class="defaultP" margin-top="true">13.6 <i>Permisjon ved fødsel, adopsjon og sykdom</i></article><article class="legalP" id="kapittel-1-ledd-27">Arbeidsstipendiater har rett til permisjon fra stipendet i forbindelse med svangerskap, fødsel og adopsjon, men med den begrensning at permisjon ikke gis for mer enn 59 uker. Permisjonens varighet må være overensstemmende med det valg som er meldt folketrygden/annen arbeidsgiver og kan ikke senere endres.</article><article class="legalP" id="kapittel-1-ledd-28">Arbeidsstipendiater har, med de begrensninger som følger av folketrygdloven, også rett til permisjon ved sykdom.</article><article class="legalP" id="kapittel-1-ledd-29">Søknad om permisjon eller melding om sykdom skal sendes sekretariatet for Utvalget.</article> <article class="defaultP" margin-top="true">Punkt 14.4 første ledd, første punktum skal lyde:</article><article class="legalP" id="kapittel-1-ledd-30">Ordningen er opprettet for kunstnere som er i en etableringsfase og som ikke er over 35 år det året søknaden sendes inn.</article> <article class="defaultP" margin-top="true">Punkt 20.2 skal lyde:</article> <article class="defaultP" margin-top="true">20.2 <i>Utfasing av garantiinntekt</i></article><article class="legalP" id="kapittel-1-ledd-31">Stortinget har vedtatt at garantiinntektsordningen skal utfases fra og med 2013. Alle ledige hjemler skal omdannes til stipend. Kunstnere som er tildelt garantiinntekt før 2013 vil beholde denne så lenge de oppfyller kravene. Fra 1. januar 2015 kan innehavere av garantiinntekt som er under 57 år få garantiinntekten omdannet til stipend, dersom de ønsker det. Fra samme dato kan innehavere garantiinntekt som er 57 år eller eldre få garantiinntekten omdannet til seniorstipend, dersom de ønsker det.</article> <article class="defaultP" margin-top="true">Punkt 20.3 skal i sin helhet lyde:</article><article class="legalP" id="kapittel-1-ledd-32">Garantiinntektens maksimumsbeløp reguleres med samme prosentvise økning som gis på laveste lønnstrinn på hovedlønnstabellen (tabell A) for arbeidstakere i staten.</article> <article class="defaultP" margin-top="true">Punkt 20.4 andre ledd skal lyde:</article><article class="legalP" id="kapittel-1-ledd-33">Fribeløpet tilsvarer grunnbeløpet i folketrygden.</article> <article class="defaultP" margin-top="true">Endringer i punkt 20.5:</article> <article class="defaultP" margin-top="true">Første punktum skal lyde:</article><article class="legalP" id="kapittel-1-ledd-34">En kunstner som er tildelt statens garantiinntekt for kunstnere, beholder retten til denne inntekten til og med den måneden vedkommende fyller 67 år, med mindre retten til garantiinntekt tapes etter reglene i punkt 10 og 11.</article> <article class="defaultP" margin-top="true">Siste punktum oppheves.</article> <article class="defaultP" margin-top="true">Punkt 20.6 tredje ledd, første punktum skal lyde:</article><article class="legalP" id="kapittel-1-ledd-35">En kunstner som er tildelt garantiinntekt, plikter på anmodning fra Utvalget å sende inn årlig rapport på fastsatt skjema og innen fastsatt frist.</article> <article class="defaultP" margin-top="true">Punkt 21.3 skal lyde:</article> <article class="defaultP" margin-top="true">21.3 <i>Utfasing av stipend for eldre fortjente kunstnere</i></article><article class="legalP" id="kapittel-1-ledd-36">Ordningen med stipend for eldre, fortjente kunstnere avvikles fra og med 2013. Ingen nye stipender vil bli tildelt etter dette, men kunstnere som har blitt tildelt stipendet før 2013, beholder dette.</article> <article class="defaultP" margin-top="true">Punkt 21.4 oppheves.</article> <article class="defaultP" margin-top="true">Punkt 21.5 blir nytt punkt 21.4.</article> <article class="defaultP" margin-top="true">Nytt punkt 22 skal lyde:</article><span class="futuretitle" id="kapittel-1-foreslåttittel-1">22. Stipend for etablerte kunstnere</span> <article class="defaultP" margin-top="true">22.1 <i>Formål</i></article><article class="legalP" id="kapittel-1-ledd-37">Stipend for etablerte kunstnere skal gi kunstnere anledning til å utvikle sitt kunstneriske virke over en lengre periode og til å kunne ha kunstnerisk aktivitet som sin hovedbeskjeftigelse.</article> <article class="defaultP" margin-top="true">22.2 <i>Betingelse for tildeling</i></article><article class="legalP" id="kapittel-1-ledd-38">Stipend for etablerte kunstnere kan tildeles yrkesaktiv kunstner som gjennom noen års virksomhet har ytt en kvalitetsmessig verdifull kunstnerisk innsats.</article><article class="legalP" id="kapittel-1-ledd-39">Ved tildeling skal det bare legges vekt på søkerens kunstneriske innsats, dens omfang og den kunstneriske kvaliteten, jf. for øvrig punkt 5 i Del II Fellesbestemmelser.</article> <article class="defaultP" margin-top="true">22.3 <i>Stipendets størrelse</i></article><article class="legalP" id="kapittel-1-ledd-40">Stipendets størrelse skal tilsvare størrelsen på garantiinntekten og fastsettes hvert år i forbindelse med Stortingets budsjettbehandling.</article> <article class="defaultP" margin-top="true">22.4 <i>Varighet og fornyelse av stipend</i></article><article class="legalP" id="kapittel-1-ledd-41">Stipend for etablerte kunstnere tildeles for ti år. Stipendet kan fornyes for ytterligere ti år etter søknad. Slik fornyelse behandles av Utvalget etter innstilling fra stipendkomiteene. Vedtak om fornyelse skal foreligge senest 8 måneder før opprinnelig stipendperiode utløper.</article><article class="legalP" id="kapittel-1-ledd-42">Stipendet bortfaller dersom mottaker fyller 67 år i løpet av stipendperioden. Stipendet opphører fra og med måneden etter fylte 67 år.</article> <article class="defaultP" margin-top="true">22.5 <i>Andre arbeidsforhold</i></article><article class="legalP" id="kapittel-1-ledd-43">Punkt 13.4 gjelder tilsvarende.</article> <article class="defaultP" margin-top="true">22.6 <i>Betingelser for å motta stipend og krav til rapportering</i></article><article class="legalP" id="kapittel-1-ledd-44">For å beholde retten til å motta stipendet, må kunstneren være yrkesaktiv som kunstner. Når det er gått fem år fra tildelingen eller fornyelsen av stipendet, foretas en vurdering av om mottakeren fortsatt kan anses som yrkesaktiv kunstner. Slik vurdering kan også ellers skje når det finnes særlig grunn til det. Vurderingen foretas av Utvalget etter innstilling fra sakkyndige komiteer som nevnt i punkt 8.2.</article><article class="legalP" id="kapittel-1-ledd-45">Finner Utvalget at en kunstner ikke lenger er yrkesaktiv som kunstner, faller retten til stipend bort. Det samme gjelder dersom en yrkesaktiv kunstner ikke lenger har slik tilknytning til Norge at det er naturlig å oppebære stipendet. I år fem av stipendperioden foretas en inntektsvurdering av mottakeren. Dersom stipendmottakeren har hatt en gjennomsnittlig netto årsinntekt (alminnelig inntekt) på over seks ganger grunnbeløpet i folketrygden de første fire årene av stipendperioden, faller stipendet bort fra og med år seks. Ved eventuell fornyelse av stipendet, foretas tilsvarende inntektsvurdering i år 10 og år 15.</article><article class="legalP" id="kapittel-1-ledd-46">Stipendiater plikter å sende årlig rapport som redegjør for den kunstneriske aktiviteten og inntekten i stipendåret. Opplysningene gis på fastsatt skjema.</article><article class="legalP" id="kapittel-1-ledd-47">Unnlater en kunstner uten gyldig grunn å sende inn slike opplysninger innen fastsatt frist, vil vedkommendes stipend bli holdt tilbake inntil forholdet er brakt i orden.</article> <article class="defaultP" margin-top="true">22.7 <i>Permisjoner ved fødsel/adopsjon</i></article><article class="legalP" id="kapittel-1-ledd-48">Punkt 13.6 gjelder tilsvarende.</article> <article class="defaultP" margin-top="true">22.8 <i>Utbetaling</i></article><article class="legalP" id="kapittel-1-ledd-49">Stipendet er å regne som skattepliktig arbeidsinntekt og blir utbetalt i månedlige rater. Staten betaler arbeidsgiveravgift til folketrygden.</article> <article class="defaultP" margin-top="true">Nytt punkt 23 skal lyde:</article><span class="futuretitle" id="kapittel-1-foreslåttittel-2">23. Stipend for seniorkunstnere</span> <article class="defaultP" margin-top="true">23.1 <i>Formål</i></article><article class="legalP" id="kapittel-1-ledd-50">Stipend for seniorkunstnere skal sikre mottakerne økonomisk trygghet, slik at de kan ha kunstnerisk aktivitet som sin hovedbeskjeftigelse.</article> <article class="defaultP" margin-top="true">23.2 <i>Betingelse for tildeling</i></article><article class="legalP" id="kapittel-1-ledd-51">Stipend for seniorkunstnere kan tildeles yrkesaktiv kunstner som gjennom mange års virksomhet har ytt en kvalitetsmessig verdifull innsats. Stipendet kan tildeles kunstnere som er 57 år eller eldre i tildelingsåret.</article><article class="legalP" id="kapittel-1-ledd-52">Ved tildeling skal det bare legges vekt på søkerens kunstneriske innsats, dens omfang og den kunstneriske kvaliteten, jf. for øvrig punkt 5 i Del II Fellesbestemmelser.</article> <article class="defaultP" margin-top="true">23.3 <i>Stipendets størrelse</i></article><article class="legalP" id="kapittel-1-ledd-53">Stipendets størrelse skal tilsvare størrelsen på garantiinntekten og fastsettes hvert år i forbindelse med Stortingets budsjettbehandling.</article> <article class="defaultP" margin-top="true">23.4 <i>Varighet</i></article><article class="legalP" id="kapittel-1-ledd-54">Stipend for seniorkunstnere tildeles for perioden frem til mottakeren fyller 67 år. Stipendet opphører fra og med måneden etter fylte 67 år.</article> <article class="defaultP" margin-top="true">23.5 <i>Andre arbeidsforhold</i></article><article class="legalP" id="kapittel-1-ledd-55">Punkt 13.4 gjelder tilsvarende.</article> <article class="defaultP" margin-top="true">23.6 <i>Betingelser for å motta stipend og krav til rapportering</i></article><article class="legalP" id="kapittel-1-ledd-56">Punkt 22.6 gjelder tilsvarende, så langt det passer.</article> <article class="defaultP" margin-top="true">23.7 <i>Utbetaling</i></article><article class="legalP" id="kapittel-1-ledd-57">Stipendet er å regne som skattepliktig arbeidsinntekt og blir utbetalt i månedlige rater. Staten betaler arbeidsgiveravgift til folketrygden.</article> <article class="defaultP" margin-top="true">Punkt 22 Ikrafttredelse blir nytt punkt 24.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-06-24-758/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-2-ledd-1">Denne forskriften trer i kraft straks.</article></section></main></body></html>