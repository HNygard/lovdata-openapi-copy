<!DOCTYPE html><html lang="no"><head><title>Forskrift om endring i førerkortforskriften og trafikkopplæringsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-01-11-27</dd><dt class="dokid">DokumentID</dt><dd class="dokid">LTI/forskrift/2013-01-11-27</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 1 s 64</dd><dt class="dateInForce">I kraft fra</dt><dd class="dateInForce">2013-01-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li><li>forskrift/2004-10-01-1339</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§26</li><li>lov/1965-06-18-4/§28</li><li>lov/1965-06-18-4/§30</li><li>lov/1965-06-18-4/§42</li><li>forskrift/1967-03-17-3462</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2013-01-15 14:40</dd><dt class="journalNumber">Journalnummer</dt><dd class="journalNumber">2013-0027</dd><dt class="titleShort">Korttittel</dt><dd class="titleShort">Endr. i førerkortforskr. og trafikkopplæringsforskr.</dd><dt class="title">Tittel</dt><dd class="title">Forskrift om endring i førerkortforskriften og trafikkopplæringsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 11. januar 2013 med hjemmel i lov 18. juni 1965 nr. 4 om vegtrafikk (vegtrafikkloven) § 24, § 26, § 28, § 30 og § 42, jf. delegeringsvedtak 17. mars 1967 nr. 3462 og delegeringsvedtak 29. september 2003 nr. 1196. <br /><strong>EØS-henvisninger:</strong> EØS-avtalen vedlegg XIII nr. 24f (direktiv 2006/126/EF).</dd><dt class="refid">RefID</dt><dd class="refid">forskrift/2013-01-11-27</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i førerkortforskriften og trafikkopplæringsforskriften<ul class="tocSubUl"><li>I<ul class="tocSubUl"><li>§ 1-7. Vedtaksmyndighet</li><li>§ 4-6. Utfasing av førerkort utstedt før 19. januar 2013</li><li>§ 10-3. Innbytte av førerkort utstedt i annen EØS-stat</li><li>§ 12-3. Særregler for Forsvaret og Sivilforsvaret</li><li>§ 2. Førerkortmodell</li><li>§ 3. Målform</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2013-01-11-27" id="dokument"><h1>Forskrift om endring i førerkortforskriften og trafikkopplæringsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2013-01-11-27/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 298 om førerkort m.m. gjøres følgende endringer:</article> <article class="defaultP" margin-top="true">§ 1-7 skal lyde:</article><article class="futureLegalArticle" data-name="§1-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-7</span>. <span class="legalArticleTitle">Vedtaksmyndighet</span></span><article class="legalP" id="kapittel-1-foreslåttparagraf-1-ledd-1">Regionvegkontoret har vedtaksmyndighet som førsteinstans etter denne forskrift, med mindre noe annet fremgår av forskriften.</article></article> <article class="defaultP" margin-top="true">§ 3-1 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Klasse A – motorsykkel, etappevis erverv – 20 år forutsatt minst 2 års kjøreerfaring med klasse A2, ellers kreves det minst 2 års kjøreerfaring med klasse A2 før fylte 24 år. Minstealderen er likevel 21 år for trehjuls motorsykkel med en effekt på over 15 kW</article></article></li></ul></article> <article class="defaultP" margin-top="true">§ 4-1 første ledd første punktum skal lyde:</article><article class="legalP" id="kapittel-1-ledd-2">Førerkort i klassene A, A2, A1, AM, B, BE, S og T gis 15 års gyldighet med mindre det settes en kortere gyldighetstid i henhold til § 4-2 til § 4-5.</article> <article class="defaultP" margin-top="true">§ 4-6 skal lyde:</article><article class="futureLegalArticle" data-name="§4-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-6</span>. <span class="legalArticleTitle">Utfasing av førerkort utstedt før 19. januar 2013</span></span><article class="legalP" id="kapittel-1-foreslåttparagraf-2-ledd-1">Førerkort utstedt før 1. april 1979, må byttes til nytt førerkort før 1. januar 2020. Førerkort utstedt i perioden 1. april 1979 til og med 31. desember 1997, må byttes til nytt førerkort før 1. januar 2023. Førerkort utstedt i perioden 1. januar 1998 til og med 18. januar 2013, må byttes til nytt førerkort før 1. januar 2033. Førerkort som ikke skiftes ut innen fastsatt frist, mister sin gyldighet.</article><article class="legalP" id="kapittel-1-foreslåttparagraf-2-ledd-2">Fra og med 19. januar 2033 må EU-førerkort som benyttes for kjøring i Norge være i overensstemmelse med den nyeste EU-modellen for førerkort for å være gyldig.</article></article> <article class="defaultP" margin-top="true">§ 7-2 første ledd siste punktum oppheves.</article> <article class="defaultP" margin-top="true">§ 8-3 første ledd første punktum skal lyde:</article><article class="legalP" id="kapittel-1-ledd-3">Førerkort utstedt i Sveits, i klassene A, A2, A1, AM, B, BE, C, CE, C1, C1E, D, DE, D1, D1E, D2 eller D2E er gyldig for kjøring i Norge i inntil ett år.</article> <article class="defaultP" margin-top="true">§ 10-1 andre ledd oppheves. Tredje, fjerde, femte og sjette ledd blir henholdsvis andre, tredje, fjerde og femte ledd.</article> <article class="defaultP" margin-top="true">§ 10-2 første og femte ledd skal lyde:</article><article class="legalP" id="kapittel-1-ledd-4">Førerkort utstedt i Australia, Canada, Hongkong, Israel, Monaco, New Zealand, San Marino, Sør-Korea og USA kan byttes til norsk førerkort i tilsvarende klasse(r) etter bestått praktisk førerprøve. Førerkortklasser som tilsvarer AM, S og T byttes ikke inn. Førerkort for bil fra Japan kan byttes til norsk førerkort klasse B uten praktisk prøve. Førerkort fra andre stater kan ikke bytte inn. Gjelder innbyttet flere førerkortklasser, er det tilstrekkelig at prøve bestås i den mest omfattende klassen, jf. § 6-1 andre ledd. Omfatter innbyttet også klasse A1, A2 eller A, må praktisk prøve for motorsykkel bestås i tillegg. Søker må oppfylle de norske alderskravene i aktuelle førerkortklasser.</article><article class="legalP" id="kapittel-1-ledd-5">Dersom praktisk prøve i klasse B ikke bestås på første forsøk, behandles søker på samme måte som ved overskridelse av innbyttefristen etter tredje ledd ovenfor. Er søkers prestasjoner ved praktisk prøve så svake at prøven må avbrytes, skal det treffes vedtak om at retten til innbytte faller bort. Eventuell midlertidig kjøretillatelse bortfaller hvis søker ikke består praktisk prøve.</article> <article class="defaultP" margin-top="true">§ 10-3 skal lyde:</article><article class="futureLegalArticle" data-name="§10-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10-3</span>. <span class="legalArticleTitle">Innbytte av førerkort utstedt i annen EØS-stat</span></span><article class="legalP" id="kapittel-1-foreslåttparagraf-3-ledd-1">Førerkort utstedt i annen EØS-stat, kan byttes direkte til norsk førerkort i tilsvarende klasser når innehaveren er fast bosatt her i landet. Førerkortklasser som tilsvarer S og T byttes ikke inn. Retten til direkte innbytte gjelder ikke for førerkort som er innbyttet fra et tredjeland. Tilhører tredjelandet en av statene som er opplistet i § 10-2, kan innbytte gis etter nevnte paragraf. Dersom førerett er utvidet i en EØS-stat, behandles også underliggende klasser som EØS-klasser. For personer som tok fast bopel i Norge før 19. januar 2013 og som er innehaver av EØS-førerkort byttet inn fra stat utenfor EØS, gjelder bestemmelsene om ordinære EØS-førerkort.</article><article class="legalP" id="kapittel-1-foreslåttparagraf-3-ledd-2">Det kreves ikke vandelsattest, helseattest/egenerklæring, ny førerprøve eller obligatorisk opplæring. Dette gjelder likevel ikke når annet følger av tapt eller tilbakekalt førerett, jf. vegtrafikkloven 18. juni 1965 nr. 4 § 24, § 33 og § 34 og forskrift 19. desember 2003 nr. 1660 om tap av retten til å føre motorvogn kapittel 8.</article><article class="legalP" id="kapittel-1-foreslåttparagraf-3-ledd-3">Søker må, om nødvendig, framlegge dokumentasjon på opprinnelige førerrettigheter fra utstederlandet.</article><article class="legalP" id="kapittel-1-foreslåttparagraf-3-ledd-4">Om innbytte skjer før førerkortets utløpsdato, gis det norske førerkortet 15 års gyldighet for klassene AM, A1, A2, A, B1, B, og BE med mindre førerkortet er særskilt tidsbegrenset på grunn av sykdom eller lignende jf. § 4-3.</article><article class="legalP" id="kapittel-1-foreslåttparagraf-3-ledd-5">For førerkort i klassene C1, C1E, C, CE, D1, D1E, D og DE gis norsk førerrett gyldighet fram til det innbyttede førerkortets gyldighetsdato, men ikke utover fem år, regnet fra vedkommende tok fast bopel i Norge. Dersom det fremlegges helseattest, settes fem års gyldighet.</article><article class="legalP" id="kapittel-1-foreslåttparagraf-3-ledd-6">For førerkort utstedt i EØS-området, slik dette ble definert før utvidelsen 1. mai 2004, som er byttet i norsk førerkort 1. januar 1994 eller senere, kan det utstedes nytt førerkort (nytt innbytte), dersom det første innbyttet medførte dokumentert tap av rettigheter fra opprinnelig førerkort.</article><article class="legalP" id="kapittel-1-foreslåttparagraf-3-ledd-7">For førerkort innbyttet før 1. januar 1994 gjelder det samme, forutsatt bestått praktisk førerprøve for aktuelle klasser jf. § 6-1 andre ledd, likevel slik at praktisk prøve for klasse A1, A2 eller A, uansett må bestås.</article></article> <article class="defaultP" margin-top="true">§ 10-5 første ledd skal lyde:</article><article class="legalP" id="kapittel-1-ledd-6">Gyldig førerkort fra Sveits i klassene AM, A, A2, A1, B, BE, C, CE, C1, C1E, D, DE, D1, D1E, D2 og D2E, kan byttes til tilsvarende norsk førerkort etter følgende regler:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Gyldig førerkort kan byttes i norsk førerkort i tilsvarende klasser. Klasse D2/D2E fra Sveits regnes i denne sammenheng likt som klasse D1/D1E. Et eventuelt innbytte må skje innen ett år etter flytting til Norge.</article></article></li><li data-li-identifier="2." data-name="2."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Om innbytte skjer etter ettårs-fristen, må førerkortinnehaveren bestå en praktisk førerprøve i klasse B, selv om det utenlandske førerkortet i tillegg til klasse B er utstedt i klassene BE, C, CE, C1, C1E, D, DE, D1, D1E, D2 eller D2E. Stryker søker til den praktiske førerprøven i klasse B, men ønsker fortsatt å beholde de samme klassene på det norske førerkortet, må førerprøven i den mest omfattende klassen bestås, jf. § 6-1 andre ledd. Gir førerkortet bare førerett for motorsykkel, må innehaveren bestå en praktisk førerprøve i klasse A1/A2/A.</article></article></li></ul></article> <article class="defaultP" margin-top="true">§ 11-1 første ledd skal lyde:</article><article class="legalP" id="kapittel-1-ledd-7">Den som har tapt føreretten eller fått sperrefrist for førerkort i en eller flere klasser i Norge eller i utlandet, kan ikke få utstedt førerkort i noen annen klasse så lenge tapet eller sperrefristen varer. Nektelse av førerkort i medhold av vegtrafikkloven § 24, fjerde ledd, gjelder alle klasser.</article> <article class="defaultP" margin-top="true">§ 12-3 skal lyde:</article><article class="futureLegalArticle" data-name="§12-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12-3</span>. <span class="legalArticleTitle">Særregler for Forsvaret og Sivilforsvaret</span></span><article class="legalP" id="kapittel-1-foreslåttparagraf-4-ledd-1">Vernepliktig mannskap i førstegangstjeneste i Forsvaret eller Sivilforsvaret som har førerett i klasse B, kan avlegge praktisk førerprøve i klassene C, CE, C1, C1E, D1 eller D1E. Tilsvarende gjelder for klassene D og DE fra fylte 20 år. Førerkort utstedes, med ordinær gyldighetstid, når kandidaten oppfyller alderskravene og dokumentasjon for obligatorisk opplæring framlegges. Dersom førerkort ikke er utstedt innen fem år etter at praktisk prøve er bestått må ny praktisk prøve bestås før førerkort kan utstedes.</article><article class="legalP" id="kapittel-1-foreslåttparagraf-4-ledd-2">Motorvogn eller vogntog som betinger førerkort klasse S, BE, C, CE, C1, C1E, D, DE, D1 eller D1E kan ved bruk i Forsvarets tjeneste føres av militært personell med førerkort klasse B og Forsvarets førerbevis. Forsvaret har ansvar for at det benyttes kvalifiserte førere som har fått opplæring i bruk og stell av vedkommende kjøretøy etter godkjent program. Opplæringsprogram og opplæring skal registreres av Forsvaret. Helsekravene i aktuell klasse skal være oppfylt.</article><article class="legalP" id="kapittel-1-foreslåttparagraf-4-ledd-3">Tilsvarende gjelder ved bruk i Sivilforsvarets tjeneste under beredskap, hjelpeaksjoner, og i forbindelse med øvelser eller annen form for sivilforsvarsopplæring. Dette kan unntaksvis også gjelde annen kjøring som er skriftlig beordret av ansvarlig sjef. Sivilforsvaret har ansvar for at det benyttes førere som har fått opplæring i bruk og stell av vedkommende kjøretøy.</article></article> <article class="defaultP" margin-top="true">§ 14-3 tredje ledd oppheves. Sjette, femte og fjerde ledd blir henholdsvis femte, fjerde og tredje ledd.</article> <article class="defaultP" margin-top="true">§ 14-5 ellevte ledd skal lyde:</article><article class="legalP" id="kapittel-1-ledd-8">Til § 9-2 og § 10-3. EØS-førerkort i klassene C, CE, C1, C1E, D, DE, D1 eller D1E utstedt før 10. september 2008, er gyldig etter sitt innhold, men maksimalt i ti år fra innehaveren tok fast bopel i Norge. Dersom innehaveren tar fast bopel i Norge etter 9. september 2008, men før 10. september 2013, er maksimal gyldighetsdato 9. september 2018. Tar innehaveren fast bopel i Norge etter 19. januar 2013 er gyldighetstiden maksimalt fem år. Reglene i dette ledd gjelder tilsvarende ved innbytte til norsk førerkort.</article> <article class="defaultP" margin-top="true">I vedlegg 1 gjøres det følgende endringer:</article> <article class="defaultP" margin-top="true">§ 2 første ledd nytt 8. pkt. skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">For personer som har diabetes mellitus som behandles med insulin eller andre antidiabetika kan førerkort ikke gis lenger gyldighet enn fem år.</article></article></li></ul></article> <article class="defaultP" margin-top="true">§ 5 andre ledd, fjerde ledd og første kolon pkt. 1 skal lyde:</article><article class="legalP" id="kapittel-1-ledd-9">Ved fornyelse av førerkort som nevnt kreves ikke egenerklæring. Likevel kreves det ved fornyelse av førerkort med begrensninger etter § 4-3 alltid helseattest. For person under 75 år som bruker synskorrigering under kjøring eller er pålagt i førerkortet å bruke synskorrigering, kan helseattest begrenses til synsfunksjonen, dersom ikke fullstendig helseattest kreves av andre grunner. Gjelder behovet for helseattest kun brytningsfeil i øyet, godtas attest på fastsatt skjema fra offentlig godkjent optiker.</article><article class="legalP" id="kapittel-1-ledd-10">For førerkort i klassene C, CE, C1, C1E, D, DE, D1 og D1E kreves ved første gangs utstedelse, fornyelse og utvidelse helseattest på fastsatt skjema (blankett nr. NA 0202). Den del av helseattesten som gjelder syn, kan erstattes av attest fra offentlig godkjent optiker dersom eventuell synsnedsettelse skyldes brytningsfeil i øyet.</article><article class="legalP" id="kapittel-1-ledd-11">For alle førerkortklasser gjelder dessuten:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">Ved diabetes mellitus som behandles med insulin eller andre antidiabetika kreves tilleggsattest på fastsatt skjema (blankett nr. NA 0202b). Denne skal være utfylt av vedkommendes faste lege eller av spesialist i indremedisin.</article></article></li></ul></article> <article class="defaultP" margin-top="true">I vedlegg 2 gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Førerkortmodell</span></span><article class="legalP" id="kapittel-1-foreslåttparagraf-5-ledd-1">Førerkortet skal ha to sider og være utformet i samsvar med den modell som er inntatt i direktiv 2006/126/EF vedlegg I, som senest er endret ved direktiv 2011/94/EU, og med de tilpasninger som følger av denne forskrift og av EØS-komiteens beslutning nr. 8/97, jf. vedlegg 3 og 4 til denne forskrift. Eventuell mikrobrikke i førerkortet skal tilfredsstille kravene i forordning (EU) nr. 383/2012. Førerkortet skal inneholde sikkerhetselementer.</article></article> <article class="defaultP" margin-top="true">§ 3 overskrift skal lyde:</article><article class="futureLegalArticle" data-name="§3" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Målform</span></span></article> <article class="defaultP" margin-top="true">§ 5 første ledd nr. 11 og 12 skal lyde:<ul class="defaultList"><li data-li-identifier="11." data-name="11."><article class="listArticle" id="kapittel-1-foreslåttparagraf-6-punkt-1"><article class="legalP" id="kapittel-1-foreslåttparagraf-6-punkt-1-ledd-1">utløpsdato for administrativ gyldighet i hver førerkortklasse. Datoen skal påføres i formatet dato.måned.år (DD.MM.ÅÅ).</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-6-punkt-2"><article class="legalP" id="kapittel-1-foreslåttparagraf-6-punkt-2-ledd-1">tilleggsopplysninger, bevis for kompetanse eller begrensninger i kodeform bak den aktuelle førerkortklasse, jf. vedlegg 4 til denne forskrift.</article></article></li></ul></article> <article class="defaultP" margin-top="true">Vedlegg 3 skal lyde:</article><span class="futuretitle" id="kapittel-1-foreslåttittel-1">Vedlegg 3 – Førerkortmodell</span><p class="leddfortsettelse"><img height="215" src="static/LTI/sf-20130111-0027-01-01.png" width="336" /></p> <article class="defaultP" margin-top="true">Side 1</article> <article class="defaultP" margin-top="true"><img height="219" src="static/LTI/sf-20130111-0027-02-01.png" width="347" /></article> <article class="defaultP" margin-top="true">Side 2</article> <article class="defaultP" margin-top="true">I vedlegg 4 gjøres det følgende endringer:</article> <article class="defaultP" margin-top="true">Kode 96 skal lyde: <table><tbody><tr><td data-text-align="left" data-vertical-align="top">96</td><td data-text-align="left" data-vertical-align="top">Rett til å føre motorvogn i klasse B med tilhenger med tillatt totalvekt over 750 kg og hvor vogntogets samlede tillatte totalvekt er over 3500 kg, men ikke over 4250 kg.</td></tr></tbody></table></article> <article class="defaultP" margin-top="true">I vedlegg 5 gjøres følgende endringer:</article> <article class="defaultP" margin-top="true">§ 3 første og annet ledd skal lyde:</article><article class="legalP" id="kapittel-1-ledd-12">Førerkort i klasse 4, som var gyldig 2. april 1982 og som ikke var særlig tidsbegrenset på grunn av sykdom eller lignende, gir førerett i klassene AM, S og T (ubegrenset) for kjøring i Norge, selv om førerkortets gyldighetstid er utløpt.</article><article class="legalP" id="kapittel-1-ledd-13">Fra førerkortinnehaveren fyller 75 år gjelder § 4-1.</article> <article class="defaultP" margin-top="true">I vedlegg 6 gjøres det følgende endringer:</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-1-ledd-14">Ved utskifting av førerkort i klasse 4 gis klassene AM, S og T. Til klasse T tilknyttes kode 142. Eventuelle begrensninger videreføres.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-01-11-27/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 1. oktober 2004 nr. 1339 om trafikkopplæring og førerprøve m.m. gjøres det følgende endringer:</article> <article class="defaultP" margin-top="true">§ 2-1 femte ledd skal lyde:</article><article class="legalP" id="kapittel-2-ledd-2">For øvingskjøring i klassene C1, C1E, C, CE, D1, D1E, D og DE kreves det at eleven har førerett i klasse B. Militært personell kan øvelseskjøre fra fylte 18 år. Kravet om førerett i klasse B gjelder ikke for elever i det offentlige skoleverk som gjennomgår yrkesopplæring i samsvar med yrkessjåførforskriften 16. april 2008 nr. 362 forutsatt at eleven har gjennomført trafikalt grunnkurs. Disse elevene kan også starte supplerende øvingskjøring ved godkjent trafikkskole.</article></section><section class="section" data-name="kapIII" id="kapittel-3" data-lovdata-URL="LTI/forskrift/2013-01-11-27/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 19. januar 2013.</article></section></main></body></html>