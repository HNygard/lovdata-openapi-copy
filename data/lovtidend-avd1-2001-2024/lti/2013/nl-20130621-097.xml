<!DOCTYPE html><html lang="no"><head><title>Lov om endringer i medieeierskapsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-21-97</dd><dt class="dokid">DokumentID</dt><dd class="dokid">LTI/lov/2013-06-21-97</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 9 s 1543</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1997-06-13-53</li></ul></dd><dt class="legalArea">Rettsområde</dt><dd class="legalArea"><ul><li>IKT- og medierett &gt; Medier</li> <li>IKT- og medierett &gt; Kringkasting</li> <li>25.06</li></ul></dd><dt class="dateOfPublication">Kunngjort</dt><dd class="dateOfPublication">2013-06-21 15:35</dd><dt class="journalNumber">Journalnummer</dt><dd class="journalNumber">2013-0622</dd><dt class="titleShort">Korttittel</dt><dd class="titleShort">Endringslov til medieeierskapsloven</dd><dt class="title">Tittel</dt><dd class="title">Lov om endringer i medieeierskapsloven</dd><dt class="miscInformation">Annet om dokumentet</dt><dd class="miscInformation">Prop.142 L (2012–2013), Innst.468 L (2012–2013), Lovvedtak 128 (2012–2013). Stortingets første og andre gangs behandling hhv. 17. og 21. juni 2013. Fremmet av Kulturdepartementet.</dd><dt class="refid">RefID</dt><dd class="refid">lov/2013-06-21-97</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i medieeierskapsloven<ul class="tocSubUl"><li>I<ul class="tocSubUl"><li>§ 3. Lovens saklige virkeområde</li><li>§ 10. Nasjonale mediemarkeder</li><li>§ 11. Regionale mediemarkeder</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2013-06-21-97" id="dokument"><h1>Lov om endringer i medieeierskapsloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. juni 1997 nr. 53 om eierskap i medier (medieeierskapsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-21-97/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. juni 1997 nr. 53 om eierskap i medier gjøres følgende endringer:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader">§ 3. <span class="legalArticleTitle">Lovens saklige virkeområde</span></span><article class="legalP" id="kapittel-1-foreslåttparagraf-1-ledd-1">Loven gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">dagsaviser og andre periodiske publikasjoner som hovedsakelig driver journalistisk produksjon og formidling av nyheter, aktualitetsstoff og samfunnsdebatt,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">kringkasting, jf. kringkastingsloven § 1-1 første ledd bokstav a, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">elektroniske massemedier som har tilsvarende formål og funksjon som medier nevnt under bokstav a og b.</article></article></li></ul></article><article class="legalP" id="kapittel-1-foreslåttparagraf-1-ledd-2">Loven gjelder ikke medier som har som hovedformål å drive med reklame eller markedsføring, eller som hovedsakelig er rettet mot medlemmer eller tilsatte i bestemte organisasjoner, foreninger eller selskap.</article></article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-2">Medietilsynet kan gripe inn mot erverv av eierandel i foretak som driver eller har eiermessig innflytelse over medier som nevnt i § 3 første ledd, dersom erververen alene eller i samarbeid med andre har eller får en betydelig eierstilling i mediemarkedet nasjonalt eller regionalt, og dette er i strid med formålet i lovens § 1.</article> <article class="defaultP" margin-top="true">§ 9 sjette ledd skal lyde:</article><article class="legalP" id="kapittel-1-ledd-3">Bestemmelsene i denne paragrafen gjelder tilsvarende for samarbeidsavtaler som har tilsvarende virkninger som erverv.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader">§ 10. <span class="legalArticleTitle">Nasjonale mediemarkeder</span></span><article class="legalP" id="kapittel-1-foreslåttparagraf-2-ledd-1">Som nasjonale mediemarkeder defineres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">dagspresse og periodiske publikasjoner,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">fjernsyn, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">radio.</article></article></li></ul></article><article class="legalP" id="kapittel-1-foreslåttparagraf-2-ledd-2">I tillegg kan Medietilsynet i forskrift ved behov definere et eget marked for elektroniske medier.</article><article class="legalP" id="kapittel-1-foreslåttparagraf-2-ledd-3">Betydelig eierstilling i mediemarkedet nasjonalt anses normalt å foreligge ved<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">kontroll av en andel på 1/3 eller mer av ett nasjonalt marked, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">kontroll av en andel på 1/4 eller mer i ett nasjonalt mediemarked dersom vedkommende allerede kontrollerer 1/3 eller mer i et annet nasjonalt mediemarked.</article></article></li></ul></article><article class="legalP" id="kapittel-1-foreslåttparagraf-2-ledd-4">Medietilsynet kan etter en konkret vurdering komme til at en betydelig eierstilling også foreligger ved kontroll av en andel mellom 1/4 og 1/3 i et nasjonalt mediemarked.</article><article class="legalP" id="kapittel-1-foreslåttparagraf-2-ledd-5">Medietilsynet har ikke anledning til å gripe inn dersom markedsandelen ikke overstiger 1/4 av det aktuelle mediemarkedet.</article><article class="legalP" id="kapittel-1-foreslåttparagraf-2-ledd-6">Medietilsynet skal ved forskrift fastsette nærmere regler om beregning av markedsandeler og prinsipper for tilordning og vekting av oppslutning.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-3"><span class="futureLegalArticleHeader">§ 11. <span class="legalArticleTitle">Regionale mediemarkeder</span></span><article class="legalP" id="kapittel-1-foreslåttparagraf-3-ledd-1">Medietilsynet skal i forskrift definere regionale mediemarkeder (produktmarkeder og geografiske markeder) med utgangspunkt i lovens formål. Medietilsynet skal også fastsette når betydelig eierstilling regionalt normalt anses å foreligge. Medietilsynet skal jevnlig, og som utgangspunkt hvert tredje år, vurdere behovet for å definere markedene og betydelig eierstilling regionalt på nytt.</article><article class="legalP" id="kapittel-1-foreslåttparagraf-3-ledd-2">Medietilsynet skal ved forskrift fastsette nærmere regler om beregning av markedsandeler og prinsipper for tilordning og vekting av oppslutning.</article></article> <article class="defaultP" margin-top="true">§ 12 andre og nytt tredje ledd skal lyde:</article><article class="legalP" id="kapittel-1-ledd-4">Bestemmelsene i denne paragrafen gjelder tilsvarende for samarbeidsavtaler som nevnt i § 9 sjette ledd.</article><article class="legalP" id="kapittel-1-ledd-5">Medietilsynet kan ved forskrift gi nærmere bestemmelser om melding etter denne paragraf.</article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-1-ledd-6">Enhver plikter å gi Medietilsynet og Klagenemnda for mediesaker de opplysninger tilsynet eller Klagenemnda krever for å kunne utføre sine gjøremål etter loven, blant annet for å<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">undersøke om det foreligger et erverv eller en samarbeidsavtale som er omfattet av lovens virkeområde,</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">fastsette markedsandeler eller definere markeder,</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">undersøke om lovens inngrepskriterium er oppfylt,</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">undersøke om vedtak i medhold av loven er overtrådt, eller</article></article></li><li data-li-identifier="e)" data-name="e)"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">bidra til å skape større åpenhet, oppmerksomhet eller kunnskap om eierforhold i norske medier.</article></article></li></ul></article> <article class="defaultP" margin-top="true">§ 16 bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">gir uriktige eller ufullstendige opplysninger til Medietilsynet eller Klagenemnda for mediesaker, eller</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2013-06-21-97/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>