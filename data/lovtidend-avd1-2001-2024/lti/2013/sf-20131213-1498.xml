<!DOCTYPE html><html lang="no"><head><title>Instruks for Direktoratet for utviklingssamarbeid (Norad)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-13-1498</dd><dt class="dokid">DokumentID</dt><dd class="dokid">LTI/forskrift/2013-12-13-1498</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 18 s 3021</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-03-26-576</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2013-12-18 15:10</dd><dt class="journalNumber">Journalnummer</dt><dd class="journalNumber">2013-1386</dd><dt class="titleShort">Korttittel</dt><dd class="titleShort">Instruks for Direktoratet for utviklingssamarbeid</dd><dt class="title">Tittel</dt><dd class="title">Instruks for Direktoratet for utviklingssamarbeid (Norad)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 13. desember 2013. Fremmet av Utenriksdepartementet.</dd><dt class="refid">RefID</dt><dd class="refid">forskrift/2013-12-13-1498</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for Direktoratet for utviklingssamarbeid (Norad)<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-13-1498" id="dokument"><h1>Instruks for Direktoratet for utviklingssamarbeid (Norad)</h1><article class="legalArticle" data-lovdata-URL="LTI/forskrift/2013-12-13-1498/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Direktoratet for utviklingssamarbeid (Norad) er en fagetat administrativt underlagt Utenriksdepartementet (UD). Fagetaten Norad er en integrert del av det forvaltningsmessige apparat for utviklingssamarbeidet.</article><article class="legalP" id="paragraf-1-ledd-2">I saker som gjelder klima- og skogsatsingen, er Norad underlagt Klima- og miljødepartementet.</article></article><article class="legalArticle" data-lovdata-URL="LTI/forskrift/2013-12-13-1498/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Norad har som hovedoppgave å:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">gi faglige råd på det utviklingspolitiske området til Utenriksdepartementet og utenriksstasjonene</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">bistå Utenriksdepartementet og utenriksstasjonene i arbeidet med kvalitetssikring av norsk utviklingssamarbeid</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">initiere og gjennomføre uavhengige evalueringer av utviklingssamarbeidet</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">kommunisere om langsiktig utviklingssamarbeid og resultater</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">forvalte tilskuddsordninger på utviklingsfeltet i henhold til årlig tildeling fra Utenriksdepartementet.</article></article></li></ul></article><article class="legalP" id="paragraf-2-ledd-2">I saker som gjelder klima- og skogsatsingen, ivaretar Norad oppgaver som nevnt i § 2 overfor Klima- og miljødepartementet.</article></article><article class="legalArticle" data-lovdata-URL="LTI/forskrift/2013-12-13-1498/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Norad ledes av en direktør som beskikkes av Kongen etter innstilling fra utenriksministeren.</article></article><article class="legalArticle" data-lovdata-URL="LTI/forskrift/2013-12-13-1498/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Norads øvrige tjenestemenn (faste og midlertidige) tilsettes av Norads tilsettingsråd.</article></article><article class="legalArticle" data-lovdata-URL="LTI/forskrift/2013-12-13-1498/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Direktoratet disponerer de årlige tildelinger i samsvar med Stortingets forutsetninger og gjeldende lover, regler og instrukser. Utenriksdepartementet fastsetter nærmere bestemmelser for tildelingene til Norad. For klima- og skogsatsingen fastsetter Klima- og miljødepartementet nærmere bestemmelser for tildelingene til Norad.</article><article class="legalP" id="paragraf-5-ledd-2">Følgende saker innenfor Norads ansvarsområde, jf. § 2, skal legges frem for Utenriksdepartementet, eller Klima- og miljødepartementet hvis det gjelder klima- og skogsatsingen:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">saker som reiser spørsmål av prinsipiell eller politisk art</article></article></li><li data-li-identifier="b)" data-name="b)"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">forslag til omdisponeringer utover de fullmakter Norad til enhver tid er gitt</article></article></li><li data-li-identifier="c)" data-name="c)"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">saker som ligger utenfor direktørens fullmakter</article></article></li><li data-li-identifier="d)" data-name="d)"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">årlig rapport om virksomheten med regnskapsoversikt</article></article></li><li data-li-identifier="e)" data-name="e)"><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">andre saker etter departementenes bestemmelser.</article></article></li></ul></article></article><article class="legalArticle" data-lovdata-URL="LTI/forskrift/2013-12-13-1498/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Utenriksdepartementet gis fullmakt til å endre denne instruksen. Endringer som gjelder klima- og skogsatsingen, forutsetter enighet med Klima- og miljødepartementet.</article></article><article class="legalArticle" data-lovdata-URL="LTI/forskrift/2013-12-13-1498/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Denne instruks trer i kraft 1. januar 2014.</article><article class="legalP" id="paragraf-7-ledd-2">Samtidig oppheves tidligere instruks godkjent 26. mars 2004 nr. 576.</article></article></main></body></html>