<!DOCTYPE html><html lang="no"><head><title>Behandling av klager på avslag på innsyn i saker/dokumenter knyttet til tilsyn på barnevernområdet. Delegering av myndighet fra Barne-, likestillings og inkluderingsdepartementet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-16-1796</dd><dt class="dokid">DokumentID</dt><dd class="dokid">LTI/forskrift/2013-12-16-1796</dd><dt class="ministry">Departement</dt><dd class="ministry"><ul><li>Barne-, likestillings- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Barnevernsavdelingen, juridisk seksjon</li></ul></dd><dt class="dateInForce">I kraft fra</dt><dd class="dateInForce">2013-12-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-07-17-100/§2-3b</li></ul></dd><dt class="dateOfPublication">Kunngjort</dt><dd class="dateOfPublication">2020-12-03 15:20</dd><dt class="journalNumber">Journalnummer</dt><dd class="journalNumber">2020-1676</dd><dt class="titleShort">Korttittel</dt><dd class="titleShort">Deleg. av myndighet fra Barne-, likestillings og inkluderingsdepartementet til Statens helsetilsyn på barnevernområdet</dd><dt class="title">Tittel</dt><dd class="title">Behandling av klager på avslag på innsyn i saker/dokumenter knyttet til tilsyn på barnevernområdet. Delegering av myndighet fra Barne-, likestillings og inkluderingsdepartementet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og likestillings- og inkluderingsdepartementet 16. desember 2013 med hjemmel i lov 17 juli 1992 nr. 100 om barneverntjenester § 2-3b.</dd><dt class="refid">RefID</dt><dd class="refid">forskrift/2013-12-16-1796</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Behandling av klager på avslag på innsyn i saker/dokumenter knyttet til tilsyn på barnevernområdet. Delegering av myndighet fra Barne-, likestillings og inkluderingsdepartementet</li></ul></dd></dl></header><main class="documentBody" data-lovdata-URL="LTI/forskrift/2013-12-16-1796" id="dokument"><h1>Behandling av klager på avslag på innsyn i saker/dokumenter knyttet til tilsyn på barnevernområdet. Delegering av myndighet fra Barne-, likestillings og inkluderingsdepartementet</h1><article class="legalP" id="ledd-1">Statens helsetilsyn fikk 1. januar 2010 overført det overordnede faglige tilsynet med barnevernet jf. barnevernloven § 2-3b. Statens helsetilsyns myndighet ble utdypet i departementets brev 18. desember 2009 nr. 1931. I dette brevet ble Statens helsetilsyn også tillagt det overordnede ansvaret for klager etter barnevernloven § 6-5 og rettighetsforskriften § 25. I den forbindelse ble det presisert at Statens helsetilsyn også ses som overordnet organ etter forvaltningsloven § 35 når det gjelder de nevnte klagesakene. Departementet delegerte videre i brev 18. juni 2013 nr. 1795 behandling av klager på avvisningsvedtak etter barnevernloven § 6-5 og rettighetsforskriften § 25 til Statens helsetilsyn.</article><article class="legalP" id="ledd-2">Departementet mottar klager på avslag på innsyn i dokumenter som knytter seg til fylkesmannens tilsynsvirksomhet på barnevernområdet. Dette er dokumenter i saker der Statens helsetilsyn har det overordnede faglige ansvaret i henhold til barnevernloven § 2-3b og tilhørende delegeringer. Behandling av klager på avslag på innsyn i slike dokumenter har dermed nær sammenheng med tilsynsoppgavene Statens helsetilsyn skal ivareta som overordnet forvaltningsorgan på barnevernområdet.</article><article class="legalP" id="ledd-3">Departementet legger derfor det overordnede ansvaret for behandling av slike klagesaker til Statens helsetilsyn.</article></main></body></html>