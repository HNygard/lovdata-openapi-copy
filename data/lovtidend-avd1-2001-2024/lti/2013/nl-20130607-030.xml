<!DOCTYPE html><html lang="no"><head><title>Lov om endringar i sjøloven (reglar om passasjeransvar, m.a. gjennomføring av forordning (EF) nr. 392/2009)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-07-30</dd><dt class="dokid">DokumentID</dt><dd class="dokid">LTI/lov/2013-06-07-30</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1359</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1994-06-24-39</li></ul></dd><dt class="dateOfPublication">Kunngjort</dt><dd class="dateOfPublication">2013-06-07 15:40</dd><dt class="journalNumber">Journalnummer</dt><dd class="journalNumber">2013-0352</dd><dt class="titleShort">Korttittel</dt><dd class="titleShort">Endringslov til sjøloven</dd><dt class="title">Tittel</dt><dd class="title">Lov om endringar i sjøloven (reglar om passasjeransvar, m.a. gjennomføring av forordning (EF) nr. 392/2009)</dd><dt class="miscInformation">Annet om dokumentet</dt><dd class="miscInformation">Prop.54 LS (2012–2013), Innst.223 L (2012–2013), Lovvedtak 48 (2012–2013). Stortingets første og andre gongs behandling hv. 23. og 29. april 2013. Fremja av Justis- og beredskapsdepartementet.</dd><dt class="refid">RefID</dt><dd class="refid">lov/2013-06-07-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i sjøloven (reglar om passasjeransvar, m.a. gjennomføring av forordning (EF) nr. 392/2009)<ul class="tocSubUl"><li>I<ul class="tocSubUl"><li>§ 418. Gjennomføring av 2002 Aten-konvensjonen og Aten-forordningen i norsk rett</li><li>§ 418 a. Ansvar ved forsinkelse av passasjer</li><li>§ 419. Ansvar ved forsinkelse av reisegods</li><li>§ 420. Skadelidtes medvirkning</li><li>§ 421. Bevisbyrden</li><li>§ 422. Begrensning av bortfrakterens ansvar</li><li>§ 423. Passasjerens egenandel ved erstatning for forsinkelse</li><li>§ 429. Verneting m.m.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2013-06-07-30" id="dokument"><h1>Lov om endringar i sjøloven (reglar om passasjeransvar, m.a. gjennomføring av forordning (EF) nr. 392/2009)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. juni 1994 nr. 39 om sjøfarten (sjøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-07-30/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. juni 1994 nr. 39 om sjøfarten vert det gjort følgjande endringar:</article> <article class="defaultP" margin-top="true">§ 175 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">For krav i anledning personskade tilføyet skipets egne passasjerer er ansvarsgrensen 250&#xa0;000 SDR multiplisert med det antall passasjerer som skipet ifølge sitt sertifikat har adgang til å føre.</article></article></li></ul></article> <article class="defaultP" margin-top="true">§ 402 første ledd skal lyde:</article><article class="legalP" id="kapittel-1-ledd-2">Med unntak av § 408 og det som følger av §§ 430 til 432 får bestemmelsene i dette kapittel bare anvendelse for så vidt ikke annet følger av § 418, er avtalt eller følger av sedvane.</article> <article class="defaultP" margin-top="true">§ 404 første ledd skal lyde:</article><article class="legalP" id="kapittel-1-ledd-3">Dersom noen som medfølger et skip uten å være passasjer eller høre til besetningen, blir drept eller lider tap som nevnt i § 418, gjelder reglene om bortfrakterens innsigelser og ansvarsbegrensning tilsvarende til fordel for enhver på rederens side som det blir gjort erstatningsansvar gjeldende mot.</article> <article class="defaultP" margin-top="true">Kapittel 15 avsnitt III overskrifta skal lyde:</article><span class="futuretitle" id="kapittel-1-foreslåttittel-1">III Bortfrakterens ansvar for skade på passasjerer og reisegods</span> <article class="defaultP" margin-top="true">§ 418 skal lyde:</article><article class="futureLegalArticle" data-name="§418" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 418</span>. <span class="legalArticleTitle">Gjennomføring av 2002 Aten-konvensjonen og Aten-forordningen i norsk rett</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XIII nr. 56 x (Europaparlaments- og rådsforordning (EF) nr. 392/2009 av 23. april 2009 om transportørers erstatningsansvar ved ulykker under sjøtransport av passasjerer) gjelder som lov med de tilpasninger som følger av vedlegg XIII, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-1-ledd-2">Forordningen nevnt i første ledd gjelder tilsvarende for all passasjertransport i Norge med skip som ikke er omfattet av klasse A og klasse B i direktiv 2009/45/EF artikkel 4, men likevel slik at ansvaret ikke omfatter medansvar for terrorhendelser, jf. 2002 Aten-konvensjonen artikkel 3 nr. 1 bokstav b, og at forsikringsplikten etter 2002 Aten-konvensjonen artikkel 4bis ikke gjelder. For skip som ikke er omfattet av klasse A og klasse B i direktiv 2009/45/EF artikkel 4, skal bortfrakteren ha ansvarsforsikring dersom skipet er sertifisert til å føre mer enn 12 passasjerer.</article><article class="legalP" id="kapittel-1-foreslåttparagraf-1-ledd-3">Aten-konvensjonen om transport av passasjerer og deres reisegods til sjøs, 1974, som endret ved protokollen 1. november 2002, gjelder som lov for passasjertransport som er omfattet av konvensjonen, men som faller utenfor virkeområdet for forordningen som nevnt i første ledd.</article><article class="legalP" id="kapittel-1-foreslåttparagraf-1-ledd-4">Departementet kan i forskrift gi regler om forsikring og sikkerhetsstillelse, herunder om hvilke vilkår forsikringen eller sikkerheten må oppfylle for å kunne godkjennes, samt om forsikringsbevis og krav til disse, om sertifikater og deres form, innhold, utstedelse og gyldighet, herunder at en institusjon eller organisasjon kan utstede sertifikat og om gebyr for utstedelse av sertifikatet, og om bruk av og registrering av elektroniske sertifikater.</article></article> <article class="defaultP" margin-top="true">Etter § 418 skal nytt avsnitt IV overskrifta lyde:</article><span class="futuretitle" id="kapittel-1-foreslåttittel-2">IV Bortfrakterens ansvar ved forsinkelse</span> <article class="defaultP" margin-top="true">I avsnitt IV skal ny § 418 a lyde:</article><article class="futureLegalArticle" data-name="§418a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 418 a</span>. <span class="legalArticleTitle">Ansvar ved forsinkelse av passasjer</span></span><article class="legalP" id="kapittel-1-foreslåttparagraf-2-ledd-1">Bortfrakteren plikter å erstatte tap som voldes ved at en passasjer blir forsinket på grunn av hendelse under befordringen som skyldes feil eller forsømmelse av bortfrakteren selv eller noen bortfrakteren svarer for.</article></article> <article class="defaultP" margin-top="true">§§ 419 til 423 skal lyde:</article><article class="futureLegalArticle" data-name="§419" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 419</span>. <span class="legalArticleTitle">Ansvar ved forsinkelse av reisegods</span></span><article class="legalP" id="kapittel-1-foreslåttparagraf-3-ledd-1">Bortfrakteren plikter å erstatte tap som voldes ved forsinkelse med befordring eller utlevering av reisegods som skyldes feil eller forsømmelse av bortfrakteren selv eller noen bortfrakteren svarer for.</article></article><article class="futureLegalArticle" data-name="§420" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 420</span>. <span class="legalArticleTitle">Skadelidtes medvirkning</span></span><article class="legalP" id="kapittel-1-foreslåttparagraf-4-ledd-1">Har passasjeren ved egen skyld forårsaket eller medvirket til tap som nevnt i § 418 a og § 419, kan bortfrakterens ansvar settes ned etter alminnelige erstatningsregler.</article></article><article class="futureLegalArticle" data-name="§421" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 421</span>. <span class="legalArticleTitle">Bevisbyrden</span></span><article class="legalP" id="kapittel-1-foreslåttparagraf-5-ledd-1">Den som krever erstatning, har bevisbyrden for tapets omfang og for at det er oppstått som følge av forsinkelse av befordringen.</article><article class="legalP" id="kapittel-1-foreslåttparagraf-5-ledd-2">Bortfrakteren har bevisbyrden for at tapet ikke skyldes feil eller forsømmelse som bortfrakteren svarer for.</article></article><article class="futureLegalArticle" data-name="§422" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 422</span>. <span class="legalArticleTitle">Begrensning av bortfrakterens ansvar</span></span><article class="legalP" id="kapittel-1-foreslåttparagraf-6-ledd-1">Bortfrakterens ansvar for forsinkelse ved befordring av passasjer skal ikke overstige 4694 SDR per passasjer.</article><article class="legalP" id="kapittel-1-foreslåttparagraf-6-ledd-2">Bortfrakterens ansvar for forsinkelse ved befordring av reisegods skal ikke overstige ansvarsgrensene i 2002 Aten-konvensjonen artikkel 8, jf. § 418 tredje ledd.</article><article class="legalP" id="kapittel-1-foreslåttparagraf-6-ledd-3">Ved skriftlig avtale mellom passasjeren og bortfrakteren kan det fastsettes høyere ansvarsgrenser enn bestemt i paragrafen her.</article></article><article class="futureLegalArticle" data-name="§423" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 423</span>. <span class="legalArticleTitle">Passasjerens egenandel ved erstatning for forsinkelse</span></span><article class="legalP" id="kapittel-1-foreslåttparagraf-7-ledd-1">Bortfrakteren har rett til i det oppståtte tapet å gjøre fradrag i samsvar med 2002 Aten-konvensjonen artikkel 8 nr. 4, jf. § 418 tredje ledd. Fradrag kan skje før det finner sted ansvarsbegrensning etter § 422.</article></article> <article class="defaultP" margin-top="true">§ 428 første ledd skal lyde:</article><article class="legalP" id="kapittel-1-ledd-4">Krav på erstatning for at en passasjer er blitt forsinket, kan bare fremsettes av passasjeren selv eller av noen som er trådt inn i passasjerens rett.</article> <article class="defaultP" margin-top="true">§ 428 andre ledd vert oppheva.</article> <article class="defaultP" margin-top="true">Kapittel 15 noverande avsnitt IV blir nytt avsnitt V.</article> <article class="defaultP" margin-top="true">§ 429 skal lyde:</article><article class="futureLegalArticle" data-name="§429" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 429</span>. <span class="legalArticleTitle">Verneting m.m.</span></span><article class="legalP" id="kapittel-1-foreslåttparagraf-8-ledd-1">Med unntak av krav omfattet av § 418, kan søksmål i anledning av befordringen bare reises ved domstol<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">på det sted hvor saksøkte har sitt bosted eller hovedsete for bedriften,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">på avgangsstedet eller bestemmelsesstedet i henhold til befordringsavtalen,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">i den stat hvor saksøkeren har bosted, dersom saksøkte har et forretningssted i denne staten og kan saksøkes der, eller</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-ledd-1-punkt-4"><article class="legalP" id="kapittel-1-foreslåttparagraf-8-ledd-1-punkt-4-ledd-1">i den stat hvor befordringsavtalen ble inngått, dersom saksøkte har et forretningssted i denne staten og kan saksøkes der.</article></article></li></ul></article><article class="legalP" id="kapittel-1-foreslåttparagraf-8-ledd-2">Etter at tvist er oppstått i saker som nevnt i første ledd, kan partene avtale at den skal behandles av en annen domstol eller ved voldgift.</article><article class="legalP" id="kapittel-1-foreslåttparagraf-8-ledd-3">For krav etter § 418 gjelder reglene om verneting i 2002 Aten-konvensjonen artikkel 17. For krav etter § 418 første og andre ledd gjelder reglene om anerkjennelse og fullbyrdelse av dommer i Lugano-konvensjonen 2007. For krav etter § 418 tredje ledd gjelder 2002 Aten-konvensjonen artikkel 17bis.</article></article> <article class="defaultP" margin-top="true">Innleiinga til punktoppstillinga i § 430 første ledd skal lyde:</article><article class="legalP" id="kapittel-1-ledd-5">Reglene i §§ 411 til 417, §§ 419 til 429 og § 501 første ledd nr. 4 til 6 kan ikke ved forhåndsavtale fravikes til skade for passasjeren</article> <article class="defaultP" margin-top="true">§ 430 andre ledd vert oppheva.</article> <article class="defaultP" margin-top="true">§ 431 første og andre ledd skal lyde:</article><article class="legalP" id="kapittel-1-ledd-6">Uten hinder av § 430 kan bortfrakteren ved befordring av passasjer fraskrive seg ansvaret for forsinkelse etter dette kapittel for tiden før passasjeren går om bord og etter at passasjeren er kommet i land, men likevel ikke for sjøtransport mellom skipet og land som er inkludert i billettprisen eller utføres med transportmiddel stilt til rådighet av bortfrakteren. For så vidt gjelder håndreisegods som ikke befinner seg i eller på medført kjøretøy, kan bortfrakteren likeledes fraskrive seg ansvaret for forsinkelse etter dette kapittel for tiden før godset blir brakt om bord og etter at det er brakt i land, men ikke for sjøtransport mellom skipet og land som nevnt i første ledd, og heller ikke for den tid bortfrakteren har hånd om godset mens passasjeren befinner seg på kai eller på en terminal eller stasjon eller et annet anlegg i havn.</article> <article class="defaultP" margin-top="true">§ 431 tredje ledd vert oppheva. Noverande fjerde ledd blir nytt tredje ledd.</article> <article class="defaultP" margin-top="true">§ 432 første ledd skal lyde:</article><article class="legalP" id="kapittel-1-ledd-7">Kongen kan bestemme at det for skip som ikke er omfattet av klasse A og klasse B i direktiv 2009/45/EF, som fører 12 passasjerer eller mindre og som brukes til passasjerbefordring i norsk innenriksfart, skal tegnes forsikring eller stilles sikkerhet til dekning av det ansvar for personskade som bortfrakteren kan få etter § 418, jf. § 171, § 172 og § 175 nr. 1. Kongen kan i forskrift gi regler om hvilke skip dette skal gjelde for, og kan gi regler om forsikringen eller sikkerhetstillelsen, herunder om hvilke vilkår forsikringen eller sikkerhetsstillelsen må oppfylle for å kunne godkjennes, om virkningen av at de ikke holdes i kraft, og om forsikringsbevis.</article></section><section class="section" data-name="kapII" id="kapittel-2" data-lovdata-URL="LTI/lov/2013-06-07-30/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova gjeld frå den tida Kongen fastset.</article></section></main></body></html>