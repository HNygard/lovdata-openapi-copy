<!DOCTYPE html><html lang="no"><head><title>Forskrift om endring i forskrift om høsting på Svalbard og forskrift om satser for avgift for jakt-, fangst- og fiskekort m.m. på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-20-1687</dd><dt class="dokid">DokumentID</dt><dd class="dokid">LTI/forskrift/2013-12-20-1687</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 19 s 3263</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-24-712</li><li>forskrift/2006-12-01-1578</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-79/§31</li><li>lov/2001-06-15-79/§32</li></ul></dd><dt class="dateOfPublication">Kunngjort</dt><dd class="dateOfPublication">2014-01-07 15:45</dd><dt class="journalNumber">Journalnummer</dt><dd class="journalNumber">2013-1493</dd><dt class="titleShort">Korttittel</dt><dd class="titleShort">Endr. i forskrift om høsting på Svalbard</dd><dt class="title">Tittel</dt><dd class="title">Forskrift om endring i forskrift om høsting på Svalbard og forskrift om satser for avgift for jakt-, fangst- og fiskekort m.m. på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 20. desember 2013 med hjemmel i lov 15. juni 2001 nr. 79 om miljøvern på Svalbard (svalbardmiljøloven) § 31 og § 32.</dd><dt class="refid">RefID</dt><dd class="refid">forskrift/2013-12-20-1687</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om høsting på Svalbard og forskrift om satser for avgift for jakt-, fangst- og fiskekort m.m. på Svalbard<ul class="tocSubUl"><li>I<ul class="tocSubUl"><li>§ 18. (gjennomføring av jegerprøve, kursavgift m.m.)</li><li>§ 19. (ny jegerprøve ved tap av retten til å utøve jakt og fangst)</li><li>§ 35. (avgift)</li></ul></li><li>II<ul class="tocSubUl"><li>§ 6. Avgift for elektronisk eksamen ved avleggelse av jegerprøve</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-20-1687" id="dokument"><h1>Forskrift om endring i forskrift om høsting på Svalbard og forskrift om satser for avgift for jakt-, fangst- og fiskekort m.m. på Svalbard</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-20-1687/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Forskrift 24. juni 2002 nr. 712 om høsting på Svalbard endres slik:</article> <article class="defaultP" margin-top="true">§ 3 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>fastboende:</i> person som på tidspunkt for søknad om tillatelse og under utøvelse av høsting er gyldig innført i befolkningsregisteret for Svalbard;</article></article></li></ul></article> <article class="defaultP" margin-top="true">§ 12 annet ledd skal lyde:</article><article class="legalP" id="kapittel-1-ledd-2">Sysselmannen kan i særlige tilfelle sette annen rapporteringsfrist. Denne skal da fremgå av høstingstillatelsen. Rapportering i henhold til denne bestemmelsen settes som vilkår for tildeling av jakt-, fangst- og fiskekort. Ved manglende rapportering kan Sysselmannen nekte tillatelse til jakt og fiske kommende sesong.</article> <article class="defaultP" margin-top="true">§ 13 annet ledd skal lyde:</article><article class="legalP" id="kapittel-1-ledd-3">Rapportering i henhold til denne bestemmelsen settes som vilkår for tildeling av jakt-, fangst- og fiskekort. Ved manglende rapportering kan Sysselmannen nekte tillatelse til jakt og fiske kommende sesong.</article> <article class="defaultP" margin-top="true">§ 14 annet og tredje ledd skal lyde:</article><article class="legalP" id="kapittel-1-ledd-4">Den som i løpet av kalenderåret fyller 14 år kan delta i jakt på fjellrev og fuglevilt og fangst i opplæringsøyemed fram til fylte 16 år når vedkommende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">har samtykke fra foreldre eller foresatte og</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">er under forsvarlig tilsyn av jeger som har fylt 20 år. Tilsynspersonen må ha utøvd jakt og fangst i minst 3 sesonger.</article></article></li></ul></article><article class="legalP" id="kapittel-1-ledd-5">Den som i løpet av kalenderåret fyller 16 år kan delta i jakt på svalbardrein og sjøpattedyr i opplæringsøyemed fram til fylte 18 år når vilkårene i annet ledd bokstavene a og b er oppfylt. Det stilles i tillegg krav om bestått jegerprøve og skyteprøve for storviltjegere.</article> <article class="defaultP" margin-top="true">§ 15 første ledd skal lyde:</article><article class="legalP" id="kapittel-1-ledd-6">Alle personer som har fylt 16 år og som ikke er registrert i Jegerregisteret, skal før jakt eller fangst utøves ha bestått jegerprøve i henhold til denne forskrift, studieplan og instruks om innhold og gjennomføring av jegerprøven fastsatt av Miljødirektoratet.</article> <article class="defaultP" margin-top="true">§ 17 første ledd skal lyde:</article><article class="legalP" id="kapittel-1-ledd-7">Jegerprøveeksamen kan avlegges fra og med det kalenderåret jegerprøvekandidaten fyller 14 år.</article> <article class="defaultP" margin-top="true">§ 18 overskriften og første ledd skal lyde:</article><article class="futureLegalArticle" data-name="§18" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">(gjennomføring av jegerprøve, kursavgift m.m.)</span></span><article class="legalP" id="kapittel-1-foreslåttparagraf-1-ledd-1">Jegerprøven består av et obligatorisk kurs og en elektronisk eksamen. Studieorganisasjoner og andre kan etter avtale med Miljødirektoratet arrangere det obligatoriske kurset i samsvar med lov 19. juni 2009 nr. 95 om voksenopplæring. Sysselmannen arrangerer elektronisk jegerprøveeksamen for de som har fullført obligatorisk kurs i henhold til denne forskrift, studieplan og instruks om innhold og gjennomføring av jegerprøven fastsatt av Miljødirektoratet.</article></article> <article class="defaultP" margin-top="true">§ 18 tredje ledd skal lyde:</article><article class="legalP" id="kapittel-1-ledd-8">Den som vil avlegge jegerprøve skal betale avgift for jegerprøveeksamen, når avgiftssats er fastsatt av departementet, jf. § 35. Den som ikke består eksamen, kan gå opp til fornyet prøve én gang uten ekstra avgift. Arrangøren kan kreve kursavgift for det obligatoriske kurset, som settes slik at kursutgiftene blir dekket.</article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">(ny jegerprøve ved tap av retten til å utøve jakt og fangst)</span></span><article class="legalP" id="kapittel-1-foreslåttparagraf-2-ledd-1">Jegerprøven gjelder uten tidsbegrensning. Den som etter rettskraftig dom blir fradømt retten til å drive jakt og fangst, må avlegge ny jegerprøve for å bli registrert som jeger.</article></article> <article class="defaultP" margin-top="true">§ 22 skal lyde:</article><article class="legalP" id="kapittel-1-ledd-9">Fiskeutstyr og fiskeredskaper som er brukt utenfor Svalbard må desinfiseres før det brukes på Svalbard.</article> <article class="defaultP" margin-top="true">§ 28 andre ledd skal lyde:</article><article class="legalP" id="kapittel-1-ledd-10">Til jakt på svalbardrype må det når jakten utøves med rifle minst brukes ammunisjon av typen cal. 22 LR med hullspiss. Til jakt på kortnebbgås og fjellrev må det når jakten utøves med rifle, brukes ammunisjon med anslagsenergi på minst 294 joule (30 kgm) på 100 meter.</article> <article class="defaultP" margin-top="true">§ 30 skal lyde:</article><article class="legalP" id="kapittel-1-ledd-11">Fangst av fjellrev er kun tillatt med slagfelle og fallem. Fangstredskapene skal virke og ha slik slagkraft at reven blir drept øyeblikkelig.</article><article class="legalP" id="kapittel-1-ledd-12">Sysselmannen kan fastsette særskilte krav til spesifikasjon av feller og brukerkompetanse før disse tas i bruk.</article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">(avgift)</span></span><article class="legalP" id="kapittel-1-foreslåttparagraf-3-ledd-1">Departementet kan fastsette satser for avgift for jakt-, fangst- og fiskekort, for tildeling av tillatelse til felling av svalbardrein og for jegerprøveeksamen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-20-1687/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrift 1. desember 2006 nr. 1578 om satser for avgift for jakt-, fangst- og fiskekort m.m. på Svalbard endres slik:</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Avgift for elektronisk eksamen ved avleggelse av jegerprøve</span></span><article class="legalP" id="kapittel-2-foreslåttparagraf-1-ledd-1">Den som vil avlegge jegerprøven på Svalbard skal betale en avgift ved avleggelse av elektronisk eksamen. Avgiften settes til NOK 280. Den som ikke består skriftlig eksamen, kan gå opp til fornyet prøve en gang uten ekstra avgift.</article></article> <article class="defaultP" margin-top="true">§ 7 skal lyde:</article><article class="legalP" id="kapittel-2-ledd-2">Miljødirektoratet kan endre satsene for avgift i denne forskrift.</article></section><section class="section" data-name="kapIII" id="kapittel-3" data-lovdata-URL="LTI/forskrift/2013-12-20-1687/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2014.</article></section></main></body></html>