<!DOCTYPE html><html lang="no"><head><title>Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-09-27-1133</dd><dt class="dokid">DokumentID</dt><dd class="dokid">LTI/forskrift/2013-09-27-1133</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 13 s 2284</dd><dt class="dateInForce">I kraft fra</dt><dd class="dateInForce">2013-09-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-20-1097</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-05-28-16/§70</li></ul></dd><dt class="dateOfPublication">Kunngjort</dt><dd class="dateOfPublication">2013-09-27 15:50</dd><dt class="journalNumber">Journalnummer</dt><dd class="journalNumber">2013-1002</dd><dt class="titleShort">Korttittel</dt><dd class="titleShort">Endr. i politiregisterforskriften</dd><dt class="title">Tittel</dt><dd class="title">Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. september 2013 med hjemmel i lov 28. mai 2010 nr. 16 om behandling av opplysninger i politiet og påtalemyndigheten (politiregisterloven) § 70. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2013-09-27-1133</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)<ul class="tocSubUl"><li>I<ul class="tocSubUl"><li>§ 74-1. Delt ikrafttredelse</li><li>§ 75-1. Anvendelsen av krav til sperring av opplysninger</li><li>§ 75-2. Anvendelsen av krav til sletting av opplysninger</li><li>§ 75-3. Anvendelsen av krav til informasjonssikkerhet</li><li>§ 75-4. Anvendelsen av § 30-3 om unge lovbrytere</li><li>§ 75-5. Beregning av tidsavgrensede slettefrister</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-09-27-1133" id="dokument"><h1>Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2013-09-27-1133/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften) gjøres følgende endringer:</article> <article class="defaultP" margin-top="true">Nåværende kapittel 74 oppheves.</article> <article class="defaultP" margin-top="true">Ny del 13 skal lyde:</article><span class="futuretitle" id="kapittel-1-foreslåttittel-1">Del 13. Ikrafttredelse og overgangsregler</span><span class="futuretitle" id="kapittel-1-foreslåttittel-2">Kapittel 74. Ikrafttredelse</span><article class="futureLegalArticle" data-name="§74-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 74-1</span>. <span class="legalArticleTitle">Delt ikrafttredelse</span></span><article class="legalP" id="kapittel-1-foreslåttparagraf-1-ledd-1">Forskriften trer i kraft 1. januar 2014, med unntak av kapittel 41 og kapittel 72 som trer i kraft senere. Kapittel 45 trer i kraft 27. september 2013 med virkning fra 13. september 2013.</article></article><span class="futuretitle" id="kapittel-1-foreslåttittel-3">Kapittel 75. Overgangsregler</span><article class="futureLegalArticle" data-name="§75-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 75-1</span>. <span class="legalArticleTitle">Anvendelsen av krav til sperring av opplysninger</span></span><article class="legalP" id="kapittel-1-foreslåttparagraf-2-ledd-1">Krav til fysisk atskillelse av sperrede opplysninger etter § 15-2 annet ledd får anvendelse så langt det er mulig. Den behandlingsansvarlige fører oversikt over hvordan kravet ivaretas.</article></article><article class="futureLegalArticle" data-name="§75-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 75-2</span>. <span class="legalArticleTitle">Anvendelsen av krav til sletting av opplysninger</span></span><article class="legalP" id="kapittel-1-foreslåttparagraf-3-ledd-1">Kravene til sletting av opplysninger i reaksjonsregisteret etter § 44-13 første ledd, jf. § 49-11 om tilsvarende sletting av opplysninger i personidentitet- og politiopplysningsregisteret, får anvendelse så langt det er mulig. Kripos fører oversikt over hvordan kravene ivaretas.</article></article><article class="futureLegalArticle" data-name="§75-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 75-3</span>. <span class="legalArticleTitle">Anvendelsen av krav til informasjonssikkerhet</span></span><article class="legalP" id="kapittel-1-foreslåttparagraf-4-ledd-1">Krav til informasjonssikkerhet etter del 11 jf. del 9 kapittel 40 får anvendelse så langt det er mulig. Den behandlingsansvarlige fører oversikt over hvordan kravene ivaretas.</article></article><article class="futureLegalArticle" data-name="§75-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 75-4</span>. <span class="legalArticleTitle">Anvendelsen av § 30-3 om unge lovbrytere</span></span><article class="legalP" id="kapittel-1-foreslåttparagraf-5-ledd-1">Bestemmelsene i § 30-3 om hvilke forhold som ikke kan anmerkes på uttømmende politiattest og vandelsvurdering gis tilbakevirkende kraft og får anvendelse for alle politiattester og vandelsvurderinger som utstedes etter ikrafttredelsen, uavhengig av når vilkårene for at forholdet ikke skal anmerkes ble oppfylt.</article></article><article class="futureLegalArticle" data-name="§75-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 75-5</span>. <span class="legalArticleTitle">Beregning av tidsavgrensede slettefrister</span></span><article class="legalP" id="kapittel-1-foreslåttparagraf-6-ledd-1">Følgende frister for sletting av opplysninger løper fra 1. januar 2014:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">Fristen i § 53-15 annet ledd for sletting av opplysninger i lydlogg</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">Fristene i § 54-12 første ledd andre setning for sletting av opplysninger i arrestjournal og i annet ledd for sletting av opptak av lyd og bilde i politiarrest</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">Fristen i § 56-11 første ledd annen setning for sletting av opplysninger i utlendingsregisteret</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">Fristen i § 58-11 første og annet ledd for sletting av opplysninger som er registrert i forbindelse med gjennomføring av bekymringssamtaler.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-09-27-1133/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-2-ledd-1">Forskriften trer i kraft straks.</article></section></main></body></html>