<!DOCTYPE html><html lang="no"><head><title>Forskrift om opptak, studier og eksamen ved Høgskolen i Lillehammer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-28-551</dd><dt class="dokid">DokumentID</dt><dd class="dokid">LTI/forskrift/2013-05-28-551</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 7 s 1320</dd><dt class="dateInForce">I kraft fra</dt><dd class="dateInForce">2013-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-03-01-212</li><li>forskrift/2011-03-01-213</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§5-3</li></ul></dd><dt class="dateOfPublication">Kunngjort</dt><dd class="dateOfPublication">2013-06-04 15:50</dd><dt class="lastupdated">Rettet</dt><dd class="lastupdated">2013-07-30 (se nederst)</dd><dt class="journalNumber">Journalnummer</dt><dd class="journalNumber">2013-0456</dd><dt class="titleShort">Korttittel</dt><dd class="titleShort">Forskrift om opptak, studier og eksamen ved HiL</dd><dt class="title">Tittel</dt><dd class="title">Forskrift om opptak, studier og eksamen ved Høgskolen i Lillehammer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av høgskolestyret for Høgskolen i Lillehammer 28. mai 2013 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-5, § 3-6, § 3-8, § 3-9, § 3-10 og § 5-3.</dd><dt class="refid">RefID</dt><dd class="refid">forskrift/2013-05-28-551</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier og eksamen ved Høgskolen i Lillehammer<ul class="tocSubUl"><li>Kapittel 1. Allmenne regler<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Studieåret</li></ul></li><li>Kapittel 2. Opptak og rangering til grunnutdanninger<ul class="tocSubUl"><li>§ 4. Opptak og rangering til grunnutdanningene</li></ul></li><li>Kapittel 3. Opptak og rangering til videreutdanning og masterutdanning som bygger på høyere utdanning<ul class="tocSubUl"><li>§ 5. Opptak til videreutdanning som bygger på høyere utdanning</li><li>§ 6. Opptak til masterutdanning</li><li>§ 7. Rangering</li><li>§ 8. Opptak utenom rangeringsreglene</li><li>§ 9. Betinget opptak/reservering av studieplass</li><li>§ 10. Gjennomføring av opptaket</li><li>§ 11. Søknadsfrist</li><li>§ 12. Utfyllende regler</li></ul></li><li>Kapittel 4. Studierett, utdanningsplan, permisjon og utenlandsopphold<ul class="tocSubUl"><li>§ 13. Studierett</li><li>§ 14. Vilkår for å beholde studieretten</li><li>§ 15. Opphør av studieretten</li><li>§ 16. Tap av studierett</li><li>§ 17. Vedtak om tap av studierett</li><li>§ 18. Utdanningsplan</li><li>§ 19. Permisjon</li><li>§ 20. Utenlandsopphold</li></ul></li><li>Kapittel 5. Grader<ul class="tocSubUl"><li>§ 21. Bachelorgrad</li><li>§ 22. Mastergrad</li><li>§ 23. Tilknytningskrav for tildeling av grad</li><li>§ 24. Krav for tildeling av ny grad fra HiL</li></ul></li><li>Kapittel 6. Studieportefølje. Fag- og studieplaner<ul class="tocSubUl"><li>§ 25. Strategisk planlegging og fastsetting av studieportefølje</li><li>§ 26. Fastsetting av fag- eller studieplan</li><li>§ 27. Reduksjon av studiepoeng</li><li>§ 28. Nærmere regler</li></ul></li><li>Kapittel 7. Eksamen – allmenne regler, gjennomføring og klage<ul class="tocSubUl"><li>§ 29. Eksamen</li><li>§ 30. Praksis for profesjonsstudiene</li><li>§ 31. Rett til eksamensoppmelding/adgang til eksamen</li><li>§ 32. Oppmelding/trekk til eksamen</li><li>§ 33. Privatister</li><li>§ 34. Tidspunkt og omfang</li><li>§ 35. Individuell tilrettelegging av eksamen</li><li>§ 36. Ulike former for tilrettelegging av eksamen</li><li>§ 37. Akutte lidelser</li><li>§ 38. Attest på lese-/skrivevansker</li><li>§ 39. Tilrettelegging for studenter med norsk som andrespråk</li><li>§ 40. Bruk av hjelpemidler ved eksamen med tilsyn</li><li>§ 41. Fusk og forsøk på fusk, annullering av eksamen. Utestenging</li><li>§ 42. Karaktersystem</li><li>§ 43. Sensur</li><li>§ 44. Begrunnelse for og klage over karakterfastsetting</li><li>§ 45. Klage over formelle feil</li><li>§ 46. Generell godkjenning, godskriving og faglig godkjenning</li></ul></li><li>Kapittel 8. Vitnemål og karakterutskrifter<ul class="tocSubUl"><li>§ 47. Vitnemål og karakterutskrifter</li></ul></li><li>Kapittel 9. Dispensasjoner, utfyllende bestemmelser, klager og ikrafttreden<ul class="tocSubUl"><li>§ 48. Dispensasjon</li><li>§ 49. Utfyllende bestemmelser</li><li>§ 50. Høgskolestyrets klagenemnd</li><li>§ 51. Ikrafttredelse</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2013-05-28-551" id="dokument"><h1>Forskrift om opptak, studier og eksamen ved Høgskolen i Lillehammer</h1><section class="section" data-name="kap1" id="kapittel-1" data-lovdata-URL="LTI/forskrift/2013-05-28-551/KAPITTEL_1"><h2>Kapittel 1. Allmenne regler</h2><article class="legalArticle" data-lovdata-URL="LTI/forskrift/2013-05-28-551/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder grunnutdanning, videreutdanning og masterutdanning ved Høgskolen i Lillehammer (forkortet HiL).</article><article class="legalP" id="kapittel-1-paragraf-1-ledd-2">Når det i det følgende er fastsatt at en tidsfrist går ut på en bestemt dato og denne datoen ikke er virkedag, blir fristen forskjøvet til nærmest etterfølgende virkedag.</article></article><article class="legalArticle" data-lovdata-URL="LTI/forskrift/2013-05-28-551/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-punkt-1"><article class="legalP" id="kapittel-1-paragraf-2-punkt-1-ledd-1"><i>Arbeidskrav:</i> Krav som må være godkjent for å gå opp til en eksamen. Arbeidskrav kan bestå av obligatoriske innleveringer, muntlige framlegg, undervisning, praksis og liknende. Arbeidskrav vurderes som godkjent eller ikke godkjent. Praksis i profesjonsutdanningene (barnevern, sosialt arbeid, vernepleie) er en eksamen, jf. § 30.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-punkt-2"><article class="legalP" id="kapittel-1-paragraf-2-punkt-2-ledd-1"><i>Eksamen:</i> Er en betegnelse på en vurdering, herunder oppgave eller praksis, når resultatet skal inngå på vitnemålet eller karakterutskriften, eller innregnes i en karakter på vitnemålet eller karakterutskriften.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-punkt-3"><article class="legalP" id="kapittel-1-paragraf-2-punkt-3-ledd-1"><i>Emne:</i> Den minste enheten som kan inngå i et studieprogram. Emnebeskrivelsen skal gi en beskrivelse av læringsutbytte/-mål, faginnhold, undervisnings- og arbeidsformer, arbeidskrav, omfang og vurderingsformer.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-punkt-4"><article class="legalP" id="kapittel-1-paragraf-2-punkt-4-ledd-1"><i>Fagplan:</i> En konkretisering av det faglige innholdet i studieprogram som er regulert av nasjonal rammeplan.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-punkt-5"><article class="legalP" id="kapittel-1-paragraf-2-punkt-5-ledd-1"><i>Fordypning:</i> Emner som i studieplanen er definert til å høre faglig sammen og som kan utfylle hverandre på en slik måte at de bygger på og går ut over grunnivået i et emne.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-punkt-6"><article class="legalP" id="kapittel-1-paragraf-2-punkt-6-ledd-1"><i>Grunnutdanning:</i> Studieprogram der opptakskravet er generell studiekompetanse, eventuelt i kombinasjon med spesielle opptakskrav.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-punkt-7"><article class="legalP" id="kapittel-1-paragraf-2-punkt-7-ledd-1"><i>Privatist:</i> Den som etter reglene i universitets- og høyskolelovens (forkortet univl.) § 3-10 fremstiller seg til eksamen/vurdering ved høgskolen, uten å være tatt opp og registrert som student.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-punkt-8"><article class="legalP" id="kapittel-1-paragraf-2-punkt-8-ledd-1"><i>Rammeplan:</i> En plan for et studium der departementet har fastsatt nasjonale rammer for innholdet.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-2-punkt-9"><article class="legalP" id="kapittel-1-paragraf-2-punkt-9-ledd-1"><i>Selvstendig arbeid:</i> Arbeid av et nærmere angitt omfang og/eller type som inngår i studieprogrammet, og som skal vise forståelse, refleksjon og modning. Arbeidet kan eksempelvis være av teoretisk, praktisk eller kunstnerisk art, og kan utføres individuelt eller i grupper.</article></article></li><li data-li-identifier="j)" data-name="j)"><article class="listArticle" id="kapittel-1-paragraf-2-punkt-10"><article class="legalP" id="kapittel-1-paragraf-2-punkt-10-ledd-1"><i>Studieleder:</i> Er en faglig ansvarlig for sine respektive studier.</article></article></li><li data-li-identifier="k)" data-name="k)"><article class="listArticle" id="kapittel-1-paragraf-2-punkt-11"><article class="legalP" id="kapittel-1-paragraf-2-punkt-11-ledd-1"><i>Studieplan:</i> Plan for det faglige innholdet i studieprogram som ikke er regulert av nasjonal rammeplan.</article></article></li><li data-li-identifier="l)" data-name="l)"><article class="listArticle" id="kapittel-1-paragraf-2-punkt-12"><article class="legalP" id="kapittel-1-paragraf-2-punkt-12-ledd-1"><i>Studiepoeng:</i> Mål på omfanget av et studieprogram, der et heltids studieår er normert til 60 studiepoeng.</article></article></li><li data-li-identifier="m)" data-name="m)"><article class="listArticle" id="kapittel-1-paragraf-2-punkt-13"><article class="legalP" id="kapittel-1-paragraf-2-punkt-13-ledd-1"><i>Studieprogram:</i> Studieløp med et definert innhold i henhold til fag- eller studieplan.</article></article></li><li data-li-identifier="n)" data-name="n)"><article class="listArticle" id="kapittel-1-paragraf-2-punkt-14"><article class="legalP" id="kapittel-1-paragraf-2-punkt-14-ledd-1"><i>Studierett:</i> Rettigheter knyttet til det å være tatt opp som student ved et studieprogram og inneha studentstatus. Dette innebærer rett til deltakelse i all organisert undervisning og vurdering i tråd med studieplan og emnebeskrivelse i studieprogrammet som studenten er tatt opp til.</article></article></li><li data-li-identifier="o)" data-name="o)"><article class="listArticle" id="kapittel-1-paragraf-2-punkt-15"><article class="legalP" id="kapittel-1-paragraf-2-punkt-15-ledd-1"><i>Utdanning:</i> Studieprogram som fører fram til gradene høgskolekandidat, bachelor eller master.</article></article></li><li data-li-identifier="p)" data-name="p)"><article class="listArticle" id="kapittel-1-paragraf-2-punkt-16"><article class="legalP" id="kapittel-1-paragraf-2-punkt-16-ledd-1"><i>Utdanningsplan:</i> Plan for gjennomføring av studieprogram inngått mellom høgskolen og den enkelte student.</article></article></li></ul></article><article class="legalArticle" data-lovdata-URL="LTI/forskrift/2013-05-28-551/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Studieåret</span></h3><article class="legalP" id="kapittel-1-paragraf-3-ledd-1">Studieårets lengde er 10 måneder og begynner medio august og avsluttes medio juni.</article><article class="legalP" id="kapittel-1-paragraf-3-ledd-2">Rektor fastsetter datoer for påfølgende studieår innen utgangen av januar.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2013-05-28-551/KAPITTEL_2"><h2>Kapittel 2. Opptak og rangering til grunnutdanninger</h2><article class="legalArticle" data-lovdata-URL="LTI/forskrift/2013-05-28-551/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opptak og rangering til grunnutdanningene</span></h3><article class="legalP" id="kapittel-2-paragraf-1-ledd-1">For opptak og rangering til grunnutdanninger, gjelder de regler som departementet har fastsatt i forskrifts form.</article><article class="legalP" id="kapittel-2-paragraf-1-ledd-2">Studieplanen for de praktiske studier i film og fjernsyn inneholder nærmere krav til opptaksprøven og rangering av søkere jf. forskrift om opptak til høyere utdanning.</article><article class="legalP" id="kapittel-2-paragraf-1-ledd-3">Studienemnda fastsetter utfyllende retningslinjer for vurdering av realkompetanse.</article><article class="legalP" id="kapittel-2-paragraf-1-ledd-4">Høgskolestyret selv fastsetter antall studieplasser i medhold av univl. § 3-7.</article><article class="legalP" id="kapittel-2-paragraf-1-ledd-5">Hvis ikke annet er fastsatt av studiedirektøren, er søknadsfristen for høstsemesteret i lokalt opptak 15. april for ordinære søkere, og 1. mars for opptak på grunnlag av realkompetanse. Felles søknadsfrist for vårsemesteret er 1. november.</article><article class="legalP" id="kapittel-2-paragraf-1-ledd-6">Tildelt studieplass kan reserveres til året etter når studiedirektøren finner at det foreligger tungtveiende grunner. Som tungtveiende grunner regnes for eksempel innkalling til militærtjeneste og graviditet. Grunn for reservering av studieplass må dokumenteres. Søknad med dokumentasjon må framstilles innen 3 uker etter at studieplassen er tildelt.</article><article class="legalP" id="kapittel-2-paragraf-1-ledd-7">For opptak på grunnlag av opptaksprøver er det kun adgang til å klage over formelle feil ved avgjørelse om opptak.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2013-05-28-551/KAPITTEL_3"><h2>Kapittel 3. Opptak og rangering til videreutdanning og masterutdanning som bygger på høyere utdanning</h2><article class="legalArticle" data-lovdata-URL="LTI/forskrift/2013-05-28-551/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak til videreutdanning som bygger på høyere utdanning</span></h3><article class="legalP" id="kapittel-3-paragraf-1-ledd-1">For utdanning som er rammeplanregulert, gjelder minstekrav for opptak som fastsatt i rammeplanen eller i forskrift som del av rammeplanen.</article><article class="legalP" id="kapittel-3-paragraf-1-ledd-2">For studieprogram som har studieplan, gjelder de minstekrav for opptak som er fastsatt i studieplanen.</article><article class="legalP" id="kapittel-3-paragraf-1-ledd-3">Høgskolestyret selv fastsetter antall studieplasser i medhold av univl. § 3-7.</article><article class="legalP" id="kapittel-3-paragraf-1-ledd-4">Søkere med annet morsmål enn norsk eller et annet nordisk språk, må dokumentere kunnskaper i norsk tilsvarende kravene som stilles i nasjonal opptaksforskrift i § 2-2. Kravet om dokumentasjon av norskkunnskaper gjelder ikke for engelskspråklige studieprogram.</article><article class="legalP" id="kapittel-3-paragraf-1-ledd-5">Søkere med utenlandsk utdanning må dokumentere kunnskaper i engelsk tilsvarende kravene som stilles i nasjonal opptaksforskrift i § 2-2 og nedfelt i GSU-listen.</article></article><article class="legalArticle" data-lovdata-URL="LTI/forskrift/2013-05-28-551/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptak til masterutdanning</span></h3><article class="legalP" id="kapittel-3-paragraf-2-ledd-1">For opptak til masterutdanning gjelder de regler som departementet har fastsatt i forskrifts form.</article><article class="legalP" id="kapittel-3-paragraf-2-ledd-2">Dersom det i studieplanen er fastsatt et faglig minstekrav, beregnes grunnlaget i henhold til § 21 a–b i denne forskrift.</article><article class="legalP" id="kapittel-3-paragraf-2-ledd-3">Høgskolestyret selv fastsetter antall studieplasser i medhold av univl. § 3-7.</article><article class="legalP" id="kapittel-3-paragraf-2-ledd-4">Søkere med annet morsmål enn norsk eller et annet nordisk språk, må dokumentere kunnskaper i norsk tilsvarende kravene som stilles i nasjonal opptaksforskrift i § 2-2. Kravet om dokumentasjon av norskkunnskaper gjelder ikke for engelskspråklige studieprogram.</article><article class="legalP" id="kapittel-3-paragraf-2-ledd-5">Søkere med utenlandsk utdanning må dokumentere kunnskaper i engelsk tilsvarende kravene som stilles i nasjonal opptaksforskrift i § 2-2 og nedfelt i GSU-listen.</article><article class="legalP" id="kapittel-3-paragraf-2-ledd-6">For opptak på grunnlag av opptaksprøver er det kun adgang til å klage over formelle feil ved avgjørelse om opptak.</article></article><article class="legalArticle" data-lovdata-URL="LTI/forskrift/2013-05-28-551/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Rangering</span></h3><article class="legalP" id="kapittel-3-paragraf-3-ledd-1">Dersom det er flere kvalifiserte søkere enn antall studieplasser, rangeres søkerne på følgende grunnlag:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Søkere med bachelorgrad som fastsatt i § 21 a i denne forskrift, rangeres på grunnlag av vektet gjennomsnitt av alle eksamener som inngår i denne utdanningen.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Søkere med bachelorgrad som fastsatt i § 21 b i denne forskrift rangeres med utgangspunkt i vektet gjennomsnitt av eksamener fra emner som danner fordypningsfaget.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Søkere med cand.mag.-grad, allmennlærerutdanning eller annen utdanning som omfatter mer enn 180 studiepoeng, rangeres på grunnlag av vektet gjennomsnitt av alle eksamener som inngår i denne utdanningen.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">For søkere som gis betinget opptak, jf. § 9 i denne forskrift, regnes ikke manglende eksamener med i vektet gjennomsnittskarakter.</article></article></li></ul></article><article class="legalP" id="kapittel-3-paragraf-3-ledd-2">Med vektet gjennomsnitt menes gjennomsnittet av alle karakterer på vitnemålet vektet i forhold til antall studiepoeng/vekttall på hvert emne. Studienemnda fastsetter tallverdier for omregning av karakterer for søkere som grunnlag for utregning av vektet gjennomsnittskarakter etter følgende tabell. <table><thead><tr><th data-text-align="left" data-vertical-align="top"><i>Poeng</i></th><th data-text-align="left" data-vertical-align="top"><i>5</i></th><th data-text-align="left" data-vertical-align="top"><i>4</i></th><th data-text-align="left" data-vertical-align="top"><i>3</i></th><th data-text-align="left" data-vertical-align="top"><i>2</i></th><th data-text-align="left" data-vertical-align="top"><i>1</i></th></tr></thead><tbody><tr><td data-text-align="left" data-vertical-align="top">Karakter</td><td data-text-align="left" data-vertical-align="top">A</td><td data-text-align="left" data-vertical-align="top">B</td><td data-text-align="left" data-vertical-align="top">C</td><td data-text-align="left" data-vertical-align="top">D</td><td data-text-align="left" data-vertical-align="top">E</td></tr><tr><td data-text-align="left" data-vertical-align="top">Karakter realfag</td><td data-text-align="left" data-vertical-align="top">1.0–1.6</td><td data-text-align="left" data-vertical-align="top">1.7–2.3</td><td data-text-align="left" data-vertical-align="top">2.4–2.7</td><td data-text-align="left" data-vertical-align="top">2.8–3.4</td><td data-text-align="left" data-vertical-align="top">3.5–4.0</td></tr><tr><td data-text-align="left" data-vertical-align="top">Karakter andre</td><td data-text-align="left" data-vertical-align="top">1.0–2.2</td><td data-text-align="left" data-vertical-align="top">2.3–2.5</td><td data-text-align="left" data-vertical-align="top">2.6–2.7</td><td data-text-align="left" data-vertical-align="top">2.8–3.0</td><td data-text-align="left" data-vertical-align="top">3.1–4.0</td></tr><tr><td data-text-align="left" data-vertical-align="top">Karakter</td><td data-text-align="left" data-vertical-align="top">S</td><td data-text-align="left" data-vertical-align="top">Mtf/Mg</td><td data-text-align="left" data-vertical-align="top">Tf/G = 2.5</td><td data-text-align="left" data-vertical-align="top">Tf = 2.5</td><td data-text-align="left" data-vertical-align="top">Ng</td></tr></tbody></table></article><article class="legalP" id="kapittel-3-paragraf-3-ledd-3">Ved et snitt med desimaler avrundes dette til nærmeste tidel etter vanlige avrundingsregler. Vurderingen bestått regnes ikke inn i utregning av vektet gjennomsnittskarakter.</article><article class="legalP" id="kapittel-3-paragraf-3-ledd-4">Ved opptak til masterutdanning gis tilleggspoeng for utdanning utover opptaksgrunnlaget på 180 studiepoeng, med 0,5 poeng for 30 studiepoeng, maksimalt 2,0 poeng.</article><article class="legalP" id="kapittel-3-paragraf-3-ledd-5">Ved opptak til masterutdanning hvor praksis vektlegges i opptaksgrunnlaget, kan det gis tilleggspoeng for relevant praksis med 0,5 poeng pr. år, maksimalt 2 poeng.</article><article class="legalP" id="kapittel-3-paragraf-3-ledd-6">Ved lik konkurransepoengsum rangeres eldre søker foran yngre.</article><article class="legalP" id="kapittel-3-paragraf-3-ledd-7">For videreutdanningstilbud organisert som betalingstilbud med oppdragsgiver, kan høgskolestyret gjøre unntak fra rangeringsreglene for opptak.</article></article><article class="legalArticle" data-lovdata-URL="LTI/forskrift/2013-05-28-551/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opptak utenom rangeringsreglene</span></h3><article class="legalP" id="kapittel-3-paragraf-4-ledd-1">Inntil 15&#xa0;% av søkerne kan tas opp utenom rangeringsreglene. Dette kan gjelde søkere med ett av følgende søkergrunnlag:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">Søkere som ikke kan poengberegnes etter rangeringsreglene i § 7 i denne forskrift.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">Søkere som kan dokumentere at sykdom, funksjonshemming eller andre tungtveiende grunner gir grunn til å anta at eksamensresultatene ikke gir et riktig bilde av søkerens kvalifikasjoner.</article></article></li></ul></article><article class="legalP" id="kapittel-3-paragraf-4-ledd-2">Det er en forutsetning at søker er kvalifisert for opptak etter gjeldende regler. Der søkere får godkjent realkompetanse som en del av sitt opptaksgrunnlag, skal rangering foretas etter en helhetlig vurdering av om søker har likeverdige kvalifikasjoner med søkere som tas opp etter poengreglene i § 7 i denne forskrift.</article></article><article class="legalArticle" data-lovdata-URL="LTI/forskrift/2013-05-28-551/§9" data-name="§9" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Betinget opptak/reservering av studieplass</span></h3><article class="legalP" id="kapittel-3-paragraf-5-ledd-1">Opptaksorganet kan etter nærmere vurdering gi betinget opptak der søker mangler deler av opptaksgrunnlaget forutsatt at dette skyldes forhold utenfor søkers kontroll. Manglende eksamen/eksamener må være dokumentert fullført og bestått i løpet av 1. semester for at studentene skal beholde studieretten. Studenter som avlegger eksamen i et studieprogram de har fått opptak til på visse vilkår, får resultatet av denne eksamen sperret inntil opptakskravet er oppfylt.</article><article class="legalP" id="kapittel-3-paragraf-5-ledd-2">Betinget opptak kan også gis der søkerne kvalifiserer seg i løpet av vårsemesteret det året de søker. Forutsetningen er at de kvalifiserer seg før studieprogrammet påbegynnes, og oppnår tilstrekkelig poengsum. Disse søkerne kan ikke poengberegnes før hele opptaksgrunnlaget er dokumentert.</article><article class="legalP" id="kapittel-3-paragraf-5-ledd-3">Tildelt studieplass kan reserveres til året etter når studiedirektøren finner at det foreligger tungtveiende grunner. Som tungtveiende grunner regnes for eksempel innkalling til militærtjeneste og graviditet. Grunn for reservering av studieplass må dokumenteres. Søknad med dokumentasjon må framstilles innen 3 uker etter at studieplassen er tildelt.</article></article><article class="legalArticle" data-lovdata-URL="LTI/forskrift/2013-05-28-551/§10" data-name="§10" id="kapittel-3-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Gjennomføring av opptaket</span></h3><article class="legalP" id="kapittel-3-paragraf-6-ledd-1">Poengberegning, rangering og opptak gjennomføres av studiedirektør i samråd med studieleder for den enkelte videreutdanning og masterutdanning.</article></article><article class="legalArticle" data-lovdata-URL="LTI/forskrift/2013-05-28-551/§11" data-name="§11" id="kapittel-3-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Søknadsfrist</span></h3><article class="legalP" id="kapittel-3-paragraf-7-ledd-1">Hvis ikke annet er fastsatt av studiedirektøren, er søknadsfristen 15. april for høstsemesteret, og 1. november for vårsemesteret. Hvis det er ledige studieplasser etter ordinært opptak, tas søknader imot også etter søknadsfristen og behandles fortløpende. Alle vedlegg som skal gi grunnlag for opptak, må følge søknaden. Vitnemål og attester for utdanning og praksis som avsluttes i inneværende semester ettersendes innen frist fastsatt av studiedirektøren. Studiedirektøren fastsetter frist for ettersending av vedlegg til søknaden.</article></article><article class="legalArticle" data-lovdata-URL="LTI/forskrift/2013-05-28-551/§12" data-name="§12" id="kapittel-3-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllende regler</span></h3><article class="legalP" id="kapittel-3-paragraf-8-ledd-1">Studieplanene inneholder nærmere krav til opptaksgrunnlag for den enkelte videreutdanning og masterutdanning, herunder eventuelle faglige minstekrav eller minstekrav til karakter ut over det som er fastsatt i de regler som departementet har fastsatt i forskrifts form.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2013-05-28-551/KAPITTEL_4"><h2>Kapittel 4. Studierett, utdanningsplan, permisjon og utenlandsopphold</h2><article class="legalArticle" data-lovdata-URL="LTI/forskrift/2013-05-28-551/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Studierett</span></h3><article class="legalP" id="kapittel-4-paragraf-1-ledd-1">Den som har akseptert tilbud om studieplass, har studierett i henhold til normert studietid for det aktuelle studieprogrammet han eller hun er tatt opp til.</article><article class="legalP" id="kapittel-4-paragraf-1-ledd-2">Dersom studenten er forsinket i studiene i forhold til normert tid, beholdes studieretten i inntil ett år i tillegg. I tidsberegningen på ett år inngår ikke reservert studieplass, permisjon og midlertidig utestengelse fra høgskolen.</article><article class="legalP" id="kapittel-4-paragraf-1-ledd-3">Høgskolestyret kan likevel innføre plassbegrensning ved valgfrie emner, såfremt studentene sikres plass ved alternative emner, slik at de kan fullføre studieprogrammet på normert tid.</article><article class="legalP" id="kapittel-4-paragraf-1-ledd-4">Studiedirektøren kan gi studenter rett til å følge undervisningen og ta eksamen ved emner som ikke er del av studieprogrammet.</article></article><article class="legalArticle" data-lovdata-URL="LTI/forskrift/2013-05-28-551/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Vilkår for å beholde studieretten</span></h3><article class="legalP" id="kapittel-4-paragraf-2-ledd-1">Studenten må betale semesteravgift og eventuell annen avgift fastsatt i samsvar med forskrift om egenbetaling ved universiteter og høyskoler, godkjenne utdanningsplan og/eller registrere seg innen gjeldende frister for å beholde studieretten.</article></article><article class="legalArticle" data-lovdata-URL="LTI/forskrift/2013-05-28-551/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Opphør av studieretten</span></h3><article class="legalP" id="kapittel-4-paragraf-3-ledd-1">Studieretten opphører når studenten har fullført studieprogrammet.</article><article class="legalP" id="kapittel-4-paragraf-3-ledd-2">Studieretten opphører når studenten selv bekrefter at hun eller han trekker seg fra studieprogrammet.</article></article><article class="legalArticle" data-lovdata-URL="LTI/forskrift/2013-05-28-551/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tap av studierett</span></h3><article class="legalP" id="kapittel-4-paragraf-4-ledd-1">Studenter mister studieretten på et studieprogram de er tatt opp til i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">Studenten har ikke betalt semesteravgift eller annen avgift fastsatt i samsvar med forskrift om egenbetaling ved universiteter og høyskoler, godkjent utdanningsplan og semesterregistrert seg, jf. § 14.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">Studenten har overskredet den fastsatte grensen for normert tid med eventuelt tillegg i tid, jf. § 13.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">Studenten har brukt opp sine forsøk til eksamen eller praksis i henhold til bestemmelser i § 31 femte ledd i denne forskrift.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">Studenten har ikke avlagt og bestått eksamen i løpet av det siste studieåret, har ikke permisjon, og er ikke utestengt jf. univl. § 4-8.</article></article></li><li data-li-identifier="e)" data-name="e)"><article class="listArticle" id="kapittel-4-paragraf-4-ledd-1-punkt-5"><article class="legalP" id="kapittel-4-paragraf-4-ledd-1-punkt-5-ledd-1">Studenten har på forespørsel ikke framvist originaldokumenter som er grunnlaget for opptak til studieprogrammet.</article></article></li><li data-li-identifier="f)" data-name="f)"><article class="listArticle" id="kapittel-4-paragraf-4-ledd-1-punkt-6"><article class="legalP" id="kapittel-4-paragraf-4-ledd-1-punkt-6-ledd-1">Studenten oppnår studierett ved et annet studieprogram ved Høgskolen i Lillehammer, med mindre det er avtalt at også den tidligere studieretten skal bestå.</article></article></li><li data-li-identifier="g)" data-name="g)"><article class="listArticle" id="kapittel-4-paragraf-4-ledd-1-punkt-7"><article class="legalP" id="kapittel-4-paragraf-4-ledd-1-punkt-7-ledd-1">Studenten møter ikke opp ved studiestart.</article></article></li></ul></article></article><article class="legalArticle" data-lovdata-URL="LTI/forskrift/2013-05-28-551/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Vedtak om tap av studierett</span></h3><article class="legalP" id="kapittel-4-paragraf-5-ledd-1">Studiedirektør fatter vedtak om tap av studierett.</article></article><article class="legalArticle" data-lovdata-URL="LTI/forskrift/2013-05-28-551/§18" data-name="§18" id="kapittel-4-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Utdanningsplan</span></h3><article class="legalP" id="kapittel-4-paragraf-6-ledd-1">Studenter som er tatt opp til studieprogram av minst 60 studiepoengs omfang, skal ha en utdanningsplan.</article><article class="legalP" id="kapittel-4-paragraf-6-ledd-2">Første studieår skal studenter som er tatt opp til studieprogram på 60 studiepoeng eller mer ha bekreftet sin utdanningsplan innen 1. oktober. For etterfølgende studieår skal studenten bekrefte sin utdanningsplan innen 15. april.</article><article class="legalP" id="kapittel-4-paragraf-6-ledd-3">Bekreftelse av utdanningsplanen er å anse som endelig undervisnings- og eksamensmelding og en forutsetning for at studenten gis status som student. Utdanningsplanen fastsettes av studenten og høgskolen i fellesskap, innenfor rammen av studieplanen for det programmet studenten er tatt opp til.</article><article class="legalP" id="kapittel-4-paragraf-6-ledd-4">Utdanningsplanen skal inneholde bestemmelser om høgskolens ansvar og forpliktelser overfor studenten og om studentens forpliktelser overfor høgskolen og medstudentene.</article><article class="legalP" id="kapittel-4-paragraf-6-ledd-5">For adgangsregulerte emner uten forkunnskapskrav rangeres studenter etter forskrift om opptak til høyere utdanning. For emner med forkunnskapskrav rangeres studenter etter oppnådd eksamenskarakter fra det emnet som kreves. Ved karakterlikhet skjer videre rangering etter fødselsdato, slik at eldre søkere rangeres foran yngre.</article></article><article class="legalArticle" data-lovdata-URL="LTI/forskrift/2013-05-28-551/§19" data-name="§19" id="kapittel-4-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Permisjon</span></h3><article class="legalP" id="kapittel-4-paragraf-7-ledd-1">Normalt gis det permisjon for inntil ett år ved for eksempel fødsel/adopsjon, førstegangstjeneste, sykdom og ved andre særskilte grunner. Det innvilges ikke permisjon i første semester etter opptak. En student skal ha gjennomført 15 studiepoeng eller mer for å søke permisjon. Det kan gis dispensasjon fra krav om studiepoeng, dersom et studieprogram ikke har eksamen i første semester.</article><article class="legalP" id="kapittel-4-paragraf-7-ledd-2">Studiedirektøren i samråd med studieleder avgjør søknad om permisjon.</article><article class="legalP" id="kapittel-4-paragraf-7-ledd-3">Studiedirektøren i samråd med studieleder kan i spesielle tilfeller innvilge permisjon ut over ett års varighet.</article><article class="legalP" id="kapittel-4-paragraf-7-ledd-4">En student som har fått innvilget permisjon, skal så langt det er mulig få gjenoppta studieprogrammet på det tidspunktet som er angitt ved innvilgelsen.</article><article class="legalP" id="kapittel-4-paragraf-7-ledd-5">Dersom en student ønsker å ta enkelteksamener i sin permisjonstid, må det betales semesteravgift for det aktuelle semesteret.</article></article><article class="legalArticle" data-lovdata-URL="LTI/forskrift/2013-05-28-551/§20" data-name="§20" id="kapittel-4-paragraf-8"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Utenlandsopphold</span></h3><article class="legalP" id="kapittel-4-paragraf-8-ledd-1">Studenten må normalt ha bestått 60 studiepoeng før utreise og skal ellers tilfredsstille de krav høgskolen stiller for utreisende studenter.</article><article class="legalP" id="kapittel-4-paragraf-8-ledd-2">Studenter som tar emner/praksis ved et lærested i utlandet som integrert del av studieprogrammet ved HiL, skal godkjenne utdanningsplanen og betale semesteravgift ved HiL før avreisen for å opprettholde sin studierett.</article><article class="legalP" id="kapittel-4-paragraf-8-ledd-3">Utfyllende retningslinjer for søknadsprosess, forhåndsgodkjenning og lignende fastsettes av studiedirektør. Innpassing av eksamener fra utlandet er regulert særskilt jf. § 46 i denne forskrift.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2013-05-28-551/KAPITTEL_5"><h2>Kapittel 5. Grader</h2><article class="legalArticle" data-lovdata-URL="LTI/forskrift/2013-05-28-551/§21" data-name="§21" id="kapittel-5-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Bachelorgrad</span></h3><article class="legalP" id="kapittel-5-paragraf-1-ledd-1">Graden bachelor oppnås på grunnlag av eksamener med et samlet omfang av 180 studiepoeng.</article><article class="legalP" id="kapittel-5-paragraf-1-ledd-2">Grunnlaget for graden skal omfatte ett av følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-2-punkt-1"><article class="legalP" id="kapittel-5-paragraf-1-ledd-2-punkt-1-ledd-1">Fullført integrert yrkesrettet utdanning av 180 studiepoengs omfang i henhold til studieplan eller fagplan. Studieplanen skal inneholde minst 120 studiepoeng innen samme fagområde.</article></article></li></ul></article><article class="legalP" id="kapittel-5-paragraf-1-ledd-3">b) Fullført utdanning av 180 studiepoengs omfang med faglig fordypning på minimum 80 studiepoeng kombinert med emner på minimum 30 studiepoengs omfang i et annet fag. I graden skal det inngå selvstendig arbeid (fortrinnsvis bacheloroppgave) som har et omfang på minimum 15 studiepoeng. Utdanningen skal inneholde examen philosophicum eller tilsvarende filosofiske emner på minimum 10 studiepoeng og examen facultatum eller tilsvarende vitenskapsteoretiske emner på minimum 10 studiepoeng. Øvrige emner i graden kan velges fritt blant tilgjengelige emner ved Høgskolen i Lillehammer eller andre studiesteder inntil oppnådde 180 studiepoeng.</article></article><article class="legalArticle" data-lovdata-URL="LTI/forskrift/2013-05-28-551/§22" data-name="§22" id="kapittel-5-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Mastergrad</span></h3><article class="legalP" id="kapittel-5-paragraf-2-ledd-1">HiL tildeler de mastergrader som etter departementets bestemmelse er godkjent i henhold til univl. § 3-2.</article><article class="legalP" id="kapittel-5-paragraf-2-ledd-2">Mastergrader ved HiL reguleres av de regler som departementet har fastsatt i forskrifts form.</article></article><article class="legalArticle" data-lovdata-URL="LTI/forskrift/2013-05-28-551/§23" data-name="§23" id="kapittel-5-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Tilknytningskrav for tildeling av grad</span></h3><article class="legalP" id="kapittel-5-paragraf-3-ledd-1">Minimum 60 av studiepoengene som inngår i grunnlaget for graden må være avlagt ved Høgskolen i Lillehammer.</article></article><article class="legalArticle" data-lovdata-URL="LTI/forskrift/2013-05-28-551/§24" data-name="§24" id="kapittel-5-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Krav for tildeling av ny grad fra HiL</span></h3><article class="legalP" id="kapittel-5-paragraf-4-ledd-1">Ved godskriving av utdanning som tidligere har inngått i beregningsgrunnlaget for en grad eller som del av en grad, må en student i tillegg ha avlagt minst 90 nye studiepoeng før det kan tildeles en ny grad.</article><article class="legalP" id="kapittel-5-paragraf-4-ledd-2">For ny mastergrad må de nye studiepoengene inkludere en annen masteroppgave enn den oppgaven som inngikk i grunnlaget for den tidligere tildelte mastergraden</article></article></section><section class="section" data-name="kap6" id="kapittel-6" data-lovdata-URL="LTI/forskrift/2013-05-28-551/KAPITTEL_6"><h2>Kapittel 6. Studieportefølje. Fag- og studieplaner</h2><article class="legalArticle" data-lovdata-URL="LTI/forskrift/2013-05-28-551/§25" data-name="§25" id="kapittel-6-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Strategisk planlegging og fastsetting av studieportefølje</span></h3><article class="legalP" id="kapittel-6-paragraf-1-ledd-1">Høgskolestyret trekker opp strategien for institusjonens utdannings- og forskningsvirksomhet og annen faglig virksomhet og legger planer for den faglige utviklingen i samsvar med de mål som er gitt av overordnet myndighet for sektoren og institusjonen. Med utgangspunkt i strategiske mål og langsiktige planer om faglig utvikling gjør høgskolestyret årlig vedtak om hvilke studieprogram som skal inngå i høgskolens studieportefølje.</article><article class="legalP" id="kapittel-6-paragraf-1-ledd-2">Når kapasitetshensyn eller ressurshensyn krever det, kan høgskolestyret selv regulere adgangen til det enkelte studieprogram eller deler av det, innenfor de rammer og mål som gis av departementet.</article><article class="legalP" id="kapittel-6-paragraf-1-ledd-3">Dersom manglende søkning eller andre tvingende grunner gjør det nødvendig å avlyse opptaket til studieprogram eller enkeltemner, har rektor fullmakt til å gjøre vedtak om dette.</article></article><article class="legalArticle" data-lovdata-URL="LTI/forskrift/2013-05-28-551/§26" data-name="§26" id="kapittel-6-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Fastsetting av fag- eller studieplan</span></h3><article class="legalP" id="kapittel-6-paragraf-2-ledd-1">Det skal fastsettes fag- eller studieplan for alle studieprogram som tilbys ved HiL som gis uttelling i form av studiepoeng.</article><article class="legalP" id="kapittel-6-paragraf-2-ledd-2">Studienemnda fastsetter studieplan med emnebeskrivelser for studieprogram. Mindre endringer i godkjente studieplaner foretas av avdelingsstyret.</article><article class="legalP" id="kapittel-6-paragraf-2-ledd-3">Ved samarbeidstiltak der to eller flere avdelinger deltar, fastsetter høgskolestyret hvilken avdeling som skal ha det faglige og administrative ansvaret for tilbudet.</article><article class="legalP" id="kapittel-6-paragraf-2-ledd-4">Studienemnda skal påse at studieprogrammene tilfredsstiller de krav som følger av denne forskrift.</article><article class="legalP" id="kapittel-6-paragraf-2-ledd-5">Fag- og studieplaner skal klargjøre krav til obligatorisk frammøte ved studiestart og krav til deltakelse i obligatorisk undervisning.</article><article class="legalP" id="kapittel-6-paragraf-2-ledd-6">Første studieår i bachelorprogram og årsstudier, skal ha en fast struktur uten valgfrie emner.</article><article class="legalP" id="kapittel-6-paragraf-2-ledd-7">Emner på 15 studiepoeng eller mindre skal ikke ha deleksamen.</article><article class="legalP" id="kapittel-6-paragraf-2-ledd-8">Opplysninger om særskilte arbeidskrav, krav om bestemte eksamener eller krav om obligatorisk undervisning og praksis som må være fullført før eksamen kan avlegges, tas inn i emnebeskrivelsen.</article></article><article class="legalArticle" data-lovdata-URL="LTI/forskrift/2013-05-28-551/§27" data-name="§27" id="kapittel-6-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Reduksjon av studiepoeng</span></h3><article class="legalP" id="kapittel-6-paragraf-3-ledd-1">Dersom emnet overlapper med andre emner skal emnebeskrivelsen inneholde opplysninger om dette. Det skal angis en vektingsreduksjon som beskriver omfanget av overlapp.</article><article class="legalP" id="kapittel-6-paragraf-3-ledd-2">Studenter som avlegger eksamen i emner som faglig dekker hverandre helt eller delvis og er på samme faglige nivå, får redusert sin samlede studiepoengsum tilsvarende det faglige overlappet for de aktuelle emnene.</article></article><article class="legalArticle" data-lovdata-URL="LTI/forskrift/2013-05-28-551/§28" data-name="§28" id="kapittel-6-paragraf-4"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Nærmere regler</span></h3><article class="legalP" id="kapittel-6-paragraf-4-ledd-1">Studienemnda kan gi nærmere regler for krav til godkjenning av studieplaner. Reglene kan omfatte så vel kriterier som prosedyrer for godkjenning.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2013-05-28-551/KAPITTEL_7"><h2>Kapittel 7. Eksamen – allmenne regler, gjennomføring og klage</h2><article class="legalArticle" data-lovdata-URL="LTI/forskrift/2013-05-28-551/§29" data-name="§29" id="kapittel-7-paragraf-1"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Eksamen</span></h3><article class="legalP" id="kapittel-7-paragraf-1-ledd-1">Eksamen er knyttet til det enkelte emne og skal gi grunnlag for å sikre at den enkelte student holder et tilfredsstillende faglig nivå og blir prøvet i forhold til de målsettinger som gjelder for emnet.</article></article><article class="legalArticle" data-lovdata-URL="LTI/forskrift/2013-05-28-551/§30" data-name="§30" id="kapittel-7-paragraf-2"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Praksis for profesjonsstudiene</span></h3><article class="legalP" id="kapittel-7-paragraf-2-ledd-1">Praksis i profesjonsstudiene vurderes til bestått/ikke bestått. For ikke bestått praksis, gis det adgang til å ta praksisperioden en gang til, med mindre annet er bestemt i nasjonal rammeplan. I særlige tilfeller kan studiedirektør gi anledning til et tredje forsøk i praksis etter søknad fra studenten og uttalelse fra studieleder.</article><article class="legalP" id="kapittel-7-paragraf-2-ledd-2">For praksis i profesjonsstudiene gjelder bestemmelsene i § 31 i denne forskrift.</article></article><article class="legalArticle" data-lovdata-URL="LTI/forskrift/2013-05-28-551/§31" data-name="§31" id="kapittel-7-paragraf-3"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Rett til eksamensoppmelding/adgang til eksamen</span></h3><article class="legalP" id="kapittel-7-paragraf-3-ledd-1">Studenter har rett til å gå opp til eksamen i emner hvor de har studierett, er eksamensmeldt og der eventuelle krav etter § 26 åttende ledd i denne forskrift er innfridd.</article><article class="legalP" id="kapittel-7-paragraf-3-ledd-2">Andre som oppfyller de generelle og eventuelt spesielle opptakskravene og andre krav for å gå opp til eksamen, har rett til å gå opp til eksamen etter nærmere regler, jf. univl. § 3-10.</article><article class="legalP" id="kapittel-7-paragraf-3-ledd-3">Studiedirektøren avgjør om vilkår for å avlegge eksamen er innfridd.</article><article class="legalP" id="kapittel-7-paragraf-3-ledd-4">En student har rett til å framstille seg til eksamen ved høgskolen i samme emne tre ganger, med unntak av praksis i profesjonsstudiene, jf. § 30 og masteroppgaver jf. § 31 niende ledd. I særlige tilfeller kan studiedirektøren gi anledning til flere forsøk etter søknad fra studenten og uttalelse fra studieleder.</article><article class="legalP" id="kapittel-7-paragraf-3-ledd-5">En student som har mistet studieretten etter å ha brukt opp sine forsøk til eksamen jf. § 16 første ledd bokstav c) får ikke nye forsøk til eksamen i samme emne ved å få nytt opptak ved høgskolen.</article><article class="legalP" id="kapittel-7-paragraf-3-ledd-6">Dersom emnet opphører eller blir vesentlig endret gjelder retten til å gå opp til eksamen i inntil ett år etter at emnet ble endret eller opphørte. Endringer av pensum eller eksamensordning er ikke å anse som en vesentlig endring.</article><article class="legalP" id="kapittel-7-paragraf-3-ledd-7">Når en student har avlagt eksamen på nytt, gjelder den beste karakteren.</article><article class="legalP" id="kapittel-7-paragraf-3-ledd-8">En student kan levere ny eller revidert masteroppgave kun én gang dersom oppgaven ikke er bestått. Det er ikke adgang til å få vurdert en ny masteroppgave i samme studieprogram når studenten tidligere har fått vurdert sin oppgave med bestått resultat.</article></article><article class="legalArticle" data-lovdata-URL="LTI/forskrift/2013-05-28-551/§32" data-name="§32" id="kapittel-7-paragraf-4"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Oppmelding/trekk til eksamen</span></h3><article class="legalP" id="kapittel-7-paragraf-4-ledd-1">Oppmelding til eksamen skjer gjennom godkjenning av utdanningsplanen innen de angitte frister i § 18. Studenter som har studierett på studieprogram uten utdanningsplan meldes automatisk til ordinær eksamen.</article><article class="legalP" id="kapittel-7-paragraf-4-ledd-2">For studenter som vil delta på ordinær eksamen på nytt er oppmeldingsfristen en måned før eksamen.</article><article class="legalP" id="kapittel-7-paragraf-4-ledd-3">Oppmelding til ny eksamen for studenter som har fått eksamen vurdert til ikke bestått eller som hadde gyldig fravær ved ordinær eksamen må skje innen en måned før ny eksamen arrangeres. Studenter som tar ny eksamen er selv ansvarlig for å melde seg opp til eksamen.</article><article class="legalP" id="kapittel-7-paragraf-4-ledd-4">En student som er meldt opp til eksamen, har anledning til å trekke seg. Avmelding skal skje senest 2 uker før eksamensdagen.</article><article class="legalP" id="kapittel-7-paragraf-4-ledd-5">En student får et eksamensforsøk registrert dersom han/hun uten gyldig grunn trekker seg etter angitt frist, ikke møter til eksamen, ikke leverer besvarelse, leverer besvarelse uten faglig innhold eller møter på eksamen og trekker seg under eksamen uten gyldig grunn. Han/hun har ikke krav på å fremstille seg på nytt før neste ordinære eksamen. Gyldig grunn er sykdom eller sterke velferdsgrunner, og skal være dokumentert. Slik dokumentasjon skal leveres/være poststemplet så raskt som mulig og senest innen tre virkedager etter eksamen.</article><article class="legalP" id="kapittel-7-paragraf-4-ledd-6">Studiedirektøren kan bestemme at det skal holdes ny eksamen med adgang for studenter som har fått eksamen vurdert til ikke bestått eller som hadde gyldig fravær ved ordinær eksamen. Studenter som ønsker å forbedre karakter, får anledning til dette ved den ordinære eksamen. Studiedirektøren kan vedta regler for adgang til ny eksamen for andre enn studenter med stryk eller gyldig fravær ved ordinær eksamen.</article><article class="legalP" id="kapittel-7-paragraf-4-ledd-7">Studentene er selv ansvarlige for å holde seg orientert om tid og sted for eksamen.</article></article><article class="legalArticle" data-lovdata-URL="LTI/forskrift/2013-05-28-551/§33" data-name="§33" id="kapittel-7-paragraf-5"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Privatister</span></h3><article class="legalP" id="kapittel-7-paragraf-5-ledd-1">Person som fyller kravene til opptak, men som ikke er tatt opp ved studieprogrammet, kan søke om adgang til å gå opp til eksamen i et emne som privatist. Den som søker om eksamensadgang som privatist har ikke anledning til å ta eksamen i emner som har arbeidskrav.</article><article class="legalP" id="kapittel-7-paragraf-5-ledd-2">Tidligere studenter som oppfyller de fastsatte arbeidskrav, krav om bestemte eksamener eller krav om obligatorisk oppmøte og praksis har rett til å gå opp til eksamen som privatist forutsatt at denne eksamen fortsatt tilbys.</article><article class="legalP" id="kapittel-7-paragraf-5-ledd-3">Studenter som er utestengt jf. univl. § 4-8 har ikke adgang til eksamen som privatist.</article><article class="legalP" id="kapittel-7-paragraf-5-ledd-4">Begrensningene om antall forsøk til eksamen i § 31 femte ledd gjelder også for privatister.</article><article class="legalP" id="kapittel-7-paragraf-5-ledd-5">Privatistenes rettigheter ved høgskolen er begrenset til deltakelse i offentlige forelesninger og adgang til eksamen i samsvar med univl. og denne forskriftens bestemmelser om eksamen.</article><article class="legalP" id="kapittel-7-paragraf-5-ledd-6">Privatister må søke om å ta eksamen, og eventuelt søke om godkjenning av krav til forutdanning eller praksis, innen 1. oktober for vårsemesteret og 15. april for høstsemesteret.</article><article class="legalP" id="kapittel-7-paragraf-5-ledd-7">Dokumentasjon av opptakskravet for det studieprogrammet som eksamen tilhører, må vedlegges søknaden.</article><article class="legalP" id="kapittel-7-paragraf-5-ledd-8">Privatister må betale eksamensavgift i samsvar med vedtak i høgskolestyret. Eksamensavgiften må være betalt innen angitt frist. Privatister som ikke har betalt eksamensavgiften innen fristen, har ikke adgang til eksamen.</article><article class="legalP" id="kapittel-7-paragraf-5-ledd-9">Privatister må i tillegg til eksamensavgiften betale semesteravgift i samsvar med bestemmelser i lov om studentsamskipnader med forskrifter. Privatister som har betalt semesteravgift, har krav på studiekort, og har adgang til velferdstilbud som gis av Studentsamskipnaden i Oppland.</article><article class="legalP" id="kapittel-7-paragraf-5-ledd-10">Høgskolen kan unnta enkelte studieprogram eller emner fra privatistordningen. Studiedirektør avgjør hvilke studieprogram eller emner dette gjelder.</article></article><article class="legalArticle" data-lovdata-URL="LTI/forskrift/2013-05-28-551/§34" data-name="§34" id="kapittel-7-paragraf-6"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Tidspunkt og omfang</span></h3><article class="legalP" id="kapittel-7-paragraf-6-ledd-1">Eksamen avholdes normalt i det semesteret undervisningen i emnet avsluttes. Ved ordinær eksamen gjelder det pensum og den eksamensordning som er fastsatt i den gjeldende emnebeskrivelsen. Dette gjelder også for studenter som framstiller seg til ordinær eksamen på nytt.</article><article class="legalP" id="kapittel-7-paragraf-6-ledd-2">Ny eksamen jf. § 32 sjette ledd i denne forskrift skal gjennomføres med samme pensum og eksamensordning som ved siste ordinære eksamen.</article><article class="legalP" id="kapittel-7-paragraf-6-ledd-3">Skriftlig eksamen med tilsyn skal tilpasses emnets omfang slik:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-6-ledd-3-punkt-1"><article class="legalP" id="kapittel-7-paragraf-6-ledd-3-punkt-1-ledd-1">Til og med 10 studiepoeng: Inntil 4 timer</article></article></li><li data-li-identifier="b)" data-name="b)"><article class="listArticle" id="kapittel-7-paragraf-6-ledd-3-punkt-2"><article class="legalP" id="kapittel-7-paragraf-6-ledd-3-punkt-2-ledd-1">For 11 til 30 studiepoeng: Inntil 6 timer</article></article></li><li data-li-identifier="c)" data-name="c)"><article class="listArticle" id="kapittel-7-paragraf-6-ledd-3-punkt-3"><article class="legalP" id="kapittel-7-paragraf-6-ledd-3-punkt-3-ledd-1">Mer enn 30 studiepoeng: Inntil 8 timer.</article></article></li></ul></article><article class="legalP" id="kapittel-7-paragraf-6-ledd-4">Studienemnda vedtar eventuelle unntak fra dette i forbindelse med vedtak og revisjoner av emnebeskrivelser.</article></article><article class="legalArticle" data-lovdata-URL="LTI/forskrift/2013-05-28-551/§35" data-name="§35" id="kapittel-7-paragraf-7"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Individuell tilrettelegging av eksamen</span></h3><article class="legalP" id="kapittel-7-paragraf-7-ledd-1">Studenter som ved spesialist- eller legeattest dokumenterer funksjonsnedsettelser, skal få sine eksamener tilrettelagt så langt det er rimelig og praktisk mulig. Utydelig håndskrift som ikke skyldes en dokumentert funksjonsnedsettelse, er ikke grunnlag for tilrettelegging av eksamen.</article><article class="legalP" id="kapittel-7-paragraf-7-ledd-2">Individuell tilrettelegging til eksamen skal ha som formål å oppveie de ulemper funksjonsnedsettelsen medfører for kandidaten i eksamenssituasjonen, samtidig som det i størst mulig utstrekning skal sørges for at kandidatene prøves likt. Tilretteleggingen skal ikke føre til en reduksjon av de faglige krav som stilles ved den enkelte eksamen. Tilretteleggingen skal være slik at eksamensprestasjonen kan vurderes etter vanlige faglige kriterier.</article><article class="legalP" id="kapittel-7-paragraf-7-ledd-3">Studenten må framsette skriftlig søknad til studiedirektør om den aktuelle tilretteleggingen innen følgende frister: 1. oktober for høstsemesteret og 1. februar for vårsemesteret. For eksamener som arrangeres før 1. november i høstsemesteret og 1. mars i vårsemesteret er søknadsfristen: en måned før eksamen. Det skal normalt søkes for hver eksamensperiode, men dersom grunnlaget for tilretteleggingen er av permanent karakter, kan det gjøres unntak for dette.</article><article class="legalP" id="kapittel-7-paragraf-7-ledd-4">Søknader skal være dokumentert med legeattest eller spesialisterklæring av ny dato med mindre ordningen skjer på annet enn medisinsk grunnlag. Dokumentasjonen må angi hvilke spesifikke vansker studenten vil ha i forbindelse med de aktuelle eksamensformene som vedkommende søker tilrettelegging for.</article></article><article class="legalArticle" data-lovdata-URL="LTI/forskrift/2013-05-28-551/§36" data-name="§36" id="kapittel-7-paragraf-8"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Ulike former for tilrettelegging av eksamen</span></h3><article class="legalP" id="kapittel-7-paragraf-8-ledd-1">De ulike ordningene kan være:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-8-ledd-1-punkt-1"><article class="legalP" id="kapittel-7-paragraf-8-ledd-1-punkt-1-ledd-1">Utvidet tid ved eksamen. Ved skriftlig eksamen med tilsyn kan det gis utvidet tid med inntil 25&#xa0;% av normal eksamenstid, maksimalt 1 time. Ved hjemmeeksamen gis maksimalt 2 dager i tillegg</article></article></li><li data-li-identifier="b)" data-name="b)"><article class="listArticle" id="kapittel-7-paragraf-8-ledd-1-punkt-2"><article class="legalP" id="kapittel-7-paragraf-8-ledd-1-punkt-2-ledd-1">Anledning til lengre pauser, eventuelt med mulighet til å hvile</article></article></li><li data-li-identifier="c)" data-name="c)"><article class="listArticle" id="kapittel-7-paragraf-8-ledd-1-punkt-3"><article class="legalP" id="kapittel-7-paragraf-8-ledd-1-punkt-3-ledd-1">Skriftlig eksamen i stedet for muntlig</article></article></li><li data-li-identifier="d)" data-name="d)"><article class="listArticle" id="kapittel-7-paragraf-8-ledd-1-punkt-4"><article class="legalP" id="kapittel-7-paragraf-8-ledd-1-punkt-4-ledd-1">Muntlig eksamen i stedet for skriftlig</article></article></li><li data-li-identifier="e)" data-name="e)"><article class="listArticle" id="kapittel-7-paragraf-8-ledd-1-punkt-5"><article class="legalP" id="kapittel-7-paragraf-8-ledd-1-punkt-5-ledd-1">Eget eksamenslokale ved høgskolen</article></article></li><li data-li-identifier="f)" data-name="f)"><article class="listArticle" id="kapittel-7-paragraf-8-ledd-1-punkt-6"><article class="legalP" id="kapittel-7-paragraf-8-ledd-1-punkt-6-ledd-1">Bruk av datamaskin og andre tekniske hjelpemidler</article></article></li><li data-li-identifier="g)" data-name="g)"><article class="listArticle" id="kapittel-7-paragraf-8-ledd-1-punkt-7"><article class="legalP" id="kapittel-7-paragraf-8-ledd-1-punkt-7-ledd-1">Skrivehjelp, døvetolk og annen praktisk hjelp</article></article></li><li data-li-identifier="h)" data-name="h)"><article class="listArticle" id="kapittel-7-paragraf-8-ledd-1-punkt-8"><article class="legalP" id="kapittel-7-paragraf-8-ledd-1-punkt-8-ledd-1">Overføring av oppgavene til punktskrift eller forstørret skrift</article></article></li><li data-li-identifier="i)" data-name="i)"><article class="listArticle" id="kapittel-7-paragraf-8-ledd-1-punkt-9"><article class="legalP" id="kapittel-7-paragraf-8-ledd-1-punkt-9-ledd-1">Høytlesning av oppgaveteksten</article></article></li><li data-li-identifier="j)" data-name="j)"><article class="listArticle" id="kapittel-7-paragraf-8-ledd-1-punkt-10"><article class="legalP" id="kapittel-7-paragraf-8-ledd-1-punkt-10-ledd-1">Høytlesning av besvarelsen for korrektur</article></article></li><li data-li-identifier="k)" data-name="k)"><article class="listArticle" id="kapittel-7-paragraf-8-ledd-1-punkt-11"><article class="legalP" id="kapittel-7-paragraf-8-ledd-1-punkt-11-ledd-1">Bruk av ordbok</article></article></li><li data-li-identifier="l)" data-name="l)"><article class="listArticle" id="kapittel-7-paragraf-8-ledd-1-punkt-12"><article class="legalP" id="kapittel-7-paragraf-8-ledd-1-punkt-12-ledd-1">Andre spesialordninger kan avtales etter søknad.</article></article></li></ul></article></article><article class="legalArticle" data-lovdata-URL="LTI/forskrift/2013-05-28-551/§37" data-name="§37" id="kapittel-7-paragraf-9"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Akutte lidelser</span></h3><article class="legalP" id="kapittel-7-paragraf-9-ledd-1">Kandidater som ikke kan gjennomføre eksamen på grunn av en akutt lidelse henvises til ny eksamen etter bestemmelsene i § 32. Dersom det er sannsynlig at en kandidat med en akutt lidelse vil klare å gjennomføre ordinær eksamen med enkle og lite ressurskrevende tiltak, kan tilrettelegging likevel gis.</article></article><article class="legalArticle" data-lovdata-URL="LTI/forskrift/2013-05-28-551/§38" data-name="§38" id="kapittel-7-paragraf-10"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Attest på lese-/skrivevansker</span></h3><article class="legalP" id="kapittel-7-paragraf-10-ledd-1">Studenter med dysleksi eller andre lese-/skrivevansker, eller studenter med norsk som andrespråk, kan etter eget ønske få lagt ved eksamensbesvarelsen en anonymisert attest som stadfester dette.</article></article><article class="legalArticle" data-lovdata-URL="LTI/forskrift/2013-05-28-551/§39" data-name="§39" id="kapittel-7-paragraf-11"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Tilrettelegging for studenter med norsk som andrespråk</span></h3><article class="legalP" id="kapittel-7-paragraf-11-ledd-1">Studenter med norsk som andrespråk, kan etter søknad gis utvidet eksamenstid etter § 36 bokstav a) og ordbok etter § 36 bokstav k). Det gis ikke utvidet tid på hjemmeeksamen på grunn av norsk som andrespråk.</article></article><article class="legalArticle" data-lovdata-URL="LTI/forskrift/2013-05-28-551/§40" data-name="§40" id="kapittel-7-paragraf-12"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Bruk av hjelpemidler ved eksamen med tilsyn</span></h3><article class="legalP" id="kapittel-7-paragraf-12-ledd-1">Høgskolen fastsetter hvilke hjelpemidler som kan benyttes ved eksamen. Oversikt over tillatte hjelpemidler skal framgå av emnebeskrivelsen og i eksamensoppgavene.</article></article><article class="legalArticle" data-lovdata-URL="LTI/forskrift/2013-05-28-551/§41" data-name="§41" id="kapittel-7-paragraf-13"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Fusk og forsøk på fusk, annullering av eksamen. Utestenging</span></h3><article class="legalP" id="kapittel-7-paragraf-13-ledd-1">Dersom en student gjør seg skyldig i opptreden som omfattes av bestemmelsene i univl. § 4-7 og § 4-8, skal høgskolestyrets klagenemnd fatte vedtak om annullering av eksamen og utestengelse.</article><article class="legalP" id="kapittel-7-paragraf-13-ledd-2">En student som mistenkes for fusk eller forsøk på fusk, har ikke rett til å framstille seg til eksamen eller prøve i det faget eller emnet som omfattes av mistanken, så lenge saken er under behandling.</article><article class="legalP" id="kapittel-7-paragraf-13-ledd-3">Retningslinjer for saker vedrørende fusk/forsøk på fusk til eksamen fastsettes av studienemnda.</article></article><article class="legalArticle" data-lovdata-URL="LTI/forskrift/2013-05-28-551/§42" data-name="§42" id="kapittel-7-paragraf-14"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Karaktersystem</span></h3><article class="legalP" id="kapittel-7-paragraf-14-ledd-1">Karaktersystemet ved eksamen, bedømmelse av oppgave eller annen vurdering skal være bestått/ikke bestått eller en gradert skala med fem trinn fra A til E for bestått og F for ikke bestått som følgende tabell viser: <table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article><article class="legalP" id="kapittel-7-paragraf-14-ledd-2">Bokstavkarakterene tilsvarer tallverdier slik: A = 5, B = 4, C = 3, D = 2, E = 1, F = 0 (stryk/ikke bestått). Tallverdiene brukes ved utregning når flere deleksamener skal inngå i samlet karakter. Regler for vekting av deleksamener i et emne skal framgå i emnebeskrivelsen. Vektet gjennomsnitt beregnes med én desimal. Etter vanlige avrundingsregler foretas avrunding til helt tall, som gir bokstavkarakter i samsvar med tallverdien.</article><article class="legalP" id="kapittel-7-paragraf-14-ledd-3">Bestått/ikke bestått skal ikke brukes i et omfang som samlet overstiger halvparten av studiepoengene i en fag-/studieplan. Studieplaner med mindre enn 30 studiepoengs omfang er unntatt denne bestemmelsen. Vurderingen bestått regnes ikke inn i utregning av gjennomsnittskarakter.</article><article class="legalP" id="kapittel-7-paragraf-14-ledd-4">Hvilket karaktersystem som skal benyttes ved den enkelte eksamen eller bedømmelse av oppgave, fastsettes i emnebeskrivelsen.</article><article class="legalP" id="kapittel-7-paragraf-14-ledd-5">Mer fagspesifikke kriterier kan utarbeides ved den enkelte avdeling/fagmiljø med utgangspunkt i hva som er gitt av nasjonale føringer innen hvert fagområde.</article></article><article class="legalArticle" data-lovdata-URL="LTI/forskrift/2013-05-28-551/§43" data-name="§43" id="kapittel-7-paragraf-15"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Sensur</span></h3><article class="legalP" id="kapittel-7-paragraf-15-ledd-1">Studentenes kunnskaper og ferdigheter skal vurderes på en upartisk og faglig betryggende måte.</article><article class="legalP" id="kapittel-7-paragraf-15-ledd-2">Dekan oppnevner eksterne sensorer, normalt for tre år om gangen. Ekstern sensor kan ha gjesteforelesninger av svært begrenset omfang, men skal ikke være ansatt ved noen avdeling ved høgskolen eller knyttet til høgskolen som timelærer i funksjonsperioden.</article><article class="legalP" id="kapittel-7-paragraf-15-ledd-3">Det skal være ekstern evaluering av eksamen eller eksamensordningene jf. univl. § 3-9. Ekstern deltakelse i vurderingen kan for eksempel være følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-15-ledd-3-punkt-1"><article class="legalP" id="kapittel-7-paragraf-15-ledd-3-punkt-1-ledd-1">Bruk av ekstern sensor for å vurdere alle eksamensbesvarelser i et emne.</article></article></li><li data-li-identifier="b)" data-name="b)"><article class="listArticle" id="kapittel-7-paragraf-15-ledd-3-punkt-2"><article class="legalP" id="kapittel-7-paragraf-15-ledd-3-punkt-2-ledd-1">Bruk av ekstern sensor for å kontrollere og godkjenne eksamensoppgaver og de generelle prinsipper for karakterfastsettelse i et emne.</article></article></li><li data-li-identifier="c)" data-name="c)"><article class="listArticle" id="kapittel-7-paragraf-15-ledd-3-punkt-3"><article class="legalP" id="kapittel-7-paragraf-15-ledd-3-punkt-3-ledd-1">Bruk av ekstern sensor for å vurdere deler av sensurarbeidet til intern sensor.</article></article></li><li data-li-identifier="d)" data-name="d)"><article class="listArticle" id="kapittel-7-paragraf-15-ledd-3-punkt-4"><article class="legalP" id="kapittel-7-paragraf-15-ledd-3-punkt-4-ledd-1">Bruk av ekstern sensor for å vurdere studie-/fagplaner, undervisningsopplegget og/eller vurderingsordningen.</article></article></li></ul></article><article class="legalP" id="kapittel-7-paragraf-15-ledd-4">Det må sikres en variert anvendelse av de ulike måter en bruker ekstern sensor på i vurderingsarbeidet.</article><article class="legalP" id="kapittel-7-paragraf-15-ledd-5">Det skal alltid være ekstern sensor ved bedømmelse av studenters selvstendige arbeid i høgre grad.</article><article class="legalP" id="kapittel-7-paragraf-15-ledd-6">Ved muntlig eksamen som eneste eksamensform med omfang 30 studiepoeng eller mer, skal det alltid være en ekstern sensor.</article><article class="legalP" id="kapittel-7-paragraf-15-ledd-7">Dersom intern og ekstern sensor ikke blir enige om vurderingen av en besvarelse, skal det trekkes inn en tredje sensor som skal være ekstern. Den tredje sensoren fastsetter karakteren der det er uenighet.</article><article class="legalP" id="kapittel-7-paragraf-15-ledd-8">Ved uenighet mellom faglærer og veileder/øvingslærer på praksisstedet ved vurdering av praksis, tiltrer den faglig ansvarlige som tredje sensor.</article><article class="legalP" id="kapittel-7-paragraf-15-ledd-9">Sensurfristen er tre uker (15 virkedager) fra eksamensdagen. Sensurfristen for bacheloroppgaver på 25 studiepoeng eller mer og for masteroppgaver, skal foreligge innen 6 uker (30 virkedager) etter innlevering.</article><article class="legalP" id="kapittel-7-paragraf-15-ledd-10">Høgskolestyret selv kan gjøre unntak for enkelteksamener og kan i midlertidig forskrift fastsette lengre sensurfrist når det ikke er mulig å skaffe det antall kvalifiserte sensorer som er nødvendig for å avvikle sensuren på tre uker.</article><article class="legalP" id="kapittel-7-paragraf-15-ledd-11">Sensur kunngjøres elektronisk. Studentene er selv ansvarlige for å gjøre seg kjent med sensuren. Høgskolen i Lillehammer er ikke ansvarlig for eventuelle feil eller misforståelser som oppstår ved muntlig beskjed om eksamensresultatet.</article><article class="legalP" id="kapittel-7-paragraf-15-ledd-12">For å få adgang til justerende muntlig eksamen må studenten ha bestått forutgående skriftlig eksamen. Der hvor endelig karakter fastsettes ved justerende muntlig eksamen, skal det gå minimum 24 timer fra sensuren for skriftlig eksamen er offentliggjort til muntlig eksamen starter. Masteroppgaver er unntatt denne bestemmelsen.</article><article class="legalP" id="kapittel-7-paragraf-15-ledd-13">En student som har bestått en separat deleksamen som inngår som en del av en avsluttende sammensatt eksamen, skal normalt ikke måtte avlegge ny separat deleksamen med mindre annet er bestemt i emnebeskrivelsen.</article></article><article class="legalArticle" data-lovdata-URL="LTI/forskrift/2013-05-28-551/§44" data-name="§44" id="kapittel-7-paragraf-16"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Begrunnelse for og klage over karakterfastsetting</span></h3><article class="legalP" id="kapittel-7-paragraf-16-ledd-1">En student har rett til å få en begrunnelse for karakterfastsettingen av sin prestasjon. Ved muntlig eksamen eller bedømmelse av praktiske ferdigheter, må krav om begrunnelse framsettes umiddelbart etter at karakteren er meddelt.</article><article class="legalP" id="kapittel-7-paragraf-16-ledd-2">Ved annen bedømmelse må krav om begrunnelse framsettes innen en uke fra karakteren ble kunngjort.</article><article class="legalP" id="kapittel-7-paragraf-16-ledd-3">Begrunnelse skal normalt være gitt innen to uker etter at studenten har framsatt krav om det. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av studentens prestasjon.</article><article class="legalP" id="kapittel-7-paragraf-16-ledd-4">Begrunnelse gis muntlig eller skriftlig etter sensors valg. Sensorene avgjør seg imellom hvem som skal gi begrunnelsen.</article><article class="legalP" id="kapittel-7-paragraf-16-ledd-5">Klage over karakterfastsetting må framsettes skriftlig innen tre uker etter at eksamensresultatet er kunngjort. Har studenten framsatt krav om begrunnelse for karakterfastsetting eller har klaget over formelle feil, løper klagefristen fra studenten har mottatt begrunnelse eller avgjørelse på klagen over formelle feil. Den skriftlige klagen skal:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-16-ledd-5-punkt-1"><article class="legalP" id="kapittel-7-paragraf-16-ledd-5-punkt-1-ledd-1">Gi opplysning om hvem som klager (navn, adresse og studentnummer).</article></article></li><li data-li-identifier="b)" data-name="b)"><article class="listArticle" id="kapittel-7-paragraf-16-ledd-5-punkt-2"><article class="legalP" id="kapittel-7-paragraf-16-ledd-5-punkt-2-ledd-1">Vise til det vedtak det klages over (emne, eksamensdato, karakter).</article></article></li><li data-li-identifier="c)" data-name="c)"><article class="listArticle" id="kapittel-7-paragraf-16-ledd-5-punkt-3"><article class="legalP" id="kapittel-7-paragraf-16-ledd-5-punkt-3-ledd-1">Ha dato og underskrift.</article></article></li></ul></article><article class="legalP" id="kapittel-7-paragraf-16-ledd-6">Ved krav om klage over karakterfastsettingen på gruppeeksamen, må alle gruppens medlemmer samlet samtykke i og skrive under på klagen.</article><article class="legalP" id="kapittel-7-paragraf-16-ledd-7">Når karakter i et emne fastsettes på grunnlag av flere separate deleksamener, har studenten klageadgang på karakteren i hver enkelt deleksamen, og kan framsette klage på deleksamen som for en avsluttende eksamen. Studenten har rett til å be om begrunnelse for hver enkelt deleksamen etter vanlige frister etter § 44 første og annet ledd.</article><article class="legalP" id="kapittel-7-paragraf-16-ledd-8">Bedømmelse av muntlig prestasjon og praksisopplæring eller annen bedømmelse som ikke lar seg etterprøve, kan ikke påklages jf. univl. § 5-3 femte ledd.</article><article class="legalP" id="kapittel-7-paragraf-16-ledd-9">Ved ny sensur etter klage jf. univl. § 3-9 femte ledd benyttes minst to nye sensorer, hvorav minst en ekstern. Sensorene skal gjøres kjent med karakteren som er påklaget og eventuell skriftlige begrunnelse for denne. Studenten har anledning til å begrunne klagen. Endring kan gjøres både til gunst og ugunst for klager.</article><article class="legalP" id="kapittel-7-paragraf-16-ledd-10">Ved klagesensur skal klagen avgjøres uten ugrunnet opphold, jf. fvl. § 11a.</article><article class="legalP" id="kapittel-7-paragraf-16-ledd-11">Karakterfastsetting ved ny sensur kan ikke påklages, jf. univl. § 5-3 sjette ledd. Hvis den endelige karakter blir fastsatt på grunnlag av en justerende muntlig eksamen i tilknytning til en skriftlig deleksamen, og klager får medhold i klage på sensuren av den skriftlige delen av eksamen, holdes ny muntlig eksamen før ny endelig karakter fastsettes.</article></article><article class="legalArticle" data-lovdata-URL="LTI/forskrift/2013-05-28-551/§45" data-name="§45" id="kapittel-7-paragraf-17"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Klage over formelle feil</span></h3><article class="legalP" id="kapittel-7-paragraf-17-ledd-1">Klage over formelle feil ved eksamen behandles av høgskolestyrets klagenemnd etter bestemmelsene i univl. § 5-1. Formelle feil kan være feil ved oppgavegiving, eksamensavvikling eller ved gjennomføring av sensuren, som kan ha hatt betydning for studentens prestasjon eller bedømmelsen av denne.</article><article class="legalP" id="kapittel-7-paragraf-17-ledd-2">Klage over formelle feil ved eksamen må fremsettes innen tre uker etter at studenten er eller burde vært kjent med det forhold som begrunner klagen. Er krav om begrunnelse for eller klage over karakterfastsettingen framsatt, løper klagefristen etter univl. § 5-2 tredje ledd fra studenten har fått begrunnelsen eller en avgjørelse av klagen.</article><article class="legalP" id="kapittel-7-paragraf-17-ledd-3">Finner høgskolestyrets klagenemnd at det er begått formelle feil, og det er rimelig å anta at dette kan ha hatt betydning for en eller flere studenters prestasjon eller bedømmelse av denne, skal det foretas ny sensur for alle berørte studenter eller holdes ny eksamen så snart som mulig.</article></article><article class="legalArticle" data-lovdata-URL="LTI/forskrift/2013-05-28-551/§46" data-name="§46" id="kapittel-7-paragraf-18"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Generell godkjenning, godskriving og faglig godkjenning</span></h3><article class="legalP" id="kapittel-7-paragraf-18-ledd-1">Godskriving og godkjenning gjøres i tråd med univl. § 3-4 og § 3-5 med tilhørende forskrift om godskriving av høyere utdanning.</article><article class="legalP" id="kapittel-7-paragraf-18-ledd-2">Godskriving kan gi grunnlag for fritak for eksamen. Søknad om godskriving må framsettes skriftlig innen en måned etter oppstart av emnet. Søknaden må inneholde nødvendig dokumentasjon av omfang og innhold i eksamen som ønskes godskrevet. Det gis ikke fritak for deleksamener.</article><article class="legalP" id="kapittel-7-paragraf-18-ledd-3">Godskriving av utdanning fra HiL eller annen utdanningsinstitusjon avgjøres av studiedirektøren etter innstilling fra studieleder.</article><article class="legalP" id="kapittel-7-paragraf-18-ledd-4">Dokumentasjon av realkompetanse kan gi grunnlag for fritak for eksamen. Dekan i samråd med studiedirektør angir nærmere retningslinjer for hvordan realkompetanse kan gi grunnlag for fritak.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2013-05-28-551/KAPITTEL_8"><h2>Kapittel 8. Vitnemål og karakterutskrifter</h2><article class="legalArticle" data-lovdata-URL="LTI/forskrift/2013-05-28-551/§47" data-name="§47" id="kapittel-8-paragraf-1"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Vitnemål og karakterutskrifter</span></h3><article class="legalP" id="kapittel-8-paragraf-1-ledd-1">Høgskolen tildeler vitnemål for oppnådd grad jf. univl. § 3-11. Samtidig skal det utferdiges Diploma Supplement.</article><article class="legalP" id="kapittel-8-paragraf-1-ledd-2">For kandidater som oppfyller kravene til en grad som er beskrevet i en studie- eller fagplan, utstedes vitnemål automatisk etter fullført eksamen.</article><article class="legalP" id="kapittel-8-paragraf-1-ledd-3">Kandidater som oppfyller kravene til en grad på grunnlag av flere studieprogram må selv søke om tildeling av vitnemål og er selv ansvarlig for å dokumentere at kravene er oppfylt.</article><article class="legalP" id="kapittel-8-paragraf-1-ledd-4">Vitnemål utstedes bare én gang. Ved tap av vitnemål kan høgskolen utstede duplikat etter fastsatt gebyr.</article><article class="legalP" id="kapittel-8-paragraf-1-ledd-5">Studieprogram som ikke fører frem til en grad dokumenteres ved karakterutskrift. Studenter som ikke har fullført studieprogrammet, skal på anmodning gis karakterutskrift for beståtte eksamener.</article><article class="legalP" id="kapittel-8-paragraf-1-ledd-6">På vitnemål og karakterutskrifter skal det framgå hvilket semester eksamen er avlagt. Eksamen som avlegges etter at studenten har fått utstedt vitnemål, dokumenteres ved karakterutskrift.</article><article class="legalP" id="kapittel-8-paragraf-1-ledd-7">Kun endelig karakter i et emne påføres vitnemål og karakterutskrifter, deleksamen påføres ikke.</article><article class="legalP" id="kapittel-8-paragraf-1-ledd-8">Høgskoledirektøren kan fastsette utfyllende bestemmelser om utstedelse og utforming av vitnemål.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2013-05-28-551/KAPITTEL_9"><h2>Kapittel 9. Dispensasjoner, utfyllende bestemmelser, klager og ikrafttreden</h2><article class="legalArticle" data-lovdata-URL="LTI/forskrift/2013-05-28-551/§48" data-name="§48" id="kapittel-9-paragraf-1"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Dispensasjon</span></h3><article class="legalP" id="kapittel-9-paragraf-1-ledd-1">Søknader om dispensasjoner fra forskrift avgjøres av høgskoledirektøren.</article></article><article class="legalArticle" data-lovdata-URL="LTI/forskrift/2013-05-28-551/§49" data-name="§49" id="kapittel-9-paragraf-2"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Utfyllende bestemmelser</span></h3><article class="legalP" id="kapittel-9-paragraf-2-ledd-1">Studienemnda kan fastsette utfyllende bestemmelser/regler til denne forskrift.</article></article><article class="legalArticle" data-lovdata-URL="LTI/forskrift/2013-05-28-551/§50" data-name="§50" id="kapittel-9-paragraf-3"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Høgskolestyrets klagenemnd</span></h3><article class="legalP" id="kapittel-9-paragraf-3-ledd-1">Klager over enkeltvedtak i henhold til denne forskrift avgjøres av høgskolestyrets klagenemnd med mindre annet er bestemt i univl., samt i forskrift om opptak til universiteter og høyskoler.</article></article><article class="legalArticle" data-lovdata-URL="LTI/forskrift/2013-05-28-551/§51" data-name="§51" id="kapittel-9-paragraf-4"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-4-ledd-1">Forskriften trer i kraft 1. juli 2013. Samtidig oppheves følgende forskrifter:<p class="leddfortsettelse">Forskrift 1. mars 2011 nr. 212 om opptak, studier og eksamen ved Høgskolen i Lillehammer og forskrift 1. mars 2011 nr. 213 om opptak, studier og eksamen i de praktiske studiene i film og fjernsyn ved Høgskolen i Lillehammer.</p></article></article></section><section class="section" id="kapittel-10" data-lovdata-URL="LTI/forskrift/2013-05-28-551/KAPITTEL_10"><h2>Rettelser</h2><article class="defaultP" data-text-size="small"><strong>Publisert:</strong> I 2013 hefte 10 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 6 annet ledd skal lyde:</article><article class="legalP" id="kapittel-10-ledd-1">Dersom det i studieplanen er fastsatt et faglig minstekrav, beregnes grunnlaget i henhold til <i>§ 7 a–c</i> i denne forskrift.</article></section></main></body></html>