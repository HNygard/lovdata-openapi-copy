<!DOCTYPE html><html lang="no"><head><title>Forskrift om endring i forskrift om kvalifikasjoner og sertifikater for sjøfolk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-27-803</dd><dt class="dokid">DokumentID</dt><dd class="dokid">LTI/forskrift/2013-06-27-803</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 10 s 1742</dd><dt class="dateInForce">I kraft fra</dt><dd class="dateInForce">2013-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-22-1523</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>lov/2007-02-16-9/§6</li><li>lov/2007-02-16-9/§7</li><li>lov/2007-02-16-9/§16</li><li>lov/2007-02-16-9/§17</li><li>lov/2007-02-16-9/§18</li><li>lov/2007-02-16-9/§19</li><li>lov/2007-02-16-9/§20</li><li>lov/2007-02-16-9/§22</li><li>lov/2007-02-16-9/§43</li><li>lov/2007-02-16-9/§45</li><li>lov/1998-06-26-47/§26b</li><li>forskrift/2007-02-16-171</li><li>forskrift/2007-05-31-590</li><li>forskrift/2007-05-31-591</li></ul></dd><dt class="dateOfPublication">Kunngjort</dt><dd class="dateOfPublication">2013-07-01 15:15</dd><dt class="journalNumber">Journalnummer</dt><dd class="journalNumber">2013-0751</dd><dt class="titleShort">Korttittel</dt><dd class="titleShort">Endr. i forskrift om kvalifikasjoner mv. for sjøfolk</dd><dt class="title">Tittel</dt><dd class="title">Forskrift om endring i forskrift om kvalifikasjoner og sertifikater for sjøfolk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 27. juni 2013 med hjemmel i lov 16. februar 2007 nr. 9 om skipssikkerhet (skipssikkerhetsloven) § 2, § 6, § 7, § 16, § 17, § 18, § 19, § 20, § 22, § 43 og § 45 og lov 26. juni 1998 nr. 47 om fritids- og småbåter § 26b, jf. delegeringsvedtak 16. februar 2007 nr. 171, delegeringsvedtak 31. mai 2007 nr. 590 og delegeringsvedtak 31. mai 2007 nr. 591.</dd><dt class="refid">RefID</dt><dd class="refid">forskrift/2013-06-27-803</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalifikasjoner og sertifikater for sjøfolk<ul class="tocSubUl"><li>I<ul class="tocSubUl"><li>§ 52. Kvalifikasjonskrav for skipskokk</li><li>§ 53. Dispensasjon for skipskokk</li><li>§ 66. Tilleggskrav til skipsfører og dekksoffiserer på hurtiggående fartøy</li><li>§ 96. Overgangsregler for opplæring, utdanning og sertifikater</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-06-27-803" id="dokument"><h1>Forskrift om endring i forskrift om kvalifikasjoner og sertifikater for sjøfolk</h1><section class="section" data-name="kapI" id="kapittel-1" data-lovdata-URL="LTI/forskrift/2013-06-27-803/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2011 nr. 1523 om kvalifikasjoner og sertifikater for sjøfolk gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>bruttotonnasje</i>: der bruttotonnasje er parameter skal bruttotonnasje etter den internasjonale konvensjonen om måling av fartøyer (1969-konvensjonen) legges til grunn ved anvendelsen av denne forskriften,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>fart nær kystlandet</i>: fartsområdet Nord- og Østersjøfart,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>fiskefartøy</i>: fartøy som er utrustet og som ervervsmessig benyttes til å fange fisk, herunder hval, sel, tang og tare eller andre levende ressurser i sjøen,</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1"><i>framdriftskraft</i>: den totale maksimale kontinuerlige merkeytelsen i kilowatt av skipets samlede hovedframdriftsmaskineri som er angitt på skipets registreringsbevis eller annet offisielt dokument, og hvor 1 kW utgjør 1,36 HK,</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1"><i>gasstankskip</i>: skip som er bygget eller ombygget for og benyttet til å føre i bulk hvilke som helst av de kondenserte gasser eller andre produkter oppført i den internasjonale kode for transport av kondenserte gasser i bulk kapittel 19,</article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1"><i>GOC sertifikat</i>: General Operator's Certificate som er dokumentasjon for bestått kvalifikasjonskrav i henhold til STCW-konvensjonen regel IV,</article></article></li><li data-li-identifier="g)" data-name="g)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1"><i>hurtiggående fartøy</i>: fartøy som definert i SOLAS kapittel X regel 1, uansett byggedato i utenriksfart. Slike fartøy i innenriksfart uansett byggedato med bruttotonnasje 50 eller mer, eller som etter sitt sertifikat kan føre mer enn 12 passasjerer, anses som hurtiggående dersom fartøyet kan oppnå 20 knop eller mer,</article></article></li><li data-li-identifier="h)" data-name="h)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1"><i>ikke-sjøgående skip</i>: skip med fartsområde 1 eller 2, samt elver og innsjøer,</article></article></li><li data-li-identifier="i)" data-name="i)"><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1"><i>kjemikalietankskip</i>: skip som er bygget eller ombygget og benyttet til å føre hvilke som helst av de flytende produktene oppført i den internasjonale kode for transport av kjemikalier i bulk kapittel 17,</article></article></li><li data-li-identifier="j)" data-name="j)"><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1"><i>oljetankskip</i>: skip som benyttes til å føre petroleum og petroleumsprodukter i bulk,</article></article></li><li data-li-identifier="k)" data-name="k)"><article class="listArticle" id="kapittel-1-ledd-2-punkt-11"><article class="legalP" id="kapittel-1-ledd-2-punkt-11-ledd-1"><i>passasjerskip</i>: skip som er sertifisert til å føre passasjerer.</article></article></li></ul></article> <article class="defaultP" margin-top="true">§ 5 første setning skal lyde:</article><article class="legalP" id="kapittel-1-ledd-3">Rederiet skal sørge for at alle som tjenestegjør om bord har gyldige sertifikater, påtegninger, kvalifikasjoner og etterutdanning, herunder repetisjon og oppdateringer.</article> <article class="defaultP" margin-top="true">§ 9 tredje ledd andre setning skal lyde:</article><article class="legalP" id="kapittel-1-ledd-4">For sjøfolk som har tjenestegjort minst 12 av de siste 60 måneder på skip og flyttbare innretninger som har sikkerhetsstyringssystem som ivaretar krav om sikkerhetskompetanse, er godkjent kurs av begrenset omfang tilstrekkelig.</article> <article class="defaultP" margin-top="true">§ 15 andre ledd bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">tillate eksaminatoren å styre, overvåke og registrere øvelser for å kunne spørre ut den som gjennomgår bedømmelsen.</article></article></li></ul></article> <article class="defaultP" margin-top="true">§ 31 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">skipsfører på fiskefartøy med største lengde mellom 10,67 og 15 meter i fartsområdet bankfiske I.</article></article></li></ul></article> <article class="defaultP" margin-top="true">§ 38 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">ansvarshavende vaktoffiser uavhengig av størrelse på framdriftskraft,</article></article></li></ul></article> <article class="defaultP" margin-top="true">§ 39 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">ansvarshavende vaktoffiser uavhengig av framdriftskraft,</article></article></li></ul></article> <article class="defaultP" margin-top="true">§ 40 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">ansvarshavende vaktoffiser uavhengig av framdriftskraft,</article></article></li></ul></article> <article class="defaultP" margin-top="true">§ 41 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">ansvarshavende vaktoffiser,</article></article></li></ul></article> <article class="defaultP" margin-top="true">§ 41 andre ledd skal lyde:</article><article class="numberedLegalP" data-numerator="2" id="kapittel-1-nummer-1">(2) For å få utstedt kompetansesertifikat maskinoffiser klasse 1 kreves i tillegg til kravene i § 37 og § 38 fullført og bestått eksamen som dekker områdene i vedlegg IV tabell A-III/2 og minst 36 måneders fartstid som maskinoffiser. Dette kan reduseres til 24 måneder dersom vedkommende har tjenestegjort i sertifikatpliktig stilling som førstemaskinist i minst 12 måneder.</article> <article class="defaultP" margin-top="true">§ 52 skal lyde:</article><article class="futureLegalArticle" data-name="§52" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 52</span>. <span class="legalArticleTitle">Kvalifikasjonskrav for skipskokk</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Den som tjenestegjør som skipskokk skal være fylt 18 år, og ha utdanning og opplæring relevant for stillingen.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Utdanning som beskrevet i Utdanningsdirektoratets tilbudsstruktur (utdanningsprogram for restaurant- og matfag), eller tilsvarende utdanning anerkjent av andre lands myndigheter, anses som relevant utdanning etter første ledd, forutsatt at det er gjennomført og bestått en praktisk prøve.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) På skip hvor sikkerhetsbemanningen utgjør færre enn 10 personer kan rederiet benytte person som ikke har utdanning som nevnt i annet ledd under forutsetning av at rederiet dokumenterer utsjekk av vedkommendes kokkeferdigheter. Utsjekk skal minst dekke ferdighet i matlaging, ernæringskunnskap og mathygiene, herunder behandling og lagring. For skip som ikke skal ha sikkerhetsbemanning gjelder bestemmelsen tilsvarende hvor bemanningen utgjør færre enn 10 personer.</article></article> <article class="defaultP" margin-top="true">§ 53 skal lyde:</article><article class="futureLegalArticle" data-name="§53" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 53</span>. <span class="legalArticleTitle">Dispensasjon for skipskokk</span></span><article class="legalP" id="kapittel-1-foreslåttparagraf-2-ledd-1">I særlige tilfeller kan Sjøfartsdirektoratet tillate at en person tjenestegjør som skipskokk uten å oppfylle kravene i § 52 første ledd. Tillatelsen forutsetter at rederiet gjennomfører utsjekk som nevnt i § 52 tredje ledd. Slik dispensasjon kan bare gis for inntil en måned, og må være knyttet til tjenestegjøring på ett bestemt fartøy.</article></article> <article class="defaultP" margin-top="true">§ 65 første ledd første setning skal lyde:</article><article class="numberedLegalP" data-numerator="1" id="kapittel-1-nummer-2">(1) Skipsfører, overstyrmenn og vakthavende offiserer på hurtiggående fartøy skal ha gjennomført og bestått godkjent kurs for navigatører på hurtiggående fartøy dokumentert ved gyldig kvalifikasjonsbevis for navigatører på hurtiggående fartøy.</article> <article class="defaultP" margin-top="true">§ 66 skal lyde:</article><article class="futureLegalArticle" data-name="§66" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 66</span>. <span class="legalArticleTitle">Tilleggskrav til skipsfører og dekksoffiserer på hurtiggående fartøy</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Skipsfører og dekksoffiserer på hurtiggående passasjerskip med bruttotonnasje under 50 skal minst ha kompetansesertifikat dekksoffiser klasse 5. Skipsfører skal ha førerrettigheter hvorav minst seks måneders fartstid som ansvarshavende vaktoffiser på bro på hurtiggående fartøy. Disse seks måneders fartstid kan erstattes av minst to måneder godkjent systematisk opplæring.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Skipsfører og dekksoffiserer på hurtiggående fartøy med bruttotonnasje 50 opp til 500 skal minst ha kompetansesertifikat dekksoffiser klasse 4. Skipsfører skal ha førerrettigheter hvorav minst seks måneder som ansvarshavende vaktoffiser på bro på hurtiggående fartøy.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Skipsfører og dekksoffiserer på hurtiggående fartøy med bruttotonnasje 500 opp til 3000 skal minst ha kompetansesertifikat dekksoffiser klasse 3. Skipsfører skal ha førerrettigheter hvorav minst seks måneders fartstid som ansvarshavende vaktoffiser på bro på hurtiggående fartøy.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Skipsfører på hurtiggående fartøy med bruttotonnasje 3000 eller mer skal i tillegg til kompetansesertifikat dekksoffiser klasse 1 ha minst seks måneders fartstid som ansvarshavende vaktoffiser på bro på hurtiggående fartøy.</article></article> <article class="defaultP" margin-top="true">§ 80 skal lyde:</article><article class="legalP" id="kapittel-1-ledd-5">Motormann som ikke skal ha ferdighetssertifikat motormann og som ikke har fagbrev, samt maskinpasser, skal ha minst seks måneders tjenestetid i maskin og 30 måneders tjenestetid som nevnt i § 77.</article> <article class="defaultP" margin-top="true">§ 86 første ledd andre setning skal lyde:</article><article class="legalP" id="kapittel-1-ledd-6">Innehaver av CRA kan fram til vedtak foreligger tjenestegjøre i stilling som sertifikatet etter STCW-konvensjonen gir adgang til, likevel ikke lenger enn tre måneder.</article> <article class="defaultP" margin-top="true">§ 96 skal lyde:</article><article class="futureLegalArticle" data-name="§96" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 96</span>. <span class="legalArticleTitle">Overgangsregler for opplæring, utdanning og sertifikater</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Sertifikat kan utstedes etter forskrift 9. mai 2003 nr. 687 fram til 1. juli 2014 med gyldighet inntil 1. januar 2017. Påtegning kan utstedes etter forskrift 9. mai 2003 nr. 687 med gyldighet inntil 1. januar 2017. Sertifikater utstedt etter forskrift 9. mai 2003 nr. 687 kan fornyes etter den forskriften § 10-2 fram til 1. juli 2014 med gyldighet inntil 1. januar 2017.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Bestemmelser i forskriften som krever kompetansesertifikat kan fram til 1. januar 2017 oppfylles med påkrevde sertifikater etter forskrift 9. mai 2003 nr. 687.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Bestemmelser i forskriften som krever ferdighetssertifikat kan oppfylles med påkrevde kvalifikasjoner etter forskrift 9. mai 2003 nr. 687 fram til 1. januar 2017. Krav til kvalifikasjoner etter § 75 skal være oppfylt senest 1. juli 2013.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Fra og med 1. januar 2017 er bare sertifikater og påtegninger utstedt etter kravene i denne forskriften gyldige.</article><article class="numberedLegalP" data-numerator="5" id="kapittel-1-foreslåttparagraf-4-nummer-5">(5) Utdanning, herunder sikkerhetsopplæring på kurssentrene, som påbegynnes etter 1. juli 2013 skal være i henhold til kravene i denne forskriften.</article><article class="numberedLegalP" data-numerator="6" id="kapittel-1-foreslåttparagraf-4-nummer-6">(6) Krav om kurs i passasjer- og krisehåndtering for sjøfolk som nevnt i § 67 og § 68 skal senest være oppfylt fra 1. juli 2013.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-06-27-803/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2013.</article></section></main></body></html>