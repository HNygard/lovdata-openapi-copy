<!DOCTYPE html><html lang="no"><head><title>Forskrift om endring i forskrift om krav til taksametre</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-16-1534</dd><dt class="dokid">DokumentID</dt><dd class="dokid">LTI/forskrift/2013-12-16-1534</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 18 s 3063</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-01-1226</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§10</li><li>forskrift/2007-12-20-1723/§5-2</li></ul></dd><dt class="dateOfPublication">Kunngjort</dt><dd class="dateOfPublication">2013-12-19 15:20</dd><dt class="journalNumber">Journalnummer</dt><dd class="journalNumber">2013-1362</dd><dt class="titleShort">Korttittel</dt><dd class="titleShort">Endr. i forskrift om krav til taksametre</dd><dt class="title">Tittel</dt><dd class="title">Forskrift om endring i forskrift om krav til taksametre</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 16. desember 2013 med hjemmel i lov 26. januar 2007 nr. 4 om målenheter, måling og normaltid § 10 og forskrift 20. desember 2007 nr. 1723 om målenheter og måling § 5-2.</dd><dt class="refid">RefID</dt><dd class="refid">forskrift/2013-12-16-1534</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til taksametre<ul class="tocSubUl"><li>I<ul class="tocSubUl"><li>§ 4. Tilsynet med et taksameter som brukes</li><li>§ 37. Periodisk kontroll</li><li>§ 38. Dekkskifte og plombebrudd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-16-1534" id="dokument"><h1>Forskrift om endring i forskrift om krav til taksametre</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-16-1534/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. oktober 2009 nr. 1226 om krav til taksametre gjøres følgende endringer:</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Tilsynet med et taksameter som brukes</span></span><article class="legalP" id="kapittel-1-foreslåttparagraf-1-ledd-1">Et taksameter er underlagt periodisk tilsyn. Tilsynsperioden for et taksameter er ett år.</article></article> <article class="defaultP" margin-top="true">§ 32 fjerde ledd skal lyde:</article><article class="legalP" id="kapittel-1-ledd-2">Det er ikke tillatt å bruke et taksameter slik at måleresultatet som fremskaffes av taksameteret kan påvirkes på en feilaktig måte. Frakobling eller annen form for manipulering av signalgenerator, signalgeneratorens giver eller signalgeneratorens forbindelse til taksameteret er ikke tillatt. Det er ikke tillatt å ha installert innretning som muliggjør slik frakobling eller manipulering. Frakobling i forbindelse med vedlikehold og reparasjon er likevel tillatt når kjøretøyet taksameteret er installert i står i ro.</article> <article class="defaultP" margin-top="true">§ 32 nytt femte ledd skal lyde:</article><article class="legalP" id="kapittel-1-ledd-3">Når et taksameter skifter løyvehaver skal ny løyvehaver gi melding til Justervesenet, dersom ikke skiftet utløser annen meldeplikt til Justervesenet.</article> <article class="defaultP" margin-top="true">§ 33 annet punktum skal lyde:</article><article class="legalP" id="kapittel-1-ledd-4">Ved installasjon av et taksameter skal taksameterets tilkobling til strømtilførsel sikres slik at frakobling ikke er mulig uten at det etterlater spor.</article> <article class="defaultP" margin-top="true">§ 34 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Takskilt, dersom det skal benyttes</article></article></li></ul></article> <article class="defaultP" margin-top="true">§ 34 annet ledd annet punktum skal lyde:</article><article class="legalP" id="kapittel-1-ledd-5">Takskilt skal fungere slik at lampen er slukket i driftsstilling «Opptatt» og «Stopp».</article> <article class="defaultP" margin-top="true">§ 34 annet ledd siste punktum oppheves.</article> <article class="defaultP" margin-top="true">§ 37 skal lyde:</article><article class="futureLegalArticle" data-name="§37" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Periodisk kontroll</span></span><article class="legalP" id="kapittel-1-foreslåttparagraf-2-ledd-1">Justervesenet kan bestemme at tilsynet skal foretas på et nærmere angitt sted i det området der taksameteret vanligvis brukes, eller i nærheten av Justervesenets lokaler.</article><article class="legalP" id="kapittel-1-foreslåttparagraf-2-ledd-2">Når det er bestemt tilsynssted etter første ledd, forfaller taksameteret til kontroll på det tidspunktet Justervesenet angir at tilsynet skal finne sted. For at et taksameter skal forfalle til kontroll må Justervesenet ha varslet om kontrollen minst to uker før kontrollen skal finne sted.</article></article> <article class="defaultP" margin-top="true">§ 38 skal lyde:</article><article class="futureLegalArticle" data-name="§38" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Dekkskifte og plombebrudd</span></span><article class="legalP" id="kapittel-1-foreslåttparagraf-3-ledd-1">Bruker er ansvarlig for å melde ifra til Justervesenet dersom det foretas et nytt dekkskifte med endring av dekkdimensjonen som kan føre til at måleresultatet i vesentlig grad påvirkes. Taksameteret kan ikke tas i bruk før bruker av måleredskapet har meldt fra til Justervesenet.</article><article class="legalP" id="kapittel-1-foreslåttparagraf-3-ledd-2">Ved plombebrudd skal bruker ta taksameteret ut av bruk dersom det ikke blir foretatt en ny plombering av en installatør eller andre med tilsvarende kompetanse. Plomberingen må ha et unikt identitetsmerke, som skal oppgis til Justervesenet samtidig som brukeren melder fra om plombebruddet, jf. forskrift 20. desember 2007 nr. 1723 om målenheter og måling § 5-5 annet ledd.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-16-1534/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2014.</article></section></main></body></html>