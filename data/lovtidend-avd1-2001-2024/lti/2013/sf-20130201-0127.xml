<!DOCTYPE html><html lang="no"><head><title>Forskrift om endring i forskrift 15. november 2002 nr. 1288 om klagenemnd for offentlige anskaffelser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-02-01-127</dd><dt class="dokid">DokumentID</dt><dd class="dokid">LTI/forskrift/2013-02-01-127</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 1 s 166</dd><dt class="dateInForce">I kraft fra</dt><dd class="dateInForce">2013-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-11-15-1288</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-16-69/§12</li></ul></dd><dt class="dateOfPublication">Kunngjort</dt><dd class="dateOfPublication">2013-02-01 15:25</dd><dt class="journalNumber">Journalnummer</dt><dd class="journalNumber">2013-0103</dd><dt class="titleShort">Korttittel</dt><dd class="titleShort">Endr. i forskrift om KOFA</dd><dt class="title">Tittel</dt><dd class="title">Forskrift om endring i forskrift 15. november 2002 nr. 1288 om klagenemnd for offentlige anskaffelser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 1. februar 2013 med hjemmel i lov 16. juli 1999 nr. 69 om offentlige anskaffelser § 12. Fremmet av Fornyings-, administrasjons- og kirkedepartementet.</dd><dt class="refid">RefID</dt><dd class="refid">forskrift/2013-02-01-127</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 15. november 2002 nr. 1288 om klagenemnd for offentlige anskaffelser<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-02-01-127" id="dokument"><h1>Forskrift om endring i forskrift 15. november 2002 nr. 1288 om klagenemnd for offentlige anskaffelser</h1><section class="section" data-name="kapI" id="kapittel-1" data-lovdata-URL="LTI/forskrift/2013-02-01-127/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. november 2002 nr. 1288 om klagenemnd for offentlige anskaffelser gjøres følgende endringer:</article> <article class="defaultP" margin-top="true">§ 3 skal lyde:</article> <article class="defaultP" margin-top="true">«Klagenemnda</article><article class="legalP" id="kapittel-1-ledd-2">Klagenemndas medlemmer oppnevnes av Kongen for fire år av gangen. I særlige tilfeller kan det oppnevnes medlemmer for en kortere periode. Maksimal funksjonstid er åtte år. Medlemmene kan unntaksvis gjenoppnevnes etter åtte år. Blant medlemmene oppnevner Kongen en leder. Fornyings-, administrasjons- og kirkedepartementet kan oppnevne setteleder når leder er inhabil. Medlemmene kan ikke avsettes eller suspenderes i perioden med mindre det foreligger særlig grunn.»</article> <article class="defaultP" margin-top="true">§ 6 annet ledd annet punktum skal lyde:</article><article class="legalP" id="kapittel-1-ledd-3">«Klage må fremsettes senest seks måneder etter at kontrakt ble inngått av oppdragsgiver, eller seks måneder etter at oppdragsgiver har avlyst konkurransen eller totalforkastet tilbudene i konkurransen.»</article> <article class="defaultP" margin-top="true">Nytt annet ledd § 9 skal lyde:</article><article class="legalP" id="kapittel-1-ledd-4">«Selv om sekretariatet har tatt en klage til behandling, kan klagenemnda senere avvise klagen i medhold av første ledd og § 6. En slik avgjørelse er endelig.»</article> <article class="defaultP" margin-top="true">§ 11 tredje punktum oppheves.</article> <article class="defaultP" margin-top="true">§ 11 tredje og fjerde punktum skal lyde:</article><article class="legalP" id="kapittel-1-ledd-5">«Klagenemndas leder kan samtykke til at bevis føres, jf. tvl. § 22-3 annet ledd. Avgjørelsen om samtykke kan overprøves av klagenemnda, jf. tvl. § 22-3 tredje ledd.»</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-6">«Klagenemnda settes som hovedregel med tre medlemmer ved behandlingen av den enkelte sak. Nemnda kan settes med fem medlemmer i saker av prinsipiell betydning. Nemndas rådslagning skjer i møte. Beslutningen om uttalelsens innhold treffes med simpelt flertall.»</article> <article class="defaultP" margin-top="true">Nytt annet og tredje ledd § 15 skal lyde:</article><article class="legalP" id="kapittel-1-ledd-7">«Klagenemndas medlemmer fungerer uavhengig av sitt yrke, arbeidsgiver og sin øvrige stilling. De kan ikke instrueres faglig av departementet, sekretariatet eller de øvrige medlemmene, herunder klagenemndas leder.</article><article class="legalP" id="kapittel-1-ledd-8">Før en sak sendes til nemndbehandling skal sekretariatet vurdere om forhold ved saken kan medføre inhabilitet for et nemndmedlem. Før saken sendes til nemndbehandling skal sekretariatet sende de nemndmedlemmene som skal behandle saken opplysninger som gjør det mulig for medlemmene å vurdere sin habilitet.»</article></section><section class="section" data-name="kapII" id="kapittel-2" data-lovdata-URL="LTI/forskrift/2013-02-01-127/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-2-ledd-1">Endringene trer i kraft 1. mars 2013.</article></section></main></body></html>