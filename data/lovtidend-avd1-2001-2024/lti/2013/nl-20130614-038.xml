<!DOCTYPE html><html lang="no"><head><title>Lov om endringer i legemiddelloven (utvidet forbud mot dopingmidler m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-14-38</dd><dt class="dokid">DokumentID</dt><dd class="dokid">LTI/lov/2013-06-14-38</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1379</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1992-12-04-132</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett &gt; Legemidler. Apotek</li></ul></dd><dt class="dateOfPublication">Kunngjort</dt><dd class="dateOfPublication">2013-06-14 15:50</dd><dt class="journalNumber">Journalnummer</dt><dd class="journalNumber">2013-0508</dd><dt class="titleShort">Korttittel</dt><dd class="titleShort">Endringslov til legemiddelloven</dd><dt class="title">Tittel</dt><dd class="title">Lov om endringer i legemiddelloven (utvidet forbud mot dopingmidler m.m.)</dd><dt class="miscInformation">Annet om dokumentet</dt><dd class="miscInformation">Prop.107 L (2012–2013), Innst.315 L (2012–2013), Lovvedtak 76 (2012–2013). Stortingets første og andre gangs behandling hhv. 3. og 10. juni 2013. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2013-06-14-38</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i legemiddelloven (utvidet forbud mot dopingmidler m.m.)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2013-06-14-38" id="dokument"><h1>Lov om endringer i legemiddelloven (utvidet forbud mot dopingmidler m.m.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. desember 1992 nr. 132 om legemidler m.v. (legemiddelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-14-38/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. desember 1992 nr. 132 om legemidler m.v. gjøres følgende endringer:</article> <article class="defaultP" margin-top="true">§ 23 skal lyde:</article><article class="legalP" id="kapittel-1-ledd-2">Tilvirkning av narkotika må bare foregå i den utstrekning det er uttrykkelig fastsatt i tillatelse etter § 12.</article><article class="legalP" id="kapittel-1-ledd-3">Innførsel av og engros- og detaljomsetning med narkotika må bare foregå i den utstrekning dette er uttrykkelig fastsatt i tillatelse etter §§ 13, 14 og 16. Apotek er unntatt denne bestemmelsen.</article><article class="legalP" id="kapittel-1-ledd-4">Dersom ikke annet er bestemt i forskrifter, må innførsel, utførsel og transitt av narkotika bare skje etter særskilt tillatelse (sertifikat) for hver gang og på de vilkår som er fastsatt i tillatelsen eller i forskrifter. Tillatelsen utstedes av den myndighet som Kongen bestemmer.</article><article class="legalP" id="kapittel-1-ledd-5">Omsetning, utlevering og forsendelse av narkotika er bare tillatt til medisinsk og vitenskapelig bruk. Departementet kan i forskrift tillate industriell bruk av narkotika.</article><article class="legalP" id="kapittel-1-ledd-6">Tilvirkere og selgere er pliktige til å gi de meldinger og opplysninger som departementet krever.</article> <article class="defaultP" margin-top="true">Ny § 24 a skal lyde:</article><article class="legalP" id="kapittel-1-ledd-7">Det er forbudt uten lovlig adkomst å erverve, besitte eller bruke stoff som etter forskrift med hjemmel i straffeloven § 162 b første ledd er regnet som dopingmidler. Forbudet gjelder også for preparater som inneholder slike stoffer.</article><article class="legalP" id="kapittel-1-ledd-8">§ 24 annet ledd gjelder tilsvarende.</article> <article class="defaultP" margin-top="true">§ 31 annet ledd skal lyde:</article><article class="legalP" id="kapittel-1-ledd-9">Besittelse og bruk av narkotika, jf. § 24 første ledd, og erverv, besittelse og bruk av dopingmidler, jf. § 24 a første ledd, straffes med bøter eller fengsel inntil 6 måneder, eller begge deler.</article></section><section class="section" data-name="kapII" id="kapittel-2" data-lovdata-URL="LTI/lov/2013-06-14-38/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>