<!DOCTYPE html><html lang="no"><head><title>Forskrift om endring i forskrift om fastlegeordning i kommunene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-27-801</dd><dt class="dokid">DokumentID</dt><dd class="dokid">LTI/forskrift/2013-06-27-801</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 10 s 1740</dd><dt class="dateInForce">I kraft fra</dt><dd class="dateInForce">2013-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-08-29-842</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2011-06-24-30/§3-2</li><li>lov/1999-07-02-64/§14</li></ul></dd><dt class="dateOfPublication">Kunngjort</dt><dd class="dateOfPublication">2013-07-01 15:15</dd><dt class="journalNumber">Journalnummer</dt><dd class="journalNumber">2013-0748</dd><dt class="titleShort">Korttittel</dt><dd class="titleShort">Endr. i forskrift om fastlegeordningen</dd><dt class="title">Tittel</dt><dd class="title">Forskrift om endring i forskrift om fastlegeordning i kommunene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 27. juni 2013 med hjemmel i lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2 tredje ledd og lov 2. juli 1999 nr. 64 om helsepersonell m.v. (helsepersonelloven) § 14 annet ledd.</dd><dt class="refid">RefID</dt><dd class="refid">forskrift/2013-06-27-801</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fastlegeordning i kommunene<ul class="tocSubUl"><li>I<ul class="tocSubUl"><li>§ 13. Fastlegens plikt til deltakelse i legevakt</li></ul></li><li>II</li><li>Merknader</li></ul></li></ul></dd></dl></header><main class="documentBody" data-lovdata-URL="LTI/forskrift/2013-06-27-801" id="dokument"><h1>Forskrift om endring i forskrift om fastlegeordning i kommunene</h1><section class="section" data-name="kapI" id="kapittel-1" data-lovdata-URL="LTI/forskrift/2013-06-27-801/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. august 2012 nr. 842 om fastlegeordning i kommunene gjøres følgende endringer:</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Fastlegens plikt til deltakelse i legevakt</span></span><article class="legalP" id="kapittel-1-foreslåttparagraf-1-ledd-1">Fastlegen plikter å delta i:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Kommunal eller interkommunal legevakt utenfor ordinær åpningstid.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Kommunens organiserte øyeblikkelig hjelp-tjeneste i kontortid, herunder tilgjengelighet i helseradionettet/nødnettet og ivaretakelse av utrykningsplikten.</article></article></li></ul></article><article class="legalP" id="kapittel-1-foreslåttparagraf-1-ledd-2">Deltakelse i kommunal legevakt eller interkommunal legevakt utenfor ordinær åpningstid kommer i tillegg til andre allmennlegeoppgaver kommunen kan pålegge fastlegen å utføre, jf. § 12.</article><article class="legalP" id="kapittel-1-foreslåttparagraf-1-ledd-3">Kommunen kan frita fastlegen fra plikt til legevaktdeltakelse etter første ledd bokstav a, når legen av helsemessige eller vektige sosiale grunner ber om det. I denne vurderingen tas det særlig hensyn til lege over 55 år.</article><article class="legalP" id="kapittel-1-foreslåttparagraf-1-ledd-4">Fastlegen har rett til fritak til legevaktdeltakelse etter første ledd bokstav a når legen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-4-punkt-1"><article class="legalP" id="kapittel-1-foreslåttparagraf-1-ledd-4-punkt-1-ledd-1">er over 60 år</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-4-punkt-2"><article class="legalP" id="kapittel-1-foreslåttparagraf-1-ledd-4-punkt-2-ledd-1">er gravid i de tre siste måneder av svangerskapet eller når graviditeten er til hinder for deltakelse eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-4-punkt-3"><article class="legalP" id="kapittel-1-foreslåttparagraf-1-ledd-4-punkt-3-ledd-1">ammer barn som er under ett år.</article></article></li></ul></article><article class="legalP" id="kapittel-1-foreslåttparagraf-1-ledd-5">Fastleger som har hatt rett til fritak fra deltakelse i legevakt i henhold til tidligere angitte aldersgrense i fjerde ledd bokstav a, har rett til fortsatt fritak frem til 1. januar 2014.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-06-27-801/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2013.</article></section><section class="section" id="kapittel-3" data-lovdata-URL="LTI/forskrift/2013-06-27-801/KAPITTEL_3"><h2>Merknader</h2><article class="defaultP">Merknad til § 13 tredje ledd skal lyde:</article><article class="legalP" id="kapittel-3-ledd-1">Etter tredje ledd er det åpnet for at fastlegen kan anmode om å bli fritatt fra deltakelse i legevakt utenom ordinær åpningstid. I medhold av bestemmelsen er det kommunen som bestemmer om den enkelte fastlegen skal fritas. Kommunen må foreta en skjønnsmessig vurdering, og kommunens beslutning vil være et enkeltvedtak, jf. forvaltningsloven § 2 bokstav b. Legens alder er ikke en selvstendig grunn til fritak etter denne bestemmelsen. Alder over 55 år blir et moment i vurderingen når det i tillegg foreligger helsemessige eller vektige sosiale grunner. Bestemmelsen må ses i sammenheng med fjerde ledd, som gir fastlegen rett til fritak dersom visse vilkår er oppfylt. Kommunen kan dessuten frita fastleger fra å delta ut fra en konkret vurdering av behov, jf. merknaden til første ledd bokstav a. Dersom slike fritak har vært grunnlaget for rekrutteringen av fastlege og inngåelse av avtalen, må den opprettholdes med mindre partene blir enige om noe annet.</article> <article class="defaultP" margin-top="true">Merknad til § 13 fjerde ledd skal lyde:</article><article class="legalP" id="kapittel-3-ledd-2">I fjerde ledd reguleres fastlegens rett til fritak fra å delta i legevakt utenom ordinær åpningstid. Det er opp til fastlegen å fremsette et krav om fritak. Bestemmelsen er således ikke til hinder for at en fastlege over 60 år deltar i legevaktordningen dersom både fastlegen og kommunen ønsker det.</article> <article class="defaultP" margin-top="true">Merknad til § 13 femte ledd skal lyde:</article><article class="legalP" id="kapittel-3-ledd-3">Femte ledd omhandler en overgangsbestemmelse for fastleger i aldersgruppen 55 til 59 år. Bestemmelsen gir kun forlenget rett til fritak for fastleger som, i perioden fra 1. januar 2013 til 1. juli 2013, ba om å bli fritatt fra deltakelse i legevakt fordi de var i den aktuelle aldersgruppen. Leger som enten unnlot å be om fritak eller som ikke oppfylte vilkårene på det tidspunktet regelen gjaldt, er ikke omfattet av overgangsordningen.</article></section></main></body></html>