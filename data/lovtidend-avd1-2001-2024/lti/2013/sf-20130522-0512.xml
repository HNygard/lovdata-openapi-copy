<!DOCTYPE html><html lang="no"><head><title>Forskrift om endring i forskrift om opptak til masterprogrammer og videreutdanninger/emner på masternivå ved Høgskolen i Molde, vitenskapelig høgskole i logistikk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-22-512</dd><dt class="dokid">DokumentID</dt><dd class="dokid">LTI/forskrift/2013-05-22-512</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 7 s 1282</dd><dt class="dateInForce">I kraft fra</dt><dd class="dateInForce">2013-05-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-05-25-551</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2013-05-28 15:40</dd><dt class="journalNumber">Journalnummer</dt><dd class="journalNumber">2013-0434</dd><dt class="titleShort">Korttittel</dt><dd class="titleShort">Endr. i forskrift om masterprogrammer mv. ved HiMolde</dd><dt class="title">Tittel</dt><dd class="title">Forskrift om endring i forskrift om opptak til masterprogrammer og videreutdanninger/emner på masternivå ved Høgskolen i Molde, vitenskapelig høgskole i logistikk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Studieutvalget ved Høgskolen i Molde, vitenskapelig høgskole i logistikk 22. mai 2013 med hjemmel i lov 1. april 2005 nr. 15 om universiteter og høgskoler (universitets- og høyskoleloven) § 3-6 og § 3-7 og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2013-05-22-512</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til masterprogrammer og videreutdanninger/emner på masternivå ved Høgskolen i Molde, vitenskapelig høgskole i logistikk<ul class="tocSubUl"><li>I<ul class="tocSubUl"><li>§ 3. Praksiskrav for opptak til erfaringsbasert master og videreutdanninger</li><li>§ 5. Opptak på grunnlag av realkompetanse</li><li>§ 6. Søknadsfrist</li><li>§ 8. Kontroll av originale dokumenter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-05-22-512" id="dokument"><h1>Forskrift om endring i forskrift om opptak til masterprogrammer og videreutdanninger/emner på masternivå ved Høgskolen i Molde, vitenskapelig høgskole i logistikk</h1><section class="section" data-name="kapI" id="kapittel-1" data-lovdata-URL="LTI/forskrift/2013-05-22-512/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. mai 2011 nr. 551 om opptak til masterprogrammer og videreutdanninger/emner på masternivå ved Høgskolen i Molde, vitenskapelig høgskole i logistikk gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Opptakskravet framgår av studieplan for det aktuelle studiet. Studentopptak etter lovens § 3-6 andre, tredje og sjuende ledd avgjøres av Studieutvalget etter delegering av myndighet fra styret, styresak 47/05. Saker om godskriving og godkjenning av annen utdanning avgjøres av dekan, jf. lovens § 3-5 andre ledd. Dekan avgjør hvilke fag som kan godkjennes som grunnlag for opptak. Opptakskomiteen avgjør etter en samlet vurdering om søkeren er kvalifisert for opptak.</article> <article class="defaultP" margin-top="true"><i>Masterstudier:</i></article><article class="legalP" id="kapittel-1-ledd-3">Minstekravet for opptak (lovens § 3-7 sjuende ledd) til masterprogram er karakteren C eller bedre. Det regnes et snitt av alle emner med bokstavkarakterer, med vekting ut fra emnenes omfang i studiepoeng. Snittet beregnes etter en desimal etter ordinære avrundingsregler.</article> <article class="defaultP" margin-top="true"><i>Videreutdanninger:</i></article><article class="legalP" id="kapittel-1-ledd-4">Fullført relevant bachelorgrad eller tilsvarende.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Praksiskrav for opptak til erfaringsbasert master og videreutdanninger</span></span><article class="legalP" id="kapittel-1-foreslåttparagraf-1-ledd-1">Praksiskravet fremgår av studieplanen for det aktuelle studiet. Det er opptakskomiteen som avgjør hva som er relevant praksis. Praksis skal være gjennomført etter at det formelle utdanningskravet er oppnådd.</article></article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-5">Det regnes ut vektet gjennomsnittskarakter for de emner som inngår i det faglige grunnlaget som er fastsatt i studieplanen for det aktuelle studiet</article><article class="legalP" id="kapittel-1-ledd-6">For bokstavkarakterer benyttes følgende omregningsskala for utregning av vektet gjennomsnitt: A=5, B=4, C=3, D=2, E=1.</article><article class="legalP" id="kapittel-1-ledd-7">Skjønnsmessig vurdering legges til grunn når omregning mellom bokstavkaraktersystem og tallkaraktersystem ikke gir tilstrekkelig grunnlag for å vurdere søkerne.</article><article class="legalP" id="kapittel-1-ledd-8">Søkere med utenlandsk utdanning vurderes med grunnlag i vitnemål og dokumentasjon av utdanningsbakgrunn. Det foretas en individuell og skjønnsmessig vurdering når det ikke er mulig å rangere søkerne på grunnlag av karakterer.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Opptak på grunnlag av realkompetanse</span></span><article class="legalP" id="kapittel-1-foreslåttparagraf-2-ledd-1">Det er utarbeidet egne regler for opptak til videreutdanninger og masterstudier på grunnlag av realkompetanse se http://kvalitet.himolde.no/KS_TJI514.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Søknadsfrist</span></span><article class="legalP" id="kapittel-1-foreslåttparagraf-3-ledd-1">Ordinære søknadsfrister fastsettes av høgskolen og publiseres på høgskolens nettsider.</article></article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Kontroll av originale dokumenter</span></span><article class="legalP" id="kapittel-1-foreslåttparagraf-4-ledd-1">Studenten er selv ansvarlig for at de innsendte dokumentene er riktige. Uriktige eller misvisende opplysninger kan føre til at studenten mister retten til å fullføre studiet jf. lovens § 3-7 sjuende og åttende ledd.</article><article class="legalP" id="kapittel-1-foreslåttparagraf-4-ledd-2">I løpet av det første semesteret vil høgskolen be et tilfeldig utvalg av søkere som er tatt opp om å forevise originale vitnemål og attester. Studenten som unnlater å leve inn originale dokumenter kan miste studieretten.</article><article class="legalP" id="kapittel-1-foreslåttparagraf-4-ledd-3">Forfalskninger rammes av straffeloven § 182, og vil alltid bli politianmeldt.</article></article> <article class="defaultP" margin-top="true">Tidligere § 8, § 9, § 10 og § 11 blir § 9, § 10, § 11 og § 12.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-05-22-512/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 22. mai 2013.</article></section></main></body></html>