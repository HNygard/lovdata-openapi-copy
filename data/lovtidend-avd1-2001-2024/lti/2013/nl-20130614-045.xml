<!DOCTYPE html><html lang="no"><head><title>Lov om endringer i reindriftsloven mv. (avvikling av områdestyrene)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-14-45</dd><dt class="dokid">DokumentID</dt><dd class="dokid">LTI/lov/2013-06-14-45</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 8 s 1397</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1972-06-09-31</li><li>lov/1984-12-21-101</li><li>lov/2007-06-15-40</li><li>lov/2009-06-19-101</li></ul></dd><dt class="legalArea">Rettsområde</dt><dd class="legalArea"><ul><li>Internasjonal rett &gt; Nordområdene</li> <li>Landbruk, jakt og skogbruk &gt; Reindrift</li> <li>Næringsrett &gt; Bergverk. Mineraler. Muting</li></ul></dd><dt class="dateOfPublication">Kunngjort</dt><dd class="dateOfPublication">2013-06-14 15:50</dd><dt class="journalNumber">Journalnummer</dt><dd class="journalNumber">2013-0484</dd><dt class="titleShort">Korttittel</dt><dd class="titleShort">Endringslov til reindriftsloven mv.</dd><dt class="title">Tittel</dt><dd class="title">Lov om endringer i reindriftsloven mv. (avvikling av områdestyrene)</dd><dt class="miscInformation">Annet om dokumentet</dt><dd class="miscInformation">Prop.89 L (2012–2013), Innst.307 L (2012–2013), Lovvedtak 65 (2012–2013). Stortingets første og andre gangs behandling hhv. 27. mai og 3. juni 2013. Fremmet av Landbruks- og matdepartementet.</dd><dt class="refid">RefID</dt><dd class="refid">lov/2013-06-14-45</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i reindriftsloven mv. (avvikling av områdestyrene)<ul class="tocSubUl"><li>I<ul class="tocSubUl"><li>§ 37. Merkenemnd og klagenemnd</li><li>§ 61. Beitetider</li><li>§ 75. Pålegg om opphør av ulovlig forhold</li><li>§ 79. Tvangstiltak</li></ul></li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2013-06-14-45" id="dokument"><h1>Lov om endringer i reindriftsloven mv. (avvikling av områdestyrene)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 9. juni 1972 nr. 31 om svensk reinbeiting i Norge og norsk reinbeiting i Sverige.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 21. desember 1984 nr. 101 om reindrift i kommunene Meldal, Midtre Gauldal, Oppdal, Rennebu, Rindal, Sunndal og Surnadal.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 15. juni 2007 nr. 40 om reindrift (reindriftsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 19. juni 2009 nr. 101 om erverv og utvinning av mineralressurser (mineralloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-14-45/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 15. juni 2007 nr. 40 om reindrift gjøres følgende endringer:</article><article class="legalP" id="kapittel-1-ledd-2">I følgende bestemmelser skal uttrykkene «områdestyret» og «Områdestyret» erstattes med henholdsvis «fylkesmannen» og «Fylkesmannen»:</article> <article class="defaultP" margin-top="true">§§ 11, 12, 14, 15, 16, 18, 33, 43, 46, 48, 50, 56, 57, 58, 59, 63, 65, 73, 76, 77 og 78.</article> <article class="defaultP" margin-top="true">§ 23 annet ledd skal lyde:</article><article class="legalP" id="kapittel-1-ledd-3">Bruk av terrenggående kjøretøy på bar mark skal begrenses mest mulig og skal så langt mulig foregå i faste løyper. Motorisert ferdsel eller flyging inn i område fredet i medhold av naturmangfoldloven skal foregå i samsvar med fastsatte forskrifter om vern. Nærmere regler om slik ferdsel i fredet område kan fastsettes ved forskrift av vedkommende forvaltningsmyndighet i samråd med distriktsstyret.</article> <article class="defaultP" margin-top="true">§ 24 tredje ledd skal lyde:</article><article class="legalP" id="kapittel-1-ledd-4">Gjerder og anlegg som ikke er i samsvar med første eller annet ledd, kan fylkesmannen kreve fjernet eller endret av den som er ansvarlig. Er dette ikke etterkommet innen en fastsatt frist, kan fylkesmannen iverksette riving eller endring umiddelbart. Utgifter ved tiltak etter dette ledd skal bæres av den ansvarlige og er tvangsgrunnlag for utlegg.</article> <article class="defaultP" margin-top="true">§ 37 skal lyde:</article><article class="futureLegalArticle" data-name="§37" id="kapittel-1-foreslåttparagraf-1"><span class="futureLegalArticleHeader">§ 37. <span class="legalArticleTitle">Merkenemnd og klagenemnd</span></span><article class="legalP" id="kapittel-1-foreslåttparagraf-1-ledd-1">I hvert samiske regionale reinbeiteområde velges en merkenemnd på minst tre og høyst fem medlemmer fra ulike reinbeitedistrikter, med personlige varamedlemmer. Medlemmene og varamedlemmene velges av distriktslederne. Fylkesmannen utpeker sekretær for nemnda. Reindriftsstyret oppnevner en klagenemnd.</article></article> <article class="defaultP" margin-top="true">§ 38 første ledd skal lyde:</article><article class="legalP" id="kapittel-1-ledd-5">Alle reinmerker skal godkjennes av merkenemnda før de tas i bruk i det regionale reinbeiteområdet. Godkjente reinmerker i det regionale reinbeiteområdet registreres hos Statens reindriftsforvaltning. Reinmerket skal ha en slik form at forveksling eller misbruk ikke kan finne sted. Merkenemnda skal, under ivaretakelse av hensynet til velordnet reindrift, søke å bevare tradisjonell bruk og utforming av reinmerker, blant annet skal tradisjonelle familiemerker søkes bevart for familien.</article> <article class="defaultP" margin-top="true">§ 58 første ledd annet punktum skal lyde:</article><article class="legalP" id="kapittel-1-ledd-6">Fylkesmannens behandling skal, foruten en kontroll med at lovens regler for utarbeidelse av bruksregler er fulgt, også omfatte en vurdering av om bruksreglene gir grunnlag for en økologisk bærekraftig reindrift i distriktet.</article> <article class="defaultP" margin-top="true">§ 61 skal lyde:</article><article class="futureLegalArticle" data-name="§61" id="kapittel-1-foreslåttparagraf-2"><span class="futureLegalArticleHeader">§ 61. <span class="legalArticleTitle">Beitetider</span></span><article class="legalP" id="kapittel-1-foreslåttparagraf-2-ledd-1">Der det er nødvendig for vern av årstidsbeitene, kan fylkesmannen fastsette beitetider for de ulike årstidsbeitene. Leder av siidaandel skal påse at rein i lederens flokk ikke oppholder seg på beiteområder i strid med disse reglene.</article><article class="legalP" id="kapittel-1-foreslåttparagraf-2-ledd-2">Der forholdene gjør det nødvendig, kan beitetidene fravikes etter tillatelse av fylkesmannen. Det gjelder også beitetider fastsatt etter § 59.</article></article> <article class="defaultP" margin-top="true">§ 62 fjerde ledd skal lyde:</article><article class="legalP" id="kapittel-1-ledd-7">Kommune, fylkeskommune og fylkesmann bør orienteres om planarbeidet og skal gjøres kjent med hovedinnholdet i planen før den vedtas. Kommune, fylkeskommune og fylkesmann, samt berørte nabodistrikter, skal få tilsendt den vedtatte planen.</article> <article class="defaultP" margin-top="true">§ 71 første ledd skal lyde:</article><article class="legalP" id="kapittel-1-ledd-8">Det opprettes et reindriftsstyre på syv medlemmer med personlige varamedlemmer der fire av medlemmene med varamedlemmer oppnevnes av Kongen og tre medlemmer med varamedlemmer oppnevnes av Sametinget. Reindriftsstyret er faglig rådgiver for Statens reindriftsforvaltning, reinforskningen og rettledningstjenesten, og skal behandle de saker som følger av loven her samt etter Kongens nærmere bestemmelser. Reindriftsstyrets virkeområde kan avgrenses til å omfatte reindrift innenfor det samiske reinbeiteområdet.</article> <article class="defaultP" margin-top="true">§ 72 oppheves.</article> <article class="defaultP" margin-top="true">§ 75 skal lyde:</article><article class="futureLegalArticle" data-name="§75" id="kapittel-1-foreslåttparagraf-3"><span class="futureLegalArticleHeader">§ 75. <span class="legalArticleTitle">Pålegg om opphør av ulovlig forhold</span></span><article class="legalP" id="kapittel-1-foreslåttparagraf-3-ledd-1">Drives virksomhet i strid med bestemmelser gitt i eller i medhold av denne lov eller vedtak gjort i medhold av disse bestemmelser, skal reindriftsstyret eller fylkesmannen, når offentlige interesser tilsier det, gi nødvendige pålegg for å bringe det ulovlige forholdet til opphør, herunder pålegg om retting og fjerning av ulovlig oppførte hytter og anlegg mv. Slike tiltak kan kreves gjennomført innen en nærmere fastsatt frist. Reindriftsstyret kan delegere sin myndighet etter paragrafen her til Statens reindriftsforvaltning.</article></article> <article class="defaultP" margin-top="true">§ 79 skal lyde:</article><article class="futureLegalArticle" data-name="§79" id="kapittel-1-foreslåttparagraf-4"><span class="futureLegalArticleHeader">§ 79. <span class="legalArticleTitle">Tvangstiltak</span></span><article class="legalP" id="kapittel-1-foreslåttparagraf-4-ledd-1">Reindriftsstyret eller fylkesmannen kan, dersom pålegg etter § 75 ikke er etterkommet, og andre tiltak ikke anses formålstjenlige, gjøre vedtak om tvangstiltak. Vedtak om tvangstiltak kan gå ut på<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">at det foretas nødvendig arbeid og kontroll for å få gjennomført pålegg om samling, skilling, merking, utdriving og telling av rein,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">avliving av rein hvor utdriving ikke har latt seg gjennomføre,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">reduksjon av antallet rein i en siidaandel,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">riving av ulovlig oppsatte hytter, gjerder eller anlegg.</article></article></li></ul></article><article class="legalP" id="kapittel-1-foreslåttparagraf-4-ledd-2">Reindriftsstyret kan delegere sin myndighet til å treffe vedtak om tvangstiltak etter første ledd nr. 1 og 2 til Statens reindriftsforvaltning.</article><article class="legalP" id="kapittel-1-foreslåttparagraf-4-ledd-3">Vedtak etter første ledd er tvangsgrunnlag etter tvangsfullbyrdelsesloven kapittel 13. Vedtakene fullbyrdes etter tvangsfullbyrdelsesloven § 13-14. Reindriftsstyret og fylkesmannen kan begjære tvangsfullbyrdelse. Vedtak etter første ledd nr. 1 kan iverksettes uten at det er nødvendig å bringe saken inn for namsmyndighetene.</article><article class="legalP" id="kapittel-1-foreslåttparagraf-4-ledd-4">Utgifter ved tiltak etter paragrafen her skal bæres av reineieren og er tvangsgrunnlag for utlegg.</article></article></section><section class="section" data-name="kapII" id="kapittel-2" data-lovdata-URL="LTI/lov/2013-06-14-45/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 19. juni 2009 nr. 101 om erverv og utvinning av mineralressurser gjøres følgende endringer:</article> <article class="defaultP" margin-top="true">§ 10 annet ledd første punktum skal lyde:</article><article class="legalP" id="kapittel-2-ledd-2">Ved leting i Finnmark skal leter i tillegg skriftlig varsle Sametinget, Finnmarkseiendommen som grunneier, fylkesmannen og distriktsstyret for reindriften.</article> <article class="defaultP" margin-top="true">§ 13 fjerde ledd skal lyde:</article><article class="legalP" id="kapittel-2-ledd-3">I Finnmark skal Direktoratet for mineralforvaltning orientere grunneieren, Sametinget, fylkesmannen, distriktsstyret for reindriften og kommunen om tillatelsen.</article> <article class="defaultP" margin-top="true">§ 17 fjerde ledd skal lyde:</article><article class="legalP" id="kapittel-2-ledd-4">Ved behandlingen av søknaden skal Direktoratet for mineralforvaltning gi grunneieren, Sametinget, kommunen, fylkesmannen og distriktsstyret for reindriften anledning til å uttale seg.</article> <article class="defaultP" margin-top="true">§ 18 annet ledd skal lyde:</article><article class="legalP" id="kapittel-2-ledd-5">I Finnmark skal undersøker i tillegg skriftlig varsle Sametinget, fylkesmannen, og distriktsstyret for reindriften. Når det er praktisk mulig, skal siidaene, jf. reindriftsloven § 51, varsles muntlig.</article></section><section class="section" data-name="kapIII" id="kapittel-3" data-lovdata-URL="LTI/lov/2013-06-14-45/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 21. desember 1984 nr. 101 om reindrift i kommunene Meldal, Midtre Gauldal, Oppdal, Rennebu, Rindal, Sunndal og Surnadal skal § 4 annet ledd første punktum lyde:</article><article class="legalP" id="kapittel-3-ledd-2">Reindriften i området som omfattes av denne lov skal høre inn under Fylkesmannen i Sør-Trøndelag. Det skal velges et eget tillitsmannsutvalg.</article></section><section class="section" data-name="kapIV" id="kapittel-4" data-lovdata-URL="LTI/lov/2013-06-14-45/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 9. juni 1972 nr. 31 om svensk reinbeiting i Norge og norsk reinbeiting i Sverige gjøres følgende endringer:</article> <article class="defaultP" margin-top="true">Lovens tittel skal lyde:</article> <article class="defaultP" margin-top="true"><i>Lov 9. juni 1972 nr. 31 om svensk reinbeiting i Norge og norsk reinbeiting i Sverige (grensereinbeiteloven)</i></article><article class="legalP" id="kapittel-4-ledd-2">I følgende bestemmelser skal uttrykkene «reindriftsagronom», «reindriftsagronomen» og «Reindriftsagronomen» erstattes med henholdsvis «fylkesmann», «fylkesmannen» og «Fylkesmannen»:</article> <article class="defaultP" margin-top="true">§§ 10, 13, 15, 17, 18, 19, 20, 21, 22, 27, 34, 37, 39, 41, 45, 49, 51, 54 og 55.</article> <article class="defaultP" margin-top="true">I §§ 39 og 47 skal uttrykket «reindriftssjefen» erstattes med «Statens reindriftsforvaltning».</article></section><section class="section" data-name="kapV" id="kapittel-5" data-lovdata-URL="LTI/lov/2013-06-14-45/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Loven gjelder fra den tid Kongen bestemmer.</article></section></main></body></html>