<!DOCTYPE html><html lang="no"><head><title>Lov om endringer i utlendingsloven mv. (behandling av sikkerhetssaker)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2013-06-21-92</dd><dt class="dokid">DokumentID</dt><dd class="dokid">LTI/lov/2013-06-21-92</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 9 s 1533</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-35</li><li>lov/1982-12-17-86</li><li>lov/2008-05-15-35</li></ul></dd><dt class="legalArea">Rettsområde</dt><dd class="legalArea"><ul><li>Stats-, statsforfatnings- og statsborgerrett &gt; Valg</li></ul></dd><dt class="dateOfPublication">Kunngjort</dt><dd class="dateOfPublication">2013-06-21 15:35</dd><dt class="journalNumber">Journalnummer</dt><dd class="journalNumber">2013-0619</dd><dt class="titleShort">Korttittel</dt><dd class="titleShort">Endringslov til utlendingsloven mv.</dd><dt class="title">Tittel</dt><dd class="title">Lov om endringer i utlendingsloven mv. (behandling av sikkerhetssaker)</dd><dt class="miscInformation">Annet om dokumentet</dt><dd class="miscInformation">Prop.141 L (2012–2013), Innst.461 L (2012–2013), Lovvedtak 125 (2012–2013). Stortingets første og andre gangs behandling hhv. 17. og 21. juni 2013. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2013-06-21-92</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i utlendingsloven mv. (behandling av sikkerhetssaker)<ul class="tocSubUl"><li>I<ul class="tocSubUl"><li>§ 126. Betydningen av grunnleggende nasjonale interesser og utenrikspolitiske hensyn i saker etter utlendingsloven</li><li>§ 127. Vedtaksmyndighet</li><li>§ 128. Instruksjonsmyndighet mv.</li><li>§ 128 a. Utveksling av opplysninger mellom offentlige organer</li><li>§ 129. Klageadgang mv.</li><li>§ 130. Tvangsmidler mv.</li><li>§ 131. Forholdet til tvisteloven</li><li>§ 132. Søksmålsfrister og saksforberedelse</li><li>§ 133. Oppnevning av særskilt advokat</li><li>§ 134. Den særskilte advokatens rolle</li><li>§ 135. Behandling av opplysninger som nevnt i tvisteloven § 22-1 første ledd</li><li>§ 136. Kommunikasjon mellom den særskilte advokaten, utlendingen og dennes ordinære prosessfullmektig</li><li>§ 137. Øvrige regler om rettens behandling av saken</li><li>§ 138. Rettens avgjørelser</li></ul></li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2013-06-21-92" id="dokument"><h1>Lov om endringer i utlendingsloven mv. (behandling av sikkerhetssaker)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. juni 1980 nr. 35 om fri rettshjelp.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. desember 1982 nr. 86 om rettsgebyr.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2013-06-21-92/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 15. mai 2008 nr. 35 om utlendingers adgang til riket og deres opphold her gjøres følgende endringer:</article> <article class="defaultP" margin-top="true">§ 7 oppheves.</article> <article class="defaultP" margin-top="true">§ 10 annet ledd skal lyde:</article><article class="legalP" id="kapittel-1-ledd-2">Det kan gjøres unntak fra retten til visum etter første ledd dersom innvandringsregulerende hensyn taler mot at visum gis, eller det foreligger omstendigheter som ville gitt grunn til å nekte utlendingen adgang til riket eller opphold i medhold av andre bestemmelser i loven.</article> <article class="defaultP" margin-top="true">§ 31 annet ledd skal lyde:</article><article class="legalP" id="kapittel-1-ledd-3">Retten til anerkjennelse som flyktning etter § 28 første ledd bokstav b foreligger heller ikke dersom utlendingen har fått endelig dom for en særlig alvorlig forbrytelse og av den grunn utgjør en fare for det norske samfunnet. Dersom det er grunnlag for utvisning av en utlending av hensyn til grunnleggende nasjonale interesser etter § 126 annet ledd, gjelder § 126 femte ledd.</article> <article class="defaultP" margin-top="true">§ 63 annet ledd skal lyde:</article><article class="legalP" id="kapittel-1-ledd-4">Midlertidig og permanent oppholdstillatelse kan også tilbakekalles dersom en utlending som ikke er borger av et Schengenland, er besluttet sendt ut fra et slikt land med grunnlag i en vurdering som kunne ha ført til utvisning av hensyn til grunnleggende nasjonale interesser, jf. § 126 annet ledd.</article> <article class="defaultP" margin-top="true">§ 66 første ledd bokstav d og e skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">når en administrativ myndighet i et Schengenland har truffet en endelig avgjørelse om bortvisning eller utvisning av utlendingen på grunn av manglende overholdelse av landets bestemmelser om utlendingers innreise eller opphold, eller</article></article></li><li data-li-identifier="e)" data-name="e)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">når utlendingen har overtrådt straffeloven §§ 147 a eller 147 b, eller har gitt trygt tilholdssted til noen som utlendingen kjenner til at har begått en slik forbrytelse.</article></article></li></ul></article> <article class="defaultP" margin-top="true">§ 66 første ledd bokstav f oppheves.</article> <article class="defaultP" margin-top="true">§ 66 annet ledd bokstav a og b skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">når utlendingen ikke har overholdt plikten til å forlate riket innen utreisefristen gitt i medhold av § 90 femte ledd, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">når utlendingen ikke er gitt en frist for frivillig retur <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-4-ledd-1-punkt-1"><article class="legalP" id="kapittel-1-ledd-4-punkt-4-ledd-1-punkt-1-ledd-1">fordi det er fare for unndragelse, jf. § 90 femte ledd bokstav a og § 106 a,</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-4-ledd-1-punkt-2"><article class="legalP" id="kapittel-1-ledd-4-punkt-4-ledd-1-punkt-2-ledd-1">fordi en søknad er avslått som åpenbart grunnløs eller som følge av vesentlig uriktige eller åpenbart villedende opplysninger, jf. § 90 femte ledd bokstav b, eller</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-4-ledd-1-punkt-3"><article class="legalP" id="kapittel-1-ledd-4-punkt-4-ledd-1-punkt-3-ledd-1">fordi utlendingen er funnet å utgjøre en trussel mot offentlig orden eller grunnleggende nasjonale interesser, jf. § 90 femte ledd bokstav c.</article></article></li></ul></article></article></li></ul></article> <article class="defaultP" margin-top="true">§ 67 første ledd bokstav c og d skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">når utlendingen har sonet eller er ilagt straff eller særreaksjon for brudd på straffeloven §§ 228 første ledd, 237, 342 første ledd bokstav b eller c, 352 a, 384 eller 385, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">når utlendingen har overtrådt straffeloven §§ 147 a eller 147 b, eller har gitt trygt tilholdssted til noen som utlendingen kjenner til at har begått en slik forbrytelse.</article></article></li></ul></article> <article class="defaultP" margin-top="true">§ 67 første ledd bokstav e oppheves.</article> <article class="defaultP" margin-top="true">§ 68 første ledd bokstav b og c skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">når utlendingen for mindre enn ett år siden her i riket har sonet eller er ilagt straff eller særreaksjon for et forhold som kan føre til fengselsstraff i to år eller mer, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-8"><article class="legalP" id="kapittel-1-ledd-4-punkt-8-ledd-1">når utlendingen har overtrådt straffeloven §§ 147 a eller 147 b, eller har gitt trygt tilholdssted til noen som utlendingen kjenner til at har begått en slik forbrytelse.</article></article></li></ul></article> <article class="defaultP" margin-top="true">§ 68 første ledd bokstav d oppheves.</article> <article class="defaultP" margin-top="true">§ 73 fjerde ledd annet til fjerde punktum oppheves.</article> <article class="defaultP" margin-top="true">§ 76 tredje ledd oppheves. Nåværende fjerde og femte ledd blir nye tredje og fjerde ledd.</article> <article class="defaultP" margin-top="true">Nåværende § 76 sjette ledd blir nytt femte ledd og skal lyde:</article><article class="legalP" id="kapittel-1-ledd-5">Kongen kan ved forskrift gi nærmere regler om saksforberedelse og Utlendingsnemndas kompetanse i saker etter tredje ledd.</article> <article class="defaultP" margin-top="true">§ 77 første ledd skal lyde:</article><article class="legalP" id="kapittel-1-ledd-6">Utlendingsnemnda avgjør som et uavhengig organ de sakene som er lagt til den i § 76 første og tredje ledd.</article> <article class="defaultP" margin-top="true">§ 79 tredje ledd skal lyde:</article><article class="legalP" id="kapittel-1-ledd-7">Søksmål mot staten om gyldigheten av vedtak truffet av Utlendingsnemnda etter loven her, eller om erstatning som følge av slike vedtak, anlegges ved Oslo tingrett. Tilsvarende gjelder for søksmål om vedtak truffet av Utlendingsdirektoratet, departementet og Kongen i statsråd. Tvisteloven § 32-4 annet ledd får ikke anvendelse.</article> <article class="defaultP" margin-top="true">Nåværende § 90 femte ledd oppheves. Nåværende sjette ledd blir femte ledd, der bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">utlendingen er funnet å utgjøre en trussel mot offentlig orden,</article></article></li></ul></article> <article class="defaultP" margin-top="true">§ 90 nåværende sjuende ledd blir sjette ledd og skal lyde:</article><article class="legalP" id="kapittel-1-ledd-8">Dersom slikt pålegg som nevnt i femte ledd ikke blir fulgt, utreisefrist ikke er gitt, eller det er konkrete holdepunkter for å anta at utlendingen ikke vil forlate riket innen utløpet av fristen, kan politiet føre utlendingen ut.</article> <article class="defaultP" margin-top="true">§ 90 nåværende åttende til ellevte ledd blir sjuende til tiende ledd.</article> <article class="defaultP" margin-top="true">§ 92 annet ledd tredje punktum skal lyde:</article><article class="legalP" id="kapittel-1-ledd-9">Ved søknader fra enslige mindreårige asylsøkere eller hvor utelukkelse etter § 31 kan bli utfallet, gis det fritt rettsråd uten behovsprøving også i forbindelse med saksbehandlingen i Utlendingsdirektoratet.</article> <article class="defaultP" margin-top="true">§ 92 tredje ledd første punktum skal lyde:</article><article class="legalP" id="kapittel-1-ledd-10">I sak som nevnt i § 76 tredje ledd har utlendingen rett til fritt rettsråd uten behovsprøving.</article> <article class="defaultP" margin-top="true">§ 104 tredje ledd annet punktum oppheves.</article> <article class="defaultP" margin-top="true">§ 105 første ledd bokstav c og d skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">utlendingen er asylsøker eller har ulovlig opphold og er ilagt straff for et straffbart forhold eller treffes på fersk gjerning ved utøvelse av et straffbart forhold, som kan føre til høyere straff enn fengsel i seks måneder, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">det eneste grunnlag for opphold i riket er vernet mot utsendelse etter § 73.</article></article></li></ul></article> <article class="defaultP" margin-top="true">§ 105 første ledd bokstav e oppheves.</article> <article class="defaultP" margin-top="true">§ 106 første ledd bokstav e og f skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">utlendingen ikke gjør det som er nødvendig for å oppfylle plikten til å skaffe seg gyldig reisedokument, og formålet er å fremstille utlendingen for det aktuelle lands utenriksstasjon for å få utstedt reisedokument, eller</article></article></li><li data-li-identifier="f)" data-name="f)"><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">utlendingen er i transitt i norsk lufthavn, med sikte på utsendelse.</article></article></li></ul></article> <article class="defaultP" margin-top="true">§ 106 første ledd bokstav g oppheves.</article> <article class="defaultP" margin-top="true">§ 106 fjerde ledd skal lyde:</article><article class="legalP" id="kapittel-1-ledd-11">Samlet fengslingstid kan ikke overstige 12 uker, med mindre det foreligger særlige grunner. Fengsling for å forberede eller gjennomføre en utsendelse kan bare overstige 12 uker dersom utlendingen ikke samarbeider om gjennomføring av utsendelsen eller det er forsinkelser med å fremskaffe nødvendige dokumenter fra et annet lands myndigheter. Fengsling kan ikke overstige 18 måneder, med mindre utlendingen er utvist som følge av ilagt straff eller særreaksjon.</article> <article class="defaultP" margin-top="true">§ 108 annet ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">Forsettlig eller uaktsomt overtrer de bestemmelsene som er angitt i det følgende, eller forbud, påbud eller vilkår gitt i medhold av disse bestemmelsene:</article><article class="legalP" id="kapittel-1-ledd-11-punkt-1-ledd-2">§ 8 første ledd</article><article class="legalP" id="kapittel-1-ledd-11-punkt-1-ledd-3">§ 9 første og fjerde ledd</article><article class="legalP" id="kapittel-1-ledd-11-punkt-1-ledd-4">§ 14 første og annet ledd</article><article class="legalP" id="kapittel-1-ledd-11-punkt-1-ledd-5">§ 16 første og tredje ledd</article><article class="legalP" id="kapittel-1-ledd-11-punkt-1-ledd-6">§ 19 første og annet ledd</article><article class="legalP" id="kapittel-1-ledd-11-punkt-1-ledd-7">§ 20 tredje ledd</article><article class="legalP" id="kapittel-1-ledd-11-punkt-1-ledd-8">§ 21 første ledd</article><article class="legalP" id="kapittel-1-ledd-11-punkt-1-ledd-9">§ 27 første ledd, jf. fjerde ledd</article><article class="legalP" id="kapittel-1-ledd-11-punkt-1-ledd-10">§ 55 første og annet ledd</article><article class="legalP" id="kapittel-1-ledd-11-punkt-1-ledd-11">§ 71 annet ledd</article><article class="legalP" id="kapittel-1-ledd-11-punkt-1-ledd-12">§ 83 første og annet ledd</article><article class="legalP" id="kapittel-1-ledd-11-punkt-1-ledd-13">§ 90 femte ledd</article><article class="legalP" id="kapittel-1-ledd-11-punkt-1-ledd-14">§ 93 første ledd annet punktum</article><article class="legalP" id="kapittel-1-ledd-11-punkt-1-ledd-15">§ 100 b første ledd annet punktum</article><article class="legalP" id="kapittel-1-ledd-11-punkt-1-ledd-16">§ 105 første ledd</article><article class="legalP" id="kapittel-1-ledd-11-punkt-1-ledd-17">§ 124 første ledd</article><article class="legalP" id="kapittel-1-ledd-11-punkt-1-ledd-18">§ 126 første ledd</article></article></li></ul></article> <article class="defaultP" margin-top="true">Kapittel 14 skal lyde:</article><span class="futuretitle" id="kapittel-1-foreslåttittel-1">Kapittel 14. Særskilte regler for saker som berører grunnleggende nasjonale interesser eller utenrikspolitiske hensyn</span><span class="futuretitle" id="kapittel-1-foreslåttittel-2">I Materielle regler og saksbehandlingen i forvaltningen</span><article class="futureLegalArticle" data-name="§126" id="kapittel-1-foreslåttparagraf-1"><span class="futureLegalArticleHeader">§ 126. <span class="legalArticleTitle">Betydningen av grunnleggende nasjonale interesser og utenrikspolitiske hensyn i saker etter utlendingsloven</span></span><article class="legalP" id="kapittel-1-foreslåttparagraf-1-ledd-1">Av hensyn til grunnleggende nasjonale interesser eller utenrikspolitiske hensyn kan det treffes vedtak eller beslutning om å nekte en tillatelse eller rettighet som ellers kunne blitt innvilget etter loven eller forskriften. Tilsvarende kan det settes begrensninger eller vilkår.</article><article class="legalP" id="kapittel-1-foreslåttparagraf-1-ledd-2">Av hensyn til grunnleggende nasjonale interesser kan det treffes vedtak om utvisning eller om tilbakekall av en innvilget tillatelse eller andre rettigheter.</article><article class="legalP" id="kapittel-1-foreslåttparagraf-1-ledd-3">Det kan ikke treffes vedtak om utvisning eller tilbakekall etter annet ledd dersom det i betraktning av forholdets alvor og utlendingens tilknytning til riket vil være et uforholdsmessig tiltak overfor utlendingen selv eller de nærmeste familiemedlemmene. I saker som berører barn, skal barnets beste være et grunnleggende hensyn.</article><article class="legalP" id="kapittel-1-foreslåttparagraf-1-ledd-4">Av hensyn til grunnleggende nasjonale interesser eller utenrikspolitiske hensyn kan en utlending innvilges oppholdstillatelse i Norge, eller det kan treffes annet vedtak eller beslutning til utlendingens fordel.</article><article class="legalP" id="kapittel-1-foreslåttparagraf-1-ledd-5">I saker om beskyttelse etter kapittel 4 og om vern mot utsendelse etter kapittel 9 går reglene i disse kapitlene foran reglene i første og annet ledd i paragrafen her. Vernet mot utsendelse i § 73 første til tredje ledd er ikke til hinder for at det treffes vedtak om utvisning av hensyn til grunnleggende nasjonale interesser, men vedtaket kan ikke iverksettes før grunnlaget for utsendelsesvernet er bortfalt. Det gjelder ikke en rett til anerkjennelse som flyktning etter § 28 første ledd bokstav b, dersom det er grunnlag for å utvise utlendingen av hensyn til grunnleggende nasjonale interesser.</article><article class="legalP" id="kapittel-1-foreslåttparagraf-1-ledd-6">I tillegg til den retten til fritt rettsråd uten behovsprøving som følger av § 92 første og annet ledd, skal det gis fritt rettsråd uten behovsprøving i forbindelse med saksbehandlingen i Utlendingsdirektoratet, dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-6-punkt-1"><article class="legalP" id="kapittel-1-foreslåttparagraf-1-ledd-6-punkt-1-ledd-1">utlendingen har søkt oppholdstillatelse etter § 28 eller har påberopt seg vernet mot utsendelse etter § 73, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-6-punkt-2"><article class="legalP" id="kapittel-1-foreslåttparagraf-1-ledd-6-punkt-2-ledd-1">saken kan berøre utenrikspolitiske hensyn eller grunnleggende nasjonale interesser.</article></article></li></ul></article><article class="legalP" id="kapittel-1-foreslåttparagraf-1-ledd-7">Kongen kan gi nærmere regler i forskrift, herunder om forholdet til saksbehandlingsreglene i lovens kapittel 11 og om unntak fra retten til fritt rettsråd.</article></article><article class="futureLegalArticle" data-name="§127" id="kapittel-1-foreslåttparagraf-2"><span class="futureLegalArticleHeader">§ 127. <span class="legalArticleTitle">Vedtaksmyndighet</span></span><article class="legalP" id="kapittel-1-foreslåttparagraf-2-ledd-1">Vedtak eller beslutninger i saker som berører grunnleggende nasjonale interesser eller utenrikspolitiske hensyn treffes av Utlendingsdirektoratet, med mindre departementet beslutter at saken skal avgjøres av departementet, eller annet følger av paragrafen her.</article><article class="legalP" id="kapittel-1-foreslåttparagraf-2-ledd-2">I saker hvor Utlendingsdirektoratet mottar en vurdering fra Politiets sikkerhetstjeneste om grunnleggende nasjonale interesser eller fra Utenriksdepartementet om utenrikspolitiske hensyn, skal den mottatte vurderingen som hovedregel legges til grunn.</article><article class="legalP" id="kapittel-1-foreslåttparagraf-2-ledd-3">Det kan ikke innvilges oppholdstillatelse eller treffes annet vedtak eller beslutning til utlendingens fordel etter § 126 fjerde ledd uten samtykke fra departementet.</article><article class="legalP" id="kapittel-1-foreslåttparagraf-2-ledd-4">Vedtak etter § 126 om å utvise en utlending som har oppholdstillatelse i Norge, tilbakekalle en oppholdstillatelse eller nekte fornyelse av en oppholdstillatelse som utlendingen ellers har rett til å få fornyet, treffes av departementet. Departementet treffer også vedtak i tilsvarende saker som gjelder utlending med oppholdsrett etter lovens kapittel 13. Det samme gjelder vedtak om bortfall av vernet mot utsendelse for en utlending som tidligere er utvist, jf. § 73.</article><article class="legalP" id="kapittel-1-foreslåttparagraf-2-ledd-5">Når departementet treffer vedtak eller beslutning etter første eller fjerde ledd, kan departementet også avgjøre alle andre tilknyttede saker.</article><article class="legalP" id="kapittel-1-foreslåttparagraf-2-ledd-6">Kongen kan i forskrift fastsette unntak fra tredje og fjerde ledd, og kan gi nærmere regler om blant annet<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-6-punkt-1"><article class="legalP" id="kapittel-1-foreslåttparagraf-2-ledd-6-punkt-1-ledd-1">når underliggende organer skal forelegge saker som kan berøre grunnleggende nasjonale interesser eller utenrikspolitiske hensyn, for departementet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-6-punkt-2"><article class="legalP" id="kapittel-1-foreslåttparagraf-2-ledd-6-punkt-2-ledd-1">innhenting av vurderinger fra Politiets sikkerhetstjeneste og Utenriksdepartementet,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-6-punkt-3"><article class="legalP" id="kapittel-1-foreslåttparagraf-2-ledd-6-punkt-3-ledd-1">betydningen av uttalelser fra andre organer enn Politiets sikkerhetstjeneste og Utenriksdepartementet.</article></article></li></ul></article></article><article class="futureLegalArticle" data-name="§128" id="kapittel-1-foreslåttparagraf-3"><span class="futureLegalArticleHeader">§ 128. <span class="legalArticleTitle">Instruksjonsmyndighet mv.</span></span><article class="legalP" id="kapittel-1-foreslåttparagraf-3-ledd-1">Departementet kan uavhengig av de begrensningene som følger av § 76, instruere om saksbehandlingen og om alle prosessuelle beslutninger i saker som kan berøre grunnleggende nasjonale interesser eller utenrikspolitiske hensyn. Departementet kan ikke instruere om bruk av tvangsmidler som besluttes i medhold av lovens kapittel 12, jf. § 130.</article><article class="legalP" id="kapittel-1-foreslåttparagraf-3-ledd-2">Departementet kan alltid instruere underliggende organer om å innvilge oppholdstillatelse i Norge eller om å treffe et annet vedtak eller beslutning til utlendingens fordel dersom saken berører grunnleggende nasjonale interesser eller utenrikspolitiske hensyn.</article><article class="legalP" id="kapittel-1-foreslåttparagraf-3-ledd-3">Departementet kan instruere i sak om oppholdsstatus etter § 35 (overføringsflyktninger) dersom saken berører grunnleggende nasjonale interesser eller utenrikspolitiske hensyn.</article><article class="legalP" id="kapittel-1-foreslåttparagraf-3-ledd-4">Departementet kan instruere underliggende organer om å forberede avgjørelse av saker hvor departementet skal treffe vedtak eller beslutning.</article><article class="legalP" id="kapittel-1-foreslåttparagraf-3-ledd-5">Kongen kan gi nærmere regler i forskrift.</article></article><article class="futureLegalArticle" data-name="§128a" id="kapittel-1-foreslåttparagraf-4"><span class="futureLegalArticleHeader">§ 128 a. <span class="legalArticleTitle">Utveksling av opplysninger mellom offentlige organer</span></span><article class="legalP" id="kapittel-1-foreslåttparagraf-4-ledd-1">Kongen kan gi nærmere regler i forskrift om utveksling av opplysninger mellom offentlige organer i saker som kan berøre grunnleggende nasjonale interesser eller utenrikspolitiske hensyn.</article></article><article class="futureLegalArticle" data-name="§129" id="kapittel-1-foreslåttparagraf-5"><span class="futureLegalArticleHeader">§ 129. <span class="legalArticleTitle">Klageadgang mv.</span></span><article class="legalP" id="kapittel-1-foreslåttparagraf-5-ledd-1">Departementet er klageinstans i saker som ikke er avgjort av departementet selv i førsteinstans, og hvor grunnleggende nasjonale interesser eller utenrikspolitiske hensyn helt eller delvis har vært avgjørende for utfallet av saken.</article><article class="legalP" id="kapittel-1-foreslåttparagraf-5-ledd-2">I saker hvor departementet treffer vedtak i førsteinstans, kan vedtaket ikke påklages, men hvis det reises søksmål mot departementets vedtak, bærer staten alle kostnader med saken.</article><article class="legalP" id="kapittel-1-foreslåttparagraf-5-ledd-3">Dersom departementet har gitt instruks om oppholdsstatus for utlending som har fått innreisetillatelse etter § 35, skal klage over avgjørelsen behandles av Kongen i statsråd.</article><article class="legalP" id="kapittel-1-foreslåttparagraf-5-ledd-4">En beslutning fra departementet om å nekte samtykke etter § 127 tredje ledd kan ikke påklages.</article><article class="legalP" id="kapittel-1-foreslåttparagraf-5-ledd-5">Vedtak kan iverksettes på et tidligere tidspunkt enn det som følger av § 90. Det kan settes en kortere frist enn sju dager eller unnlates å gi en frist for frivillig retur etter § 90 femte ledd, dersom utlendingen er funnet å utgjøre en trussel mot grunnleggende nasjonale interesser.</article><article class="legalP" id="kapittel-1-foreslåttparagraf-5-ledd-6">Påberoper en utlending seg å være flyktning eller for øvrig gir opplysninger som tyder på at vernet mot utsendelse etter § 73 vil komme til anvendelse, kan et vedtak bare iverksettes før det er endelig dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-6-punkt-1"><article class="legalP" id="kapittel-1-foreslåttparagraf-5-ledd-6-punkt-1-ledd-1">søknaden om opphold er avvist i medhold av § 32,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-6-punkt-2"><article class="legalP" id="kapittel-1-foreslåttparagraf-5-ledd-6-punkt-2-ledd-1">søkeren tidligere har fått avslag på søknad om asyl i annet land, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-6-punkt-3"><article class="legalP" id="kapittel-1-foreslåttparagraf-5-ledd-6-punkt-3-ledd-1">vilkårene for opphold etter § 28 eller for vern mot utsendelse etter § 73 åpenbart ikke er oppfylt.</article></article></li></ul></article><article class="legalP" id="kapittel-1-foreslåttparagraf-5-ledd-7">Kongen kan gi nærmere regler i forskrift.</article></article><article class="futureLegalArticle" data-name="§130" id="kapittel-1-foreslåttparagraf-6"><span class="futureLegalArticleHeader">§ 130. <span class="legalArticleTitle">Tvangsmidler mv.</span></span><article class="legalP" id="kapittel-1-foreslåttparagraf-6-ledd-1">Det kan foretas beslag av reisedokumenter etter § 104, eller pålegges meldeplikt og bestemt oppholdssted etter § 105, dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">utlendingen er funnet å utgjøre en trussel mot grunnleggende nasjonale interesser og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">ikke har innrettet seg etter et vedtak om at vedkommende må forlate riket eller tvangsretur for øvrig ikke lar seg gjennomføre.</article></article></li></ul></article><article class="legalP" id="kapittel-1-foreslåttparagraf-6-ledd-2">En utlending kan pågripes og fengsles etter § 106 dersom utlendingen utgjør en trussel mot grunnleggende nasjonale interesser, og dette er fastslått i et vedtak i utlendingssaken, og det treffes tiltak mot utlendingen med sikte på utsendelse. Bestemmelsene om lengste samlede fengslingstid i § 106 fjerde ledd gjelder ikke.</article><article class="legalP" id="kapittel-1-foreslåttparagraf-6-ledd-3">Under krig eller når krig truer, eller under særlige forhold ellers, kan Kongen av hensyn til grunnleggende nasjonale interesser gi ytterligere bestemmelser om meldeplikt enn det som framgår av § 19 og forskrift gitt i medhold av § 20.</article></article><span class="futuretitle" id="kapittel-1-foreslåttittel-3">II Saksbehandlingen i domstolen</span><article class="futureLegalArticle" data-name="§131" id="kapittel-1-foreslåttparagraf-7"><span class="futureLegalArticleHeader">§ 131. <span class="legalArticleTitle">Forholdet til tvisteloven</span></span><article class="legalP" id="kapittel-1-foreslåttparagraf-7-ledd-1">Tvisteloven gjelder når ikke annet følger av regler gitt i eller i medhold av loven her.</article></article><article class="futureLegalArticle" data-name="§132" id="kapittel-1-foreslåttparagraf-8"><span class="futureLegalArticleHeader">§ 132. <span class="legalArticleTitle">Søksmålsfrister og saksforberedelse</span></span><article class="legalP" id="kapittel-1-foreslåttparagraf-8-ledd-1">Søksmål om gyldigheten av et vedtak etter dette kapittel eller krav om erstatning som følge av avgjørelsen, skal ikke kunne reises uten at parten har nyttet sin adgang til å klage over gyldigheten av vedtaket, og klagen er avgjort av den høyeste klageinstans som står åpen. Forvaltningsloven § 27 b annet punktum gjelder ikke.</article><article class="legalP" id="kapittel-1-foreslåttparagraf-8-ledd-2">Vedtak som er truffet med begrunnelse i grunnleggende nasjonale interesser eller utenrikspolitiske hensyn etter reglene i kapittelet her, må bringes inn for tingretten innen én måned fra det tidspunkt underretningen om vedtaket er kommet frem til parten.</article><article class="legalP" id="kapittel-1-foreslåttparagraf-8-ledd-3">Det kan gis oppfriskning ved oversittelse av fristen etter annet ledd dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-3-punkt-1"><article class="legalP" id="kapittel-1-foreslåttparagraf-8-ledd-3-punkt-1-ledd-1">det fremlegges opplysninger om vesentlige faktiske forhold som var ukjent eller ikke var inntruffet da saken ble avgjort, og utlendingen bringer saken inn for domstolen så snart som mulig etter at opplysningene blir kjent, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-3-punkt-2"><article class="legalP" id="kapittel-1-foreslåttparagraf-8-ledd-3-punkt-2-ledd-1">en bindende avgjørelse av en internasjonal domstol, eller andre lignende forhold, tilsier at vedtak kan ha vært basert på uriktig anvendelse av folkeretten.</article></article></li></ul></article></article><article class="futureLegalArticle" data-name="§133" id="kapittel-1-foreslåttparagraf-9"><span class="futureLegalArticleHeader">§ 133. <span class="legalArticleTitle">Oppnevning av særskilt advokat</span></span><article class="legalP" id="kapittel-1-foreslåttparagraf-9-ledd-1">Som vilkår for at det føres bevis om forhold som ellers kan holdes hemmelig av hensyn til rikets sikkerhet eller forholdet til fremmed stat, jf. tvisteloven § 22-1 første og annet ledd, kan Kongen bestemme at opplysningene bare skal gjøres kjent for en særskilt advokat som oppnevnes for utlendingen. Tilsvarende gjelder ved domstolsbehandling av sak om tvangsmidler ilagt av hensyn til grunnleggende nasjonale interesser, jf. § 130.</article><article class="legalP" id="kapittel-1-foreslåttparagraf-9-ledd-2">Den særskilte advokaten oppnevnes av retten så snart som mulig etter at det er truffet beslutning som nevnt i første ledd, og skal ha godtgjørelse av staten etter reglene i lov om fri rettshjelp. Dette gjelder selv om utlendingen ikke er innvilget fri sakførsel og uten at det foretas behovsprøving.</article><article class="legalP" id="kapittel-1-foreslåttparagraf-9-ledd-3">Det skal oppnevnes samme særskilte advokat på alle trinn av saken, med mindre særlige grunner tilsier noe annet.</article><article class="legalP" id="kapittel-1-foreslåttparagraf-9-ledd-4">Kongen fastsetter nærmere regler i forskrift om hvem som kan oppnevnes som særskilt advokat, herunder om krav til sikkerhetsklarering.</article></article><article class="futureLegalArticle" data-name="§134" id="kapittel-1-foreslåttparagraf-10"><span class="futureLegalArticleHeader">§ 134. <span class="legalArticleTitle">Den særskilte advokatens rolle</span></span><article class="legalP" id="kapittel-1-foreslåttparagraf-10-ledd-1">Dersom det er oppnevnt særskilt advokat for utlendingen, skal vedkommende gjøres kjent med de opplysninger og bevis som føres etter samtykke i henhold til tvisteloven § 22-1 annet ledd, jf. § 133 første ledd, og ivareta utlendingens interesser i forbindelse med rettens behandling av disse. Retten bestemmer hvordan den særskilte advokaten skal få tilgang til de graderte opplysningene.</article><article class="legalP" id="kapittel-1-foreslåttparagraf-10-ledd-2">Den særskilte advokaten skal varsles om alle rettsmøter som avholdes i saken, og har rett til å være til stede under hele rettsmøtet.</article><article class="legalP" id="kapittel-1-foreslåttparagraf-10-ledd-3">Den særskilte advokaten skal bevare taushet om innholdet i opplysninger som nevnt i første ledd, om det som kommer frem under behandlingen av opplysningene, og om den delen av rettens dom hvor opplysningene refereres. Taushetsplikten gjelder også etter at vedkommende har avsluttet oppdraget.</article><article class="legalP" id="kapittel-1-foreslåttparagraf-10-ledd-4">Kongen kan gi nærmere regler i forskrift.</article></article><article class="futureLegalArticle" data-name="§135" id="kapittel-1-foreslåttparagraf-11"><span class="futureLegalArticleHeader">§ 135. <span class="legalArticleTitle">Behandling av opplysninger som nevnt i tvisteloven § 22-1 første ledd</span></span><article class="legalP" id="kapittel-1-foreslåttparagraf-11-ledd-1">Det skal ikke med grunnlag i opplysninger som nevnt i tvisteloven § 22-1, jf. utlendingsloven § 133 første ledd, føres andre vitner enn det Kongen samtykker til.</article><article class="legalP" id="kapittel-1-foreslåttparagraf-11-ledd-2">Utlendingen og dennes ordinære prosessfullmektig skal ikke delta i den del av saken hvor det behandles opplysninger som nevnt i første ledd. Slike opplysninger gjøres bare kjent for retten og den særskilte advokaten.</article><article class="legalP" id="kapittel-1-foreslåttparagraf-11-ledd-3">Dersom retten finner at vilkårene etter tvisteloven § 22-1 første ledd ikke er til stede, kan retten på begjæring fra den særskilte advokaten eller av eget tiltak beslutte å gi utlendingen innsyn i opplysningene. I så fall kan Kongen bestemme at opplysningene ikke skal brukes som bevis i saken. Ingen som har hatt tilgang til de aktuelle opplysningene, kan delta videre som dommer i saken.</article></article><article class="futureLegalArticle" data-name="§136" id="kapittel-1-foreslåttparagraf-12"><span class="futureLegalArticleHeader">§ 136. <span class="legalArticleTitle">Kommunikasjon mellom den særskilte advokaten, utlendingen og dennes ordinære prosessfullmektig</span></span><article class="legalP" id="kapittel-1-foreslåttparagraf-12-ledd-1">Etter at den særskilte advokaten har fått innsyn i opplysninger som nevnt i § 133 første ledd, kan vedkommende ikke drøfte saken muntlig eller skriftlig med utlendingen eller dennes prosessfullmektig, eller uttale seg i rettsmøter hvor utlendingen eller dennes prosessfullmektig er til stede. Den særskilte advokaten kan likevel motta skriftlige henvendelser.</article><article class="legalP" id="kapittel-1-foreslåttparagraf-12-ledd-2">Kongen kan gi nærmere regler i forskrift om kommunikasjonen mellom den særskilte advokaten og utlendingen og dennes ordinære prosessfullmektig. Kongen kan også gi regler i forskrift om den særskilte advokatens adgang til å ha befatning med den aktuelle saken på et senere tidspunkt.</article></article><article class="futureLegalArticle" data-name="§137" id="kapittel-1-foreslåttparagraf-13"><span class="futureLegalArticleHeader">§ 137. <span class="legalArticleTitle">Øvrige regler om rettens behandling av saken</span></span><article class="legalP" id="kapittel-1-foreslåttparagraf-13-ledd-1">Saksbehandlingen skal prioriteres og påskyndes så mye som mulig.</article><article class="legalP" id="kapittel-1-foreslåttparagraf-13-ledd-2">Retten kan ikke settes med dommerfullmektig eller meddommere. Tvisteloven § 9-12 første ledd og § 29-17 gjelder ikke.</article></article><article class="futureLegalArticle" data-name="§138" id="kapittel-1-foreslåttparagraf-14"><span class="futureLegalArticleHeader">§ 138. <span class="legalArticleTitle">Rettens avgjørelser</span></span><article class="legalP" id="kapittel-1-foreslåttparagraf-14-ledd-1">Retten avsier dom etter at parten og den særskilte advokaten har hatt mulighet til å uttale seg.</article><article class="legalP" id="kapittel-1-foreslåttparagraf-14-ledd-2">Rettens avgjørelse etter § 135 tredje ledd treffes ved kjennelse. Den særskilte advokaten eller staten kan anke kjennelsen innen to uker.</article><article class="legalP" id="kapittel-1-foreslåttparagraf-14-ledd-3">Utlendingen og dennes prosessfullmektig har ikke rett til innsyn i den delen av sakens avgjørelse som inneholder opplysninger som nevnt i § 133 første ledd.</article></article> <article class="defaultP" margin-top="true">Nåværende kapittel 14 blir nytt kapittel 15.</article> <article class="defaultP" margin-top="true">Nåværende §§ 126 og 127 blir nye §§ 139 og 140 i kapittel 15.</article></section><section class="section" data-name="kapII" id="kapittel-2" data-lovdata-URL="LTI/lov/2013-06-21-92/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 13. juni 1980 nr. 35 om fri rettshjelp skal § 16 første ledd nr. 4 lyde:<ul class="defaultList"><li data-li-identifier="4." data-name="4."><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">for utlending i tilfeller som nevnt i utlendingsloven § 92 tredje ledd annet punktum og fjerde ledd, § 129 annet ledd, eller for den som har rett til fri sakførsel etter statsborgerloven § 27 sjuende ledd annet punktum.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/lov/2013-06-21-92/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 17. desember 1982 nr. 86 om rettsgebyr skal § 10 første ledd nytt punkt 16 lyde:<ul class="defaultList"><li data-li-identifier="16." data-name="16."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">sak etter utlendingsloven § 129 annet ledd, jf. også lov om fri rettshjelp § 16 første ledd nr. 4.</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2013-06-21-92/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven trer i kraft fra den tid Kongen bestemmer. Kongen kan sette i kraft de enkelte bestemmelser til forskjellig tid.</article><article class="legalP" id="kapittel-4-ledd-2">Kongen kan gi nærmere overgangsbestemmelser.</article></section></main></body></html>