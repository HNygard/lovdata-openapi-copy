<!DOCTYPE html><html lang="no"><head><title>Forskrift om endring i samleforskrift om tredjeparters opplysningsplikt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-18-1595</dd><dt class="dokid">DokumentID</dt><dd class="dokid">LTI/forskrift/2013-12-18-1595</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 18 s 3138</dd><dt class="dateInForce">I kraft fra</dt><dd class="dateInForce">2013-12-18 fra inntektsåret 2013, 2014-01-01 fra inntektsåret 2014</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-17-1092</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§5-2</li><li>lov/1980-06-13-24/§5-12</li><li>forskrift/2013-08-08-960</li></ul></dd><dt class="dateOfPublication">Kunngjort</dt><dd class="dateOfPublication">2013-12-27 15:05</dd><dt class="journalNumber">Journalnummer</dt><dd class="journalNumber">2013-1403</dd><dt class="titleShort">Korttittel</dt><dd class="titleShort">Endr. i samleforskrift om opplysningsplikt</dd><dt class="title">Tittel</dt><dd class="title">Forskrift om endring i samleforskrift om tredjeparters opplysningsplikt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 18. desember 2013 med hjemmel i lov 13. juni 1980 nr. 24 om ligningsforvaltning (ligningsloven) § 5-2, jf. § 5-12 og delegeringsvedtak 8. august 2013 nr. 960.</dd><dt class="refid">RefID</dt><dd class="refid">forskrift/2013-12-18-1595</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i samleforskrift om tredjeparters opplysningsplikt<ul class="tocSubUl"><li>I<ul class="tocSubUl"><li>§ 5-5-10. Utbetalinger av skadeserstatninger og skadeforsikringer mv.</li><li>§ 5-5-31. Andre forsikringssummer, gjenkjøps- og tilbakebetalingsbeløp (også vedrørende livrenteforsikring) – som ikke går inn under § 5-5-30</li><li>§ 5-5-41.</li></ul></li><li>II<ul class="tocSubUl"><li>§ 5-2-1.</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-18-1595" id="dokument"><h1>Forskrift om endring i samleforskrift om tredjeparters opplysningsplikt</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-18-1595/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I samleforskrift 17. september 2013 nr. 1092 om tredjeparters opplysningsplikt gjøres følgende endringer:</article> <article class="defaultP" margin-top="true">§ 5-2-1 tredje og fjerde ledd skal lyde:</article><article class="legalP" id="kapittel-1-ledd-2">Uavhengig av om det er utbetalt lønn som er fritatt for innberetning etter annet ledd eller lønn som overstiger kr 4&#xa0;000, vil trekkfri utgiftsgodtgjørelse som utbetales til dekning av merutgifter med inntil kr 10&#xa0;000 ved et medlems innsats eller opptreden for sin forening, være fritatt fra lønnsinnberetningsplikt. Det samme gjelder trekkfri utgiftsgodtgjørelse som utbetales til person i lønnet stilling i vedkommende selskap mv. til dekning av utgifter til transport til og fra arrangementer mv. hvor organisasjonen medvirker. Når slike utgiftsgodtgjørelser til en person i løpet av inntektsåret samlet overstiger kr 10&#xa0;000, skal likevel hele utgiftsgodtgjørelsen lønnsinnberettes.</article><article class="legalP" id="kapittel-1-ledd-3">Naturalytelse i form av fri transport til og fra arrangement dog ikke fri bil, kost og losji ved slike, fritt utstyr mv., når slikt ytes i organisasjonens interesse, er unntatt fra lønnsinnberetning uten hensyn til om det er betalt lønn som er fritatt for innberetning etter annet ledd, lønn som overstiger kr 4 000 eller utgiftsgodtgjørelser som nevnt i foregående ledd.</article> <article class="defaultP" margin-top="true">Overskriften § 5-5 B skal lyde:</article><span class="futuretitle" id="kapittel-1-foreslåttittel-1">B. Utbetalinger av skadeserstatninger og skadeforsikringer</span> <article class="defaultP" margin-top="true">§ 5-5-10 skal lyde:</article><article class="futureLegalArticle" data-name="§5-5-10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-5-10</span>. <span class="legalArticleTitle">Utbetalinger av skadeserstatninger og skadeforsikringer mv.</span></span><article class="legalP" id="kapittel-1-foreslåttparagraf-1-ledd-1">Forsikringsselskaper og Norsk Pasientskadeserstatning og andre utbetalere av erstatning for personskade og tap av forsørger og andre utbetalere av erstatning for personskade og tap av forsørger skal ukrevet levere oppgaver over utbetalinger siste år. Fysiske personer er unntatt fra oppgaveplikten. Det skal gis oppgave over følgende utbetalinger:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Alle utbetalinger ved personskade som skal dekke ervervstap frem til oppgjørstidspunktet og for et tidfestet fremtidig tidsrom. Alle periodiske utbetalinger ved personskade, med unntak av dagpenger som utbetales i privat syke- og ulykkesforsikring med inntil 20 kroner pr. dag, jf. skatteloven § 5-15 første ledd bokstav j nr. 4.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Renter på alle utbetalinger.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Retur av forsikringspremie (ristornering), som i året overstiger kr 25&#xa0;000 pr. forsikringstaker</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Alle andre utbetalinger i året som overstiger kr 100&#xa0;000 på en enkelt forsikring. Ved avgjørelsen av om en utbetaling overstiger kr 100&#xa0;000 i året skal det legges til grunn den samlede utbetaling, eksklusiv eventuell rentegodtgjørelse, til samme mottaker vedrørende samme skadetilfelle. Ansvarlige selskaper og sameiere regnes som en mottaker.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">Utbetaling fra garanti- og kredittforsikringsselskaper og reassuranseselskaper skal ikke innberettes etter § 5-5-10 – § 5-5-15. Det samme gjelder utbetalinger på skipskaskoforsikringer (tingskade), P &amp; I-forsikringer (Protection and Indemnity), energiforsikringer og utbetalinger til stat, kommune eller fylkeskommune.</article></article></li></ul></article></article> <article class="defaultP" margin-top="true">Overskriften i § 5-5-31 skal lyde:</article><article class="futureLegalArticle" data-name="§5-5-31" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-5-31</span>. <span class="legalArticleTitle">Andre forsikringssummer, gjenkjøps- og tilbakebetalingsbeløp (også vedrørende livrenteforsikring) – som ikke går inn under § 5-5-30</span></span></article> <article class="defaultP" margin-top="true">§ 5-5-41 skal lyde:</article><article class="futureLegalArticle" data-name="§5-5-41" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-5-41</span>.</span><article class="legalP" id="kapittel-1-foreslåttparagraf-3-ledd-1">Oppgavene skal leveres elektronisk til den mottakssentral og i det formatet som Skattedirektoratet bestemmer. Oppgavene skal leveres innen 1. februar året etter inntektsåret. Skattedirektoratet kan bestemme en senere frist.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-18-1595/KAPITTEL_2"><h2 data-text-align="center">II</h2><article class="defaultP">§ 5-2-1 skal lyde:</article><article class="futureLegalArticle" data-name="§5-2-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 5-2-1</span>.</span><article class="legalP" id="kapittel-2-foreslåttparagraf-1-ledd-1">Når samlede lønnsutbetalinger til en person i løpet av inntektsåret ikke overstiger kr 1&#xa0;000, kreves dette ikke lønnsinnberettet. Samlede lønnsutbetalinger som ikke overstiger kr 6&#xa0;000, kreves likevel ikke innberettet når utbetalingene bare gjelder arbeid i tilknytning til betalerens eget hjem eller fritidsbolig eller arbeid som verge eller representant som godtgjøres etter vergemålsloven § 30 eller utlendingsloven § 98f. Overskrides beløpsgrensene etter første eller annet punktum, skal hele beløpet innberettes. Uavhengig av om det er utbetalt lønn som er fritatt for innberetning etter første eller annet punktum eller om det ikke er utbetalt slik ytelse, vil trekkfri utgiftsgodtgjørelse som utbetales til dekning av merutgifter, være fritatt fra lønnsinnberetning når beløpet ikke overstiger kr 1&#xa0;000.</article><article class="legalP" id="kapittel-2-foreslåttparagraf-1-ledd-2">Skattefrie selskaper, foreninger og institusjoner som nevnt i skatteloven § 2-32 første ledd, er fritatt fra plikten til å sende inn lønnsoppgave når samlet utbetaling til en person i løpet av inntektsåret ikke overstiger kr 6&#xa0;000. Overskrides beløpsgrensen, skal hele beløpet lønnsinnberettes.</article><article class="legalP" id="kapittel-2-foreslåttparagraf-1-ledd-3">Uavhengig av om det er utbetalt lønn som er fritatt for innberetning etter annet ledd eller lønn som overstiger kr 6&#xa0;000, vil trekkfri utgiftsgodtgjørelse som utbetales til dekning av merutgifter med inntil kr 10&#xa0;000 ved et medlems innsats eller opptreden for sin forening, være fritatt fra lønnsinnberetningsplikt. Det samme gjelder trekkfri utgiftsgodtgjørelse som utbetales til person i lønnet stilling i vedkommende selskap mv. til dekning av utgifter til transport til og fra arrangementer mv. hvor organisasjonen medvirker. Når slike utgiftsgodtgjørelser til en person i løpet av inntektsåret samlet overstiger kr 10&#xa0;000, skal likevel hele utgiftsgodtgjørelsen lønnsinnberettes.</article><article class="legalP" id="kapittel-2-foreslåttparagraf-1-ledd-4">Naturalytelse i form av fri transport til og fra arrangement dog ikke fri bil, kost og losji ved slike, fritt utstyr mv., når slikt ytes i organisasjonens interesse, er unntatt fra lønnsinnberetning uten hensyn til om det er betalt lønn som er fritatt for innberetning etter annet ledd, lønn som overstiger kr 6&#xa0;000 eller utgiftsgodtgjørelser som nevnt i foregående ledd.</article><article class="legalP" id="kapittel-2-foreslåttparagraf-1-ledd-5">Ytelse som er skattefri i medhold av skattelovforskriften § 5-15-6 niende og tiende ledd kreves ikke lønnsinnberettet når årlig utbetaling til skattyteren ikke overskrider kr 10&#xa0;000.</article></article> <article class="defaultP" margin-top="true">§ 5-2-3 første ledd skal lyde:</article><article class="legalP" id="kapittel-2-ledd-1">Naturalytelser som i sin helhet er skattefrie kreves ikke lønnsinnberettet. Dette gjelder ikke for naturalytelser til pendlere i form av helt eller delvis fri kost, losji og besøksreiser i hjemmet, dekning av reiser til og fra hjemmet for stortingsrepresentanter som av hensyn til vervet må bo utenfor hjemmet samt arbeidsgivers tilskudd til barnehageplass for ansattes barn. Tilsvarende kreves naturalytelser i form av fri kost på sokkelinnretning lønnsinnberettet.</article> <article class="defaultP" margin-top="true">§ 5-2-3 nytt annet ledd skal lyde:</article><article class="legalP" id="kapittel-2-ledd-2">Det er ikke opplysningsplikt for den del av fordel ved bruk av arbeidsgivers elektronisk kommunikasjonstjeneste som overstiger kr 4&#xa0;392 i inntektsåret. Tilsvarende er det ikke opplysningsplikt for fordel som er skattefri etter bestemmelsen i skattelovforskriften § 5-12-21 annet ledd.</article> <article class="defaultP" margin-top="true">Ny overskrift (til § 5-2-11) skal lyde: <i>Andre utgiftsgodtgjørelser</i></article> <article class="defaultP" margin-top="true">Ny § 5-2-11 skal lyde:</article><article class="legalP" id="kapittel-2-ledd-3">Det er ikke opplysningsplikt for utgiftsgodtgjørelse for kostnader til elektronisk kommunikasjonstjeneste som ikke er skattepliktig etter skattelovforskriften § 5-11-10.</article></section><section class="section" data-name="kapIII" id="kapittel-3" data-lovdata-URL="LTI/forskrift/2013-12-18-1595/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks med virkning fra og med inntektsåret 2013.</article><article class="legalP" id="kapittel-3-ledd-2">Endringene under II trer i kraft 1. januar 2014 med virkning fra og med inntektsåret 2014.</article></section></main></body></html>