<!DOCTYPE html><html lang="no"><head><title>Forskrift om endring i forskrift om sentre for foreldre og barn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-13-1589</dd><dt class="dokid">DokumentID</dt><dd class="dokid">LTI/forskrift/2013-12-13-1589</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 18 s 3135</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-11-25-1479</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-07-17-100/§5-8</li><li>lov/1992-07-17-100/§5-9a</li><li>lov/1992-07-17-100/§5-10</li></ul></dd><dt class="dateOfPublication">Kunngjort</dt><dd class="dateOfPublication">2013-12-27 15:05</dd><dt class="journalNumber">Journalnummer</dt><dd class="journalNumber">2013-1424</dd><dt class="titleShort">Korttittel</dt><dd class="titleShort">Endr. i forskrift om sentre for foreldre og barn</dd><dt class="title">Tittel</dt><dd class="title">Forskrift om endring i forskrift om sentre for foreldre og barn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne-, likestillings- og inkluderingsdepartementet 13. desember 2013 med hjemmel i lov 17. juli 1992 nr. 100 om barneverntjenester (barnevernloven) § 5-8, § 5-9a og § 5-10.</dd><dt class="refid">RefID</dt><dd class="refid">forskrift/2013-12-13-1589</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sentre for foreldre og barn<ul class="tocSubUl"><li>I<ul class="tocSubUl"><li>§ 4. Godkjenningsmyndighet og klage</li><li>§ 7. Regnskapsplikt og revisjon</li><li>§ 8. Etterfølgende kontroll</li><li>§ 24. Informasjon om tilsynsmyndigheten</li><li>§ 27. Tiltak ved mangler o.l. – tilsynsmyndighetens oppfølging</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-13-1589" id="dokument"><h1>Forskrift om endring i forskrift om sentre for foreldre og barn</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-13-1589/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. november 2010 nr. 1479 om sentre for foreldre og barn gjøres følgende endringer:</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Godkjenningsmyndighet og klage</span></span><article class="legalP" id="kapittel-1-foreslåttparagraf-1-ledd-1">Regionalt nivå i Barne-, ungdoms- og familieetaten treffer vedtak om godkjenning, bortfall av godkjenning og fastsetting av frist for retting av mangler. I Oslo kommune ivaretas disse oppgavene av kommunen. Vedtak om godkjenning og vedtak om bortfall av godkjenning er enkeltvedtak og kan påklages til sentralt nivå i Barne-, ungdoms- og familieetaten. Klagefristen er tre uker fra det tidspunkt underretning om vedtaket er kommet frem, jf. forvaltningsloven § 29.</article></article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-2">Søknad om godkjenning skal fremmes for regionalt nivå i Barne-, ungdoms- og familieetaten i den regionen senteret ligger. I søknaden skal det opplyses om søkeren eier eller driver sentre i andre regioner. Det skal videre opplyses om søker har søkt godkjenning for andre sentre i andre regioner. Søknaden skal for øvrig inneholde tilstrekkelige opplysninger for å vurdere om vilkårene for godkjenning er til stede.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Regnskapsplikt og revisjon</span></span><article class="legalP" id="kapittel-1-foreslåttparagraf-2-ledd-1">Private sentre har plikt til å føre regnskap etter regnskapsloven. Disse sentrenes årsregnskap skal revideres av statsautorisert eller registrert revisor. Kommunale sentre skal føre årsregnskap i henhold til kommuneloven og forskrifter gitt i medhold av denne. Barne-, ungdoms- og familieetaten og fylkesmannen har rett til innsyn i regnskapene til private og kommunale sentre.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Etterfølgende kontroll</span></span><article class="legalP" id="kapittel-1-foreslåttparagraf-3-ledd-1">Etter at godkjenning er gitt kan regionalt nivå i Barne-, ungdoms- og familieetaten når som helst, og på den måten som regionen finner hensiktsmessig, føre kontroll med at vilkårene for godkjenning er til stede.</article></article> <article class="defaultP" margin-top="true">§ 9 annet ledd skal lyde:</article><article class="legalP" id="kapittel-1-ledd-3">Regionalt nivå i Barne-, ungdoms- og familieetaten skal snarest gi fylkesmannen og barneverntjenesten i de kommuner som har truffet vedtak om opphold på senteret melding om vedtak som nevnt i første ledd.</article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Informasjon om tilsynsmyndigheten</span></span><article class="legalP" id="kapittel-1-foreslåttparagraf-4-ledd-1">Fylkesmannen skal gi beboerne, personalet og Barne-, ungdoms- og familieetaten informasjon om tilsynsmyndighetenes oppgaver og om hvem som skal føre tilsyn. Dersom tilsynsutvalg er oppnevnt, skal melding gis om hvem som er medlemmer og om deres adresser. Fylkesmannen skal også gi beboerne informasjon om at de kan ta kontakt med tilsynsmyndighetene og om hvordan de kan komme i kontakt med tilsynsmyndighetene.</article></article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Tiltak ved mangler o.l. – tilsynsmyndighetens oppfølging</span></span><article class="legalP" id="kapittel-1-foreslåttparagraf-5-ledd-1">Når tilsynsmyndigheten blir oppmerksom på forhold som den mener bør endres, skal begrunnet melding sendes senterets ledelse, med samtidig underretning til Barne-, ungdoms- og familieetaten. Så vidt mulig bør det fremmes forslag om tiltak. Spørsmål om mindre endringer kan tas opp direkte med senterets ledelse.</article><article class="legalP" id="kapittel-1-foreslåttparagraf-5-ledd-2">Finner tilsynsmyndigheten at senteret drives på en måte som kan ha skadelige følger for de beboerne som oppholder seg der eller for andre, eller at driften på annen måte er uforsvarlig, kan fylkesmannen gi pålegg om å rette forholdet. Fylkesmannen kan også gi pålegg om å nedlegge driften, jf. barnevernloven § 5-7. Pålegget kan gis til institusjonens leder eller institusjonens eier. Pålegget skal være skriftlig og inneholde en frist for når det skal være utført.</article></article> <article class="defaultP" margin-top="true">§ 28 annet ledd skal lyde:</article><article class="legalP" id="kapittel-1-ledd-4">Rapporten sendes senterets ledelse og Barne-, ungdoms- og familieetaten, eventuelt Oslo kommune, jf. barnevernloven § 2-3a.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-13-1589/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2014.</article></section></main></body></html>