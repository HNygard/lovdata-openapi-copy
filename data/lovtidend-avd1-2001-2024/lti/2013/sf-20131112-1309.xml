<!DOCTYPE html><html lang="no"><head><title>Endringer i Stortingets forretningsorden og reglementet for åpne kontrollhøringer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-11-12-1309</dd><dt class="dokid">DokumentID</dt><dd class="dokid">LTI/forskrift/2013-11-12-1309</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="publishedIn">Publisert i</dt><dd class="publishedIn">I 2013 hefte 15 s 2593</dd><dt class="dateInForce">I kraft fra</dt><dd class="dateInForce">2013-11-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-07-518</li><li>forskrift/2001-06-11-4957</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2013-11-15 14:30</dd><dt class="journalNumber">Journalnummer</dt><dd class="journalNumber">2013-1134</dd><dt class="titleShort">Korttittel</dt><dd class="titleShort">Endr. i Stortingets forretningsorden mfl.</dd><dt class="title">Tittel</dt><dd class="title">Endringer i Stortingets forretningsorden og reglementet for åpne kontrollhøringer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 12. november 2013, jf, Innst.20 S (2013–2014).</dd><dt class="refid">RefID</dt><dd class="refid">forskrift/2013-11-12-1309</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i Stortingets forretningsorden og reglementet for åpne kontrollhøringer<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2013-11-12-1309" id="dokument"><h1>Endringer i Stortingets forretningsorden og reglementet for åpne kontrollhøringer</h1><section class="section" data-name="kapI" id="kapittel-1" data-lovdata-URL="LTI/forskrift/2013-11-12-1309/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I Stortingets forretningsorden 7. juni 2012 nr. 518 gjøres følgende endringer:</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-2">Ved begynnelsen av en ny stortingssesjon velger Stortinget president, første visepresident, annen visepresident, tredje visepresident, fjerde visepresident, femte visepresident, sekretær og visesekretær.</article> <article class="defaultP" margin-top="true">§ 17 sjette ledd siste punktum skal lyde:</article><article class="legalP" id="kapittel-1-ledd-3">Bestemmelsene i § 16 åttende ledd annet til og med siste punktum gjelder tilsvarende.</article> <article class="defaultP" margin-top="true">§ 22 sjuende ledd annet og nytt tredje punktum skal lyde:</article><article class="legalP" id="kapittel-1-ledd-4">Komiteene kan likevel inntil to ganger i hver stortingssesjon ta opp et tema som faller innenfor komiteens saksområde til debatt i Stortinget, også utenom konkrete saker komiteen har fått til behandling. Under en slik debatt kan det ikke fremsettes forslag.</article> <article class="defaultP" margin-top="true">§ 27 første ledd nytt femte punktum skal lyde:</article><article class="legalP" id="kapittel-1-ledd-5">Bestemmelsen i fjerde punktum gjelder ikke for kontroll- og konstitusjonskomiteen.</article> <article class="defaultP" margin-top="true">§ 48 annet ledd første punktum skal lyde:</article><article class="legalP" id="kapittel-1-ledd-6">Representantforslag og søknader som er fremsatt i forrige stortingssesjon i samme valgperiode, men ikke avgjort der, står fremdeles for tur til å bli behandlet, med mindre forslagsstilleren har tatt forbehold om det motsatte.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-11-12-1309/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I reglement 11. juni 2001 nr. 4957 for åpne kontrollhøringer gjøres følgende endringer:</article> <article class="defaultP" margin-top="true">§ 1 første ledd første punktum skal lyde:</article><article class="legalP" id="kapittel-2-ledd-2">Komiteenes åpne høringer i kontrollsaker skal avholdes i henhold til Stortingets forretningsorden § 27, samt etter dette reglement.</article> <article class="defaultP" margin-top="true">§ 2 første ledd oppheves.</article> <article class="defaultP" margin-top="true">Nåværende § 2 annet ledd blir første ledd.</article> <article class="defaultP" margin-top="true">Nåværende § 2 tredje ledd blir annet ledd.</article> <article class="defaultP" margin-top="true">§ 4 første ledd annet punktum skal lyde:</article><article class="legalP" id="kapittel-2-ledd-3">Komitéleder har ansvaret for å fordele ordet mellom komitémedlemmene og for at høringen gjennomføres i henhold til forretningsordenen § 27, og dette reglement.</article> <article class="defaultP" margin-top="true">§ 4 sjuende ledd første punktum skal lyde:</article><article class="legalP" id="kapittel-2-ledd-4">Etter forretningsordenen § 27 femte ledd kan et medlem av komiteen kreve at høringen avbrytes, for at komiteen skal behandle den videre fremdrift, herunder forslag om at høringen skal avsluttes eller fortsette for lukkete dører.</article></section><section class="section" data-name="kapIII" id="kapittel-3" data-lovdata-URL="LTI/forskrift/2013-11-12-1309/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>