<?xml version="1.0"?>
<!DOCTYPE html>
<html lang="no">
  <head>
    <title>Lov om f&#xF8;rstehandsomsetning av viltlevande marine ressursar (fiskesalslagslova)</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">LOV-2013-06-21-75</dd>
        <dt class="dokid">DokumentID</dt>
        <dd class="dokid">LTI/lov/2013-06-21-75</dd>
        <dt class="ministry">Departement</dt>
        <dd class="ministry">
          <ul>
            <li>Fiskeridepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2013 hefte 9 s 1506</dd>
        <dt class="dateInForce">I kraft fra</dt>
        <dd class="dateInForce">Kongen fastset.</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>lov/1951-12-14-3</li>
            <li>lov/1957-06-28-12</li>
            <li>lov/2007-06-29-81</li>
            <li>lov/2008-06-06-37</li>
            <li>lov/2009-06-19-58</li>
          </ul>
        </dd>
        <dt class="legalArea">Rettsomr&#xE5;de</dt>
        <dd class="legalArea">
          <ul>
            <li>Fiskeri- og fangstrett og havbruk &gt; Fiskeri</li>
            <li>N&#xE6;ringsrett &gt; Handel og tjenester</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2013-06-21 15:35</dd>
        <dt class="journalNumber">Journalnummer</dt>
        <dd class="journalNumber">2013-0580</dd>
        <dt class="titleShort">Korttittel</dt>
        <dd class="titleShort">Fiskesalslagslova</dd>
        <dt class="title">Tittel</dt>
        <dd class="title">Lov om f&#xF8;rstehandsomsetning av viltlevande marine ressursar (fiskesalslagslova)</dd>
        <dt class="miscInformation">Annet om dokumentet</dt>
        <dd class="miscInformation">Prop.93 L (2012&#x2013;2013), Innst.417 L (2012&#x2013;2013), Lovvedtak 101 (2012&#x2013;2013). Stortingets f&#xF8;rste og andre gongs behandling hv. 10. og 13. juni 2013. Fremja av Fiskeri- og kystdepartementet.</dd>
        <dt class="refid">RefID</dt>
        <dd class="refid">lov/2013-06-21-75</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Lov om f&#xF8;rstehandsomsetning av viltlevande marine ressursar (fiskesalslagslova)<ul class="tocSubUl"><li>Kapittel 1. Innleiande f&#xF8;resegner<ul class="tocSubUl"><li>&#xA7; 1. Form&#xE5;l</li><li>&#xA7; 2. Sakleg verkeomr&#xE5;de</li><li>&#xA7; 3. Stadleg verkeomr&#xE5;de</li></ul></li><li>Kapittel 2. Stifting og godkjenning av fiskesalslag<ul class="tocSubUl"><li>&#xA7; 4. Godkjenning av fiskesalslag</li><li>&#xA7; 5. Offentlege kontroll&#xF8;rar</li><li>&#xA7; 6. Tilbakekalling av godkjenning</li><li>&#xA7; 7. Overf&#xF8;ring av ansvar</li></ul></li><li>Kapittel 3. F&#xF8;rstehandsomsetning av viltlevande marine ressursar<ul class="tocSubUl"><li>&#xA7; 8. F&#xF8;rstehandsomsetning</li><li>&#xA7; 9. Fastsetjing av avgift</li><li>&#xA7; 10. Fastsetjing av salsvilk&#xE5;r og omsetningsformer</li><li>&#xA7; 11. Fastsetjing av minstepris</li><li>&#xA7; 12. Framgangsm&#xE5;te ved usemje</li></ul></li><li>Kapittel 4. Regulering av hausting og dirigering av fangstar<ul class="tocSubUl"><li>&#xA7; 13. Rett til &#xE5; regulere hausting</li><li>&#xA7; 14. Rett til &#xE5; dirigere fangstar</li><li>&#xA7; 15. Orientering</li></ul></li><li>Kapittel 5. Kvalitetskrav<ul class="tocSubUl"><li>&#xA7; 16. Kvalitetskrav til hausting og handtering av r&#xE5;stoff</li></ul></li><li>Kapittel 6. Kontrollansvaret til fiskesalslaga<ul class="tocSubUl"><li>&#xA7; 17. Kontrolloppg&#xE5;ver</li><li>&#xA7; 18. Tilgang og bistandsplikt</li><li>&#xA7; 19. Utveksling av informasjon</li><li>&#xA7; 20. Utveksling av opplysningar mellom kontrollstyresmakter</li><li>&#xA7; 21. Fangst som er omsett i strid med lova</li></ul></li><li>Kapittel 7. Reaksjonar ved lovbrot<ul class="tocSubUl"><li>&#xA7; 22. Straffansvar</li><li>&#xA7; 23. Inndraging</li></ul></li><li>Kapittel 8. Iverksetjing, overgangsregel og endringar i andre lover<ul class="tocSubUl"><li>&#xA7; 24. Iverksetjing</li><li>&#xA7; 25. Overgangsregel</li><li>&#xA7; 26. Endringar i andre lover<ul class="tocSubUl"><li>&#xA7; 5-8. F&#xF8;rsteh&#xE5;ndsomsetning av viltlevende marine ressurser</li></ul></li></ul></li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/lov/2013-06-21-75" id="dokument">
      <h1>Lov om f&#xF8;rstehandsomsetning av viltlevande marine ressursar (fiskesalslagslova)</h1>
      <article class="defaultP" data-text-size="small">F&#xF8;lgjande lov opphevast:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 14. desember 1951 nr. 3 om omsetning av r&#xE5;fisk.</article></article></li></ul></article>
      <article class="defaultP" data-text-size="small">Endringar i f&#xF8;lgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. juni 1957 nr. 12 om pensjonstrygd for fiskere.</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 29. juni 2007 nr. 81 om samvirkeforetak (samvirkelova).</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 6. juni 2008 nr. 37 om forvaltning av viltlevande marine ressursar (havressurslova).</article></article></li><li data-li-identifier="4" data-name="4"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 19. juni 2009 nr. 58 om merverdiavgift (merverdiavgiftsloven).</article></article></li></ul></article>
      <section class="section" data-name="kap1" id="kapittel-1" data-lovdata-URL="LTI/lov/2013-06-21-75/KAPITTEL_1">
        <h2>Kapittel 1. Innleiande f&#xF8;resegner</h2>
        <article class="legalArticle" data-lovdata-URL="LTI/lov/2013-06-21-75/&#xA7;1" data-name="&#xA7;1" id="kapittel-1-paragraf-1">
          <h3 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Form&#xE5;l</span></h3>
          <article class="legalP" id="kapittel-1-paragraf-1-ledd-1">Form&#xE5;let med lova er &#xE5; medverke til ei berekraftig og samfunns&#xF8;konomisk l&#xF8;nsam forvaltning av viltlevande marine ressursar ved &#xE5; leggje til rette for gode rammer for f&#xF8;rstehandsomsetning og ved &#xE5; sikre dokumentasjon av ressursuttaket.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;2" data-name="&#xA7;2" id="kapittel-1-paragraf-2">
          <h3 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Sakleg verkeomr&#xE5;de</span></h3>
          <article class="legalP" id="kapittel-1-paragraf-2-ledd-1">Lova gjeld f&#xF8;rstehandsomsetning av viltlevande marine ressursar, krav til r&#xE5;stoffkvalitet, stifting og godkjenning av fiskesalslag og kontrollansvaret og vedtaksretten deira. Lova gjeld likevel ikkje f&#xF8;rstehandsomsetning av fangst i medhald av havbeitel&#xF8;yve som er gjeve med heimel i akvakulturloven eller forskrift fastsett i medhald av denne. Departementet kan i forskrift fastsetje at slik f&#xF8;rstehandsomsetning likevel skal vere omfatta av lova her.</article>
          <article class="legalP" id="kapittel-1-paragraf-2-ledd-2">F&#xF8;rstehandsomsetning er omsetning av viltlevande marine ressursar fr&#xE5; den som har hausta dei, og den f&#xF8;rste omsetninga etter ilandf&#xF8;ring dersom fangsten ikkje tidlegare er omsett gjennom eller med godkjenning av eit fiskesalslag. Sal fr&#xE5; eit fiskesalslag er uansett &#xE5; rekne som f&#xF8;rstehandsomsetning.</article>
          <article class="legalP" id="kapittel-1-paragraf-2-ledd-3">Viltlevande marine ressursar er fisk, sj&#xF8;pattedyr med heilt eller delvis tilhald i sj&#xF8;en, andre marine organismar og plantar med tilhald i sj&#xF8;en eller p&#xE5; eller under havbotnen. Lova gjeld likevel ikkje hausting og anna utnytting av anadrome laksefiskar slik det er definert i lakse- og innlandsfiskloven &#xA7; 5 bokstav a.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;3" data-name="&#xA7;3" id="kapittel-1-paragraf-3">
          <h3 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Stadleg verkeomr&#xE5;de</span></h3>
          <article class="legalP" id="kapittel-1-paragraf-3-ledd-1">Lova gjeld p&#xE5; norsk landterritorium unnateke Jan Mayen og Svalbard, i norsk sj&#xF8;territorium og indre farvatn, p&#xE5; den norske kontinentalsokkelen og i omr&#xE5;de oppretta etter lov 17. desember 1976 nr. 91 om Norges &#xF8;konomiske sone &#xA7;&#xA7; 1 og 5.</article>
          <article class="legalP" id="kapittel-1-paragraf-3-ledd-2">Kongen kan fastsetje at heile eller delar av lova skal gjelde p&#xE5; norsk landterritorium p&#xE5; Jan Mayen, Svalbard, Peter Is &#xF8;y og Dronning Maud Land.</article>
          <article class="legalP" id="kapittel-1-paragraf-3-ledd-3">For fart&#xF8;y som fell inn under deltakerloven, gjeld lova ogs&#xE5; utanfor omr&#xE5;da i f&#xF8;rste ledd. Departementet kan i forskrift fastsetje at lova skal gjelde for andre fart&#xF8;y som fell inn under sj&#xF8;loven &#xA7;&#xA7; 1 og 4 og lov 12. juni 1987 nr. 48 om norsk internasjonalt skipsregister &#xA7; 1.</article>
          <article class="legalP" id="kapittel-1-paragraf-3-ledd-4">Lova gjeld ikkje f&#xF8;rstehandsomsetning av viltlevande marine ressursar som er hausta med utanlandsk fart&#xF8;y n&#xE5;r fangsten vert f&#xF8;rt til utanlandsk hamn.</article>
        </article>
      </section>
      <section class="section" data-name="kap2" id="kapittel-2" data-lovdata-URL="LTI/lov/2013-06-21-75/KAPITTEL_2">
        <h2>Kapittel 2. Stifting og godkjenning av fiskesalslag</h2>
        <article class="legalArticle" data-lovdata-URL="LTI/lov/2013-06-21-75/&#xA7;4" data-name="&#xA7;4" id="kapittel-2-paragraf-1">
          <h3 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Godkjenning av fiskesalslag</span></h3>
          <article class="legalP" id="kapittel-2-paragraf-1-ledd-1">Departementet kan godkjenne eit samvirkeforetak, jf. samvirkelova, som fiskesalslag. Berre fiskarar eller organisasjonar av fiskarar kan vere medlemmer i eit fiskesalslag.</article>
          <article class="legalP" id="kapittel-2-paragraf-1-ledd-2">Vedtektene til fiskesalslaget skal ha f&#xF8;resegner om f&#xF8;lgjande:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">at fiskesalslaget skal ha ein kontrollkomit&#xE9;,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">at verksemd som fiskesalslaget driv, og som ikkje direkte er organisering av f&#xF8;rstehandsomsetninga, skal skje gjennom eigne selskap,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">at f&#xF8;resegner som vert fastsette om bruk av formuen ved oppl&#xF8;ysing av fiskesalslaget skal godkjennast av departementet,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">at tvistar mellom fiskesalslaget og medlemmene skal l&#xF8;ysast p&#xE5; n&#xE6;rare fastsett m&#xE5;te.</article></article></li></ul></article>
          <article class="legalP" id="kapittel-2-paragraf-1-ledd-3">Departementet kan i forskrift gje n&#xE6;rare f&#xF8;resegner om ansvarsomr&#xE5;da til fiskesalslaga, medrekna geografiske omr&#xE5;de og kva for viltlevande marine ressursar det enkelte fiskesalslaget skal ha einerett til &#xE5; omsetje.</article>
          <article class="legalP" id="kapittel-2-paragraf-1-ledd-4">Fiskesalslag har revisjonsplikt.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;5" data-name="&#xA7;5" id="kapittel-2-paragraf-2">
          <h3 class="legalArticleHeader"><span class="legalArticleValue">&#xA7; 5</span>. <span class="legalArticleTitle">Offentlege kontroll&#xF8;rar</span></h3>
          <article class="legalP" id="kapittel-2-paragraf-2-ledd-1">Departementet skal nemne opp ein offentleg kontroll&#xF8;r i kvart fiskesalslag som skal utf&#xF8;re dei tilsynsoppg&#xE5;vene som departementet fastset i forskrift. Salslaget betalar honorar til kontroll&#xF8;ren etter satsar fastsette av departementet.</article>
          <article class="legalP" id="kapittel-2-paragraf-2-ledd-2">Kontroll&#xF8;ren skal ha uhindra tilgang til og innsyn i alle b&#xF8;ker og protokollar og all korrespondanse i salslaget og p&#xE5; f&#xF8;respurnad ha tilgang til andre opplysningar. Kontroll&#xF8;ren har rett til &#xE5; vere til stades p&#xE5; styrem&#xF8;te og &#xE5;rsm&#xF8;te i fiskesalslaget.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;6" data-name="&#xA7;6" id="kapittel-2-paragraf-3">
          <h3 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Tilbakekalling av godkjenning</span></h3>
          <article class="legalP" id="kapittel-2-paragraf-3-ledd-1">Departementet kan kalle tilbake godkjenninga permanent eller mellombels dersom<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">fiskesalslaget ikkje oppfyller dei krava som er fastsette i eller etter samvirkelova,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">statens kontroll&#xF8;r har vorte hindra i arbeidet sitt,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">fiskesalslaget grovt eller gjenteke har brote f&#xF8;resegner som er fastsette i eller etter lova her, eller</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">organiseringa og strukturen til fiskesalslaga ikkje er tenleg ut fr&#xE5; form&#xE5;let med lova.</article></article></li></ul></article>
          <article class="legalP" id="kapittel-2-paragraf-3-ledd-2">Ved tilbakekalling av godkjenning kan departementet fastsetje at eit anna fiskesalslag skal overta ansvarsomr&#xE5;det til det fiskesalslaget som fekk godkjenninga si kalla tilbake.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;7" data-name="&#xA7;7" id="kapittel-2-paragraf-4">
          <h3 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Overf&#xF8;ring av ansvar</span></h3>
          <article class="legalP" id="kapittel-2-paragraf-4-ledd-1">Fiskesalslag kan f&#xF8;re over ansvar etter lova her eller ansvar etter havressurslova til eit felles organ for to eller fleire godkjende fiskesalslag. Fellesorganet skal ha vedtekter som er godkjende av departementet.</article>
          <article class="legalP" id="kapittel-2-paragraf-4-ledd-2">Kapittel 6 gjeld tilsvarande for eit slikt fellesorgan som er oppretta for &#xE5; utf&#xF8;re kontroll.</article>
        </article>
      </section>
      <section class="section" data-name="kap3" id="kapittel-3" data-lovdata-URL="LTI/lov/2013-06-21-75/KAPITTEL_3">
        <h2>Kapittel 3. F&#xF8;rstehandsomsetning av viltlevande marine ressursar</h2>
        <article class="legalArticle" data-lovdata-URL="LTI/lov/2013-06-21-75/&#xA7;8" data-name="&#xA7;8" id="kapittel-3-paragraf-1">
          <h3 class="legalArticleHeader"><span class="legalArticleValue">&#xA7; 8</span>. <span class="legalArticleTitle">F&#xF8;rstehandsomsetning</span></h3>
          <article class="legalP" id="kapittel-3-paragraf-1-ledd-1">F&#xF8;rstehandsomsetning av viltlevande marine ressursar skal skje gjennom eller med godkjenning av eit fiskesalslag.</article>
          <article class="legalP" id="kapittel-3-paragraf-1-ledd-2">Det er forbode &#xE5; utf&#xF8;re eller tilverke viltlevande marine ressursar som ikkje er omsette i f&#xF8;rste hand med godkjenning av eit fiskesalslag, med mindre det er til eige forbruk.</article>
          <article class="legalP" id="kapittel-3-paragraf-1-ledd-3">Departementet kan i forskrift gje n&#xE6;rare f&#xF8;resegner om unntak fr&#xE5; f&#xF8;resegnene i f&#xF8;rste og andre ledd, under dette unntak for delar, produkt eller biprodukt av viltlevande marine ressursar og for sj&#xF8;lvtilverking av eigen fangst.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;9" data-name="&#xA7;9" id="kapittel-3-paragraf-2">
          <h3 class="legalArticleHeader"><span class="legalArticleValue">&#xA7; 9</span>. <span class="legalArticleTitle">Fastsetjing av avgift</span></h3>
          <article class="legalP" id="kapittel-3-paragraf-2-ledd-1">Eit fiskesalslag kan fastsetje avgift for f&#xF8;rstehandsomsetning av viltlevande marine ressursar. Avgifta skal fastsetjast p&#xE5; &#xE5;rsm&#xF8;tet til fiskesalslaget. Kapittel VII i forvaltningsloven gjeld ikkje for fastsetjing av avgifta.</article>
          <article class="legalP" id="kapittel-3-paragraf-2-ledd-2">Avgifta skal brukast til verksemd som anten direkte knyter seg til f&#xF8;rstehandsomsetning av viltlevande marine ressursar, eller som st&#xE5;r i rimeleg n&#xE6;r samanheng med fremme av dette form&#xE5;let.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;10" data-name="&#xA7;10" id="kapittel-3-paragraf-3">
          <h3 class="legalArticleHeader"><span class="legalArticleValue">&#xA7; 10</span>. <span class="legalArticleTitle">Fastsetjing av salsvilk&#xE5;r og omsetningsformer</span></h3>
          <article class="legalP" id="kapittel-3-paragraf-3-ledd-1">Eit fiskesalslag skal fastsetje allmenne salsvilk&#xE5;r for f&#xF8;rstehandsomsetning av viltlevande marine ressursar, og kan avgjere kva omsetningsformer som kan nyttast.</article>
          <article class="legalP" id="kapittel-3-paragraf-3-ledd-2">Endringar i salsvilk&#xE5;r eller omsetningsformer skal leggjast fram for partane f&#xF8;r endeleg avgjerd vert teken.</article>
          <article class="legalP" id="kapittel-3-paragraf-3-ledd-3">Kj&#xF8;par og seljar er bundne av dei fastsette salsvilk&#xE5;ra og omsetningsformene.</article>
          <article class="legalP" id="kapittel-3-paragraf-3-ledd-4">Kapittel VII i forvaltningsloven gjeld ikkje ved fastsetjing av salsvilk&#xE5;r og omsetningsformer.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;11" data-name="&#xA7;11" id="kapittel-3-paragraf-4">
          <h3 class="legalArticleHeader"><span class="legalArticleValue">&#xA7; 11</span>. <span class="legalArticleTitle">Fastsetjing av minstepris</span></h3>
          <article class="legalP" id="kapittel-3-paragraf-4-ledd-1">Det kan fastsetjast minstepris for f&#xF8;rstehandsomsetning av viltlevande marine ressursar. Form&#xE5;let med minstepris er &#xE5; f&#xE5; til ei rimeleg fordeling mellom fiskar og industri av inntekt fr&#xE5; marknaden.</article>
          <article class="legalP" id="kapittel-3-paragraf-4-ledd-2">Minstepris vert bestemt etter forhandlingar mellom fiskesalslaget og dei andre partane, og fiskesalslaget skal fastsetje den minsteprisen det er oppn&#xE5;dd semje om. Ved usemje om minsteprisen skal den fastsetjast etter dei prosedyrar som framg&#xE5;r av &#xA7; 12. Kapittel VII i forvaltningsloven gjeld ikkje ved fastsetjing av minstepris.</article>
          <article class="legalP" id="kapittel-3-paragraf-4-ledd-3">Det er forbode &#xE5; omsetje til l&#xE5;gare pris enn den fastsette minsteprisen.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;12" data-name="&#xA7;12" id="kapittel-3-paragraf-5">
          <h3 class="legalArticleHeader"><span class="legalArticleValue">&#xA7; 12</span>. <span class="legalArticleTitle">Framgangsm&#xE5;te ved usemje</span></h3>
          <article class="legalP" id="kapittel-3-paragraf-5-ledd-1">Dersom partane gjennom forhandlingar ikkje vert samde om minstepris, skal sp&#xF8;rsm&#xE5;let om minstepris leggjast fram for mekling. Departementet kan i forskrift gje n&#xE6;rare f&#xF8;resegner om samansetjing av meklingsnemnda og korleis meklinga skal gjennomf&#xF8;rast.</article>
          <article class="legalP" id="kapittel-3-paragraf-5-ledd-2">Dersom mekling ikkje f&#xF8;rer fram, kan fiskesalslaget fastsetje minstepris.</article>
        </article>
      </section>
      <section class="section" data-name="kap4" id="kapittel-4" data-lovdata-URL="LTI/lov/2013-06-21-75/KAPITTEL_4">
        <h2>Kapittel 4. Regulering av hausting og dirigering av fangstar</h2>
        <article class="legalArticle" data-lovdata-URL="LTI/lov/2013-06-21-75/&#xA7;13" data-name="&#xA7;13" id="kapittel-4-paragraf-1">
          <h3 class="legalArticleHeader"><span class="legalArticleValue">&#xA7; 13</span>. <span class="legalArticleTitle">Rett til &#xE5; regulere hausting</span></h3>
          <article class="legalP" id="kapittel-4-paragraf-1-ledd-1">N&#xE5;r det er n&#xF8;dvendig av omsyn til avtaket kan fiskesalslag fastsetje mellombels forbod mot hausting eller gjennomf&#xF8;re andre reguleringar. Det same gjeld dersom reguleringar er n&#xF8;dvendige for &#xE5; kunne utnytte fangstane p&#xE5; ein tenleg m&#xE5;te.</article>
          <article class="legalP" id="kapittel-4-paragraf-1-ledd-2">Reguleringane kan avgrensast til enkelte viltlevande marine ressursar, fart&#xF8;ygrupper og distrikt.</article>
          <article class="legalP" id="kapittel-4-paragraf-1-ledd-3">Departementet kan i forskrift gje n&#xE6;rare f&#xF8;resegner om fiskesalslaga sin reguleringsrett etter f&#xF8;rste og andre ledd.</article>
          <article class="legalP" id="kapittel-4-paragraf-1-ledd-4">Kapittel VII i forvaltningsloven gjeld ikkje ved avgjerder etter f&#xF8;rste ledd.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;14" data-name="&#xA7;14" id="kapittel-4-paragraf-2">
          <h3 class="legalArticleHeader"><span class="legalArticleValue">&#xA7; 14</span>. <span class="legalArticleTitle">Rett til &#xE5; dirigere fangstar</span></h3>
          <article class="legalP" id="kapittel-4-paragraf-2-ledd-1">N&#xE5;r det er n&#xF8;dvendig for &#xE5; f&#xE5; fangstar omsette p&#xE5; den mest tenlege m&#xE5;ten, kan fiskesalslag dirigere fangstane til bestemte kj&#xF8;parar og til bestemt bruk.</article>
          <article class="legalP" id="kapittel-4-paragraf-2-ledd-2">Kapittel V og VII i forvaltningsloven gjeld ikkje ved avgjerder etter f&#xF8;rste ledd.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;15" data-name="&#xA7;15" id="kapittel-4-paragraf-3">
          <h3 class="legalArticleHeader"><span class="legalArticleValue">&#xA7; 15</span>. <span class="legalArticleTitle">Orientering</span></h3>
          <article class="legalP" id="kapittel-4-paragraf-3-ledd-1">Partane skal orienterast f&#xF8;r det vert sett i verk regulering eller dirigering etter &#xA7;&#xA7; 13 og 14.</article>
        </article>
      </section>
      <section class="section" data-name="kap5" id="kapittel-5" data-lovdata-URL="LTI/lov/2013-06-21-75/KAPITTEL_5">
        <h2>Kapittel 5. Kvalitetskrav</h2>
        <article class="legalArticle" data-lovdata-URL="LTI/lov/2013-06-21-75/&#xA7;16" data-name="&#xA7;16" id="kapittel-5-paragraf-1">
          <h3 class="legalArticleHeader"><span class="legalArticleValue">&#xA7; 16</span>. <span class="legalArticleTitle">Kvalitetskrav til hausting og handtering av r&#xE5;stoff</span></h3>
          <article class="legalP" id="kapittel-5-paragraf-1-ledd-1">Departementet kan p&#xE5;leggje fiskesalslaga oppg&#xE5;ver for &#xE5; fremme og ha tilsyn med kvalitet ved hausting og handtering av r&#xE5;stoff, og sj&#xE5; til at dette skjer i samsvar med forskrifter om kvalitet fastsette etter matlova &#xA7; 9.</article>
        </article>
      </section>
      <section class="section" data-name="kap6" id="kapittel-6" data-lovdata-URL="LTI/lov/2013-06-21-75/KAPITTEL_6">
        <h2>Kapittel 6. Kontrollansvaret til fiskesalslaga</h2>
        <article class="legalArticle" data-lovdata-URL="LTI/lov/2013-06-21-75/&#xA7;17" data-name="&#xA7;17" id="kapittel-6-paragraf-1">
          <h3 class="legalArticleHeader"><span class="legalArticleValue">&#xA7; 17</span>. <span class="legalArticleTitle">Kontrolloppg&#xE5;ver</span></h3>
          <article class="legalP" id="kapittel-6-paragraf-1-ledd-1">Fiskesalslaga skal kontrollere at f&#xF8;resegner som er fastsette i eller etter lova her vert haldne.</article>
          <article class="legalP" id="kapittel-6-paragraf-1-ledd-2">Departementet kan p&#xE5;leggje fiskesalslag &#xE5; kontrollere opplysningar om fangstar sj&#xF8;lv om fangsten ikkje fell inn under fiskesalslaga sin omsetningsrett.</article>
          <article class="legalP" id="kapittel-6-paragraf-1-ledd-3">Departementet kan i forskrift gje n&#xE6;rare f&#xF8;resegner om korleis fiskesalslaga skal organisere og gjennomf&#xF8;re kontrollarbeidet og om rapporteringsrutinar.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;18" data-name="&#xA7;18" id="kapittel-6-paragraf-2">
          <h3 class="legalArticleHeader"><span class="legalArticleValue">&#xA7; 18</span>. <span class="legalArticleTitle">Tilgang og bistandsplikt</span></h3>
          <article class="legalP" id="kapittel-6-paragraf-2-ledd-1">Ved kontroll etter &#xA7; 17 kan fiskesalslaga krevje uhindra tilgang til haustings- eller transportfart&#xF8;y og til kontora, lagera og produksjonsanlegga til kj&#xF8;paren eller mottakaren. I denne samanhengen kan salslaga krevje uhindra tilgang til fangstdagbok, landingsjournal, setlar og rekneskapar. Det same gjeld n&#xE5;r fangst vert overf&#xF8;rt fr&#xE5; eller til steng eller merd.</article>
          <article class="legalP" id="kapittel-6-paragraf-2-ledd-2">Dei som vert kontrollerte i samsvar med f&#xF8;resegner gjevne i eller i medhald av lova, har plikt til &#xE5; samarbeide ved kontrollen.</article>
          <article class="legalP" id="kapittel-6-paragraf-2-ledd-3">Politiet skal yte salslaget n&#xF8;dvendig hjelp og vern ved gjennomf&#xF8;ring av kontroll.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;19" data-name="&#xA7;19" id="kapittel-6-paragraf-3">
          <h3 class="legalArticleHeader"><span class="legalArticleValue">&#xA7; 19</span>. <span class="legalArticleTitle">Utveksling av informasjon</span></h3>
          <article class="legalP" id="kapittel-6-paragraf-3-ledd-1">Fiskesalslag skal gje og ta imot dei opplysningane som Fiskeridirektoratet meiner er n&#xF8;dvendige for &#xE5; gjennomf&#xF8;re kontroll etter lova her og havressurslova.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;20" data-name="&#xA7;20" id="kapittel-6-paragraf-4">
          <h3 class="legalArticleHeader"><span class="legalArticleValue">&#xA7; 20</span>. <span class="legalArticleTitle">Utveksling av opplysningar mellom kontrollstyresmakter</span></h3>
          <article class="legalP" id="kapittel-6-paragraf-4-ledd-1">Eit fiskesalslag kan utan hinder av teieplikta gje andre kontrollstyresmakter, politi eller p&#xE5;talemakt opplysningar som har naturleg samanheng med oppg&#xE5;vene deira etter lova her.</article>
          <article class="legalP" id="kapittel-6-paragraf-4-ledd-2">Teieplikta for personell i andre kontrollstyresmakter, politi eller p&#xE5;talemakt hindrar ikkje at dei gjev fiskesalslaga opplysningar etter f&#xF8;rste ledd.</article>
          <article class="legalP" id="kapittel-6-paragraf-4-ledd-3">Kongen kan i forskrift gje n&#xE6;rare f&#xF8;resegner om utveksling av opplysningar.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;21" data-name="&#xA7;21" id="kapittel-6-paragraf-5">
          <h3 class="legalArticleHeader"><span class="legalArticleValue">&#xA7; 21</span>. <span class="legalArticleTitle">Fangst som er omsett i strid med lova</span></h3>
          <article class="legalP" id="kapittel-6-paragraf-5-ledd-1">Fangst eller verdien av fangst tilfell vedkomande salslag n&#xE5;r fangsten er hausta eller omsett i f&#xF8;rste hand i strid med f&#xF8;resegner som er fastsette i eller etter lova her.</article>
          <article class="legalP" id="kapittel-6-paragraf-5-ledd-2">Departementet kan i forskrift fastsetje reglar om handsaming av slike saker, korleis verdien av fangsten skal fastsetjast, om det kan gjevast vederlag for kostnader ved ilandf&#xF8;ring og om kva fiskesalslaga kan bruke slike midlar til.</article>
          <article class="legalP" id="kapittel-6-paragraf-5-ledd-3">Endeleg vedtak er tvangsgrunnlag for utlegg, og verdien av fangsten kan krevjast inn ved motrekning i fangstoppgjer.</article>
          <article class="legalP" id="kapittel-6-paragraf-5-ledd-4">Departementet kan fastsetje forskrift om mellombels tilbakehald av fangstverdi.</article>
        </article>
      </section>
      <section class="section" data-name="kap7" id="kapittel-7" data-lovdata-URL="LTI/lov/2013-06-21-75/KAPITTEL_7">
        <h2>Kapittel 7. Reaksjonar ved lovbrot</h2>
        <article class="legalArticle" data-lovdata-URL="LTI/lov/2013-06-21-75/&#xA7;22" data-name="&#xA7;22" id="kapittel-7-paragraf-1">
          <h3 class="legalArticleHeader"><span class="legalArticleValue">&#xA7; 22</span>. <span class="legalArticleTitle">Straffansvar</span></h3>
          <article class="legalP" id="kapittel-7-paragraf-1-ledd-1">Den som med vilje eller aktlaust bryt f&#xF8;resegner eller let vere &#xE5; etterkome p&#xE5;legg fastsette i eller etter &#xA7;&#xA7; 5 andre ledd, 8, 10 tredje ledd, 11 tredje ledd, 13, 14 og 18, vert straffa med b&#xF8;ter eller fengsel i inntil eitt &#xE5;r.</article>
          <article class="legalP" id="kapittel-7-paragraf-1-ledd-2">Grovt brot p&#xE5; f&#xF8;resegnene etter f&#xF8;rste ledd, som er gjort med grov aktl&#xF8;yse eller med vilje, kan straffast med fengsel i inntil seks &#xE5;r. Ved vurderinga av om brotet er grovt, skal det s&#xE6;rleg leggjast vekt p&#xE5; om den &#xF8;konomiske eller potensielle &#xF8;konomiske verdien av brotet er stor, om brotet har skjedd systematisk og over tid, om brotet er grenseoverskridande og om brotet har skjedd som ledd i organisert verksemd.</article>
          <article class="legalP" id="kapittel-7-paragraf-1-ledd-3">N&#xE5;r straffansvar etter f&#xF8;rste ledd kan gjerast gjeldande mot fart&#xF8;yf&#xF8;raren for ei handling nokon av mannskapet p&#xE5; eit fart&#xF8;y st&#xE5;r for, kan den underordna berre straffast dersom han har brote f&#xF8;resegner med vilje. Ved avgjerda av om ein underordna skal straffast, skal det s&#xE6;rleg takast omsyn til den preventive verknaden av straffa, kor grovt brotet er og om vedkommande har hatt eller kunne ha oppn&#xE5;dd fordel ved brotet.</article>
          <article class="legalP" id="kapittel-7-paragraf-1-ledd-4">Fart&#xF8;yf&#xF8;raren kan vedta f&#xF8;relegg p&#xE5; vegner av oppdragsgjevaren. Oppdragsgjevaren kan ogs&#xE5; straffast i sak som vert reist mot fart&#xF8;yf&#xF8;raren.</article>
          <article class="legalP" id="kapittel-7-paragraf-1-ledd-5">Fors&#xF8;k og medverknad vert straffa p&#xE5; same m&#xE5;te.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;23" data-name="&#xA7;23" id="kapittel-7-paragraf-2">
          <h3 class="legalArticleHeader"><span class="legalArticleValue">&#xA7; 23</span>. <span class="legalArticleTitle">Inndraging</span></h3>
          <article class="legalP" id="kapittel-7-paragraf-2-ledd-1">Ved brot p&#xE5; f&#xF8;resegner etter &#xA7; 22 f&#xF8;rste ledd kan fangsten inndragast. Det same gjeld reiskapar, gjenstandar, eigedomar, anlegg eller fart&#xF8;y som er brukte ved lovbrotet. Dette gjeld utan omsyn til kven som er eigar. I staden for tingen kan verdien heilt eller delvis inndragast hos den skuldige eller den det er handla p&#xE5; vegner av, eller hos eigaren.</article>
          <article class="legalP" id="kapittel-7-paragraf-2-ledd-2">Det kan fastsetjast at panterett og andre rettar i ting som vert inndregne, heilt eller delvis fell bort. F&#xF8;resegnene i straffeloven &#xA7; 37 c gjeld tilsvarande.</article>
          <article class="legalP" id="kapittel-7-paragraf-2-ledd-3">N&#xE5;r lovleg og ulovleg fangst er blanda saman, kan heile fangsten inndragast.</article>
        </article>
      </section>
      <section class="section" data-name="kap8" id="kapittel-8" data-lovdata-URL="LTI/lov/2013-06-21-75/KAPITTEL_8">
        <h2>Kapittel 8. Iverksetjing, overgangsregel og endringar i andre lover</h2>
        <article class="legalArticle" data-lovdata-URL="LTI/lov/2013-06-21-75/&#xA7;24" data-name="&#xA7;24" id="kapittel-8-paragraf-1">
          <h3 class="legalArticleHeader"><span class="legalArticleValue">&#xA7; 24</span>. <span class="legalArticleTitle">Iverksetjing</span></h3>
          <article class="legalP" id="kapittel-8-paragraf-1-ledd-1">Lova gjeld fr&#xE5; den tid Kongen fastset. Fr&#xE5; same tid vert lov 14. desember 1951 nr. 3 om omsetning av r&#xE5;fisk oppheva.</article>
          <article class="legalP" id="kapittel-8-paragraf-1-ledd-2">Forskrifter og enkeltvedtak som er fastsette i eller i medhald av lov 14. desember 1951 nr. 3 om omsetning av r&#xE5;fisk, gjeld framleis inntil dei vert oppheva.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;25" data-name="&#xA7;25" id="kapittel-8-paragraf-2">
          <h3 class="legalArticleHeader"><span class="legalArticleValue">&#xA7; 25</span>. <span class="legalArticleTitle">Overgangsregel</span></h3>
          <article class="legalP" id="kapittel-8-paragraf-2-ledd-1">Fiskesalslag som har godkjende vedtekter etter lov 14. desember 1951 nr. 3 om omsetning av r&#xE5;fisk, kan utan ny godkjenning halde fram med verksemda i inntil to &#xE5;r etter at lova her vert sett i verk.</article>
        </article>
        <article class="legalArticle" data-lovdata-URL="LTI/lov/2013-06-21-75/&#xA7;26" data-name="&#xA7;26" id="kapittel-8-paragraf-3">
          <h3 class="legalArticleHeader"><span class="legalArticleValue">&#xA7; 26</span>. <span class="legalArticleTitle">Endringar i andre lover</span></h3>
          <article class="legalP" id="kapittel-8-paragraf-3-ledd-1">Fr&#xE5; den tid lova vert sett i verk, vert det gjort f&#xF8;lgjande endringar i andre lover:</article>
          <article class="defaultP" margin-top="true">1. I lov 29. juni 2007 nr. 81 om samvirkeforetak vert det gjort f&#xF8;lgjande endringar:</article>
          <article class="defaultP" margin-top="true">&#xA7; 27 andre ledd f&#xF8;rste punktum skal lyde:</article>
          <article class="legalP" id="kapittel-8-paragraf-3-ledd-2">Berre medlemmer kan ha krav p&#xE5; etterbetaling. I salsorganisasjonar av fiskarar som nemnt i fiskesalslagslova &#xA7; 4 kan ogs&#xE5; andre som har omsett med organisasjonen, ha krav p&#xE5; etterbetaling.</article>
          <article class="defaultP" margin-top="true">&#xA7; 37 andre ledd tredje punktum skal lyde:</article>
          <article class="legalP" id="kapittel-8-paragraf-3-ledd-3">Likestilt med medlemmer som er representerte ved utsendingar, er fiskarar eller organisasjonar av fiskarar, jf. fiskesalslagslova &#xA7; 4.</article>
          <article class="defaultP" margin-top="true">2. I lov 6. juni 2008 nr. 37 om forvaltning av viltlevande marine ressursar skal &#xA7; 48 f&#xF8;rste ledd lyde:</article>
          <article class="legalP" id="kapittel-8-paragraf-3-ledd-4">Fiskesalslag etter fiskesalslagslova skal kontrollere at f&#xF8;resegner som er fastsette i eller i medhald av lova vert f&#xF8;lgde. Kontrollen skal avgrensast til opplysningar som naturleg f&#xF8;lgjer av salslaget si verksemd etter fiskesalslagslova, s&#xE6;rleg kontroll med at fangstuttak og landa fangst er i samsvar med f&#xF8;resegner som er fastsette i eller i medhald av lova her. Departementet kan p&#xE5;leggje salsorganisasjonane &#xE5; kontrollere opplysningar om fangstar som ikkje kjem inn under den retten salslaget har til f&#xF8;rstehandsomsetning.</article>
          <article class="defaultP" margin-top="true">3. I lov 28. juni 1957 nr. 12 om pensjonstrygd for fiskere skal &#xA7; 19 f&#xF8;rste ledd lyde:</article>
          <article class="legalP" id="kapittel-8-paragraf-3-ledd-5">Avgift som nevnt i &#xA7; 15 bokstav c skal betales av fiskesalgslagene jf. fiskesalslagslova.</article>
          <article class="defaultP" margin-top="true">4. I lov 19. juni 2009 nr. 58 om merverdiavgift skal &#xA7; 5-8 lyde:</article>
          <article class="futureLegalArticle" data-name="&#xA7;5-8" id="kapittel-8-paragraf-3-foresl&#xE5;ttparagraf-1">
            <span class="futureLegalArticleHeader">&#xA7; 5-8. <span class="legalArticleTitle">F&#xF8;rsteh&#xE5;ndsomsetning av viltlevende marine ressurser</span></span>
            <article class="legalP" id="kapittel-8-paragraf-3-foresl&#xE5;ttparagraf-1-ledd-1">Det skal beregnes merverdiavgift med redusert sats ved fiskeres omsetning til eller gjennom fiskesalgslag som er opprettet i medhold av av fiskesalslagslova. Det skal beregnes merverdiavgift med redusert sats ved fiskesalgslagets formidling eller godkjenning av slik omsetning.</article>
          </article>
        </article>
      </section>
    </main>
  </body>
</html>
