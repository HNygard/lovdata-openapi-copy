<!DOCTYPE html><html lang="no"><head><title>Forskrift om endring i forskrift om posisjonsrapportering og elektronisk rapportering for norske fiske- og fangstfartøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-28-845</dd><dt class="dokid">DokumentID</dt><dd class="dokid">LTI/forskrift/2013-06-28-845</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 11 s 1828</dd><dt class="dateInForce">I kraft fra</dt><dd class="dateInForce">2013-06-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-21-1743</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§34</li><li>lov/2008-06-06-37/§35</li><li>lov/2008-06-06-37/§36</li><li>lov/2008-06-06-37/§37</li><li>lov/2008-06-06-37/§39</li><li>lov/2008-06-06-37/§43</li><li>forskrift/2009-12-21-1743/§22</li></ul></dd><dt class="dateOfPublication">Kunngjort</dt><dd class="dateOfPublication">2013-07-05 14:20</dd><dt class="journalNumber">Journalnummer</dt><dd class="journalNumber">2013-0772</dd><dt class="titleShort">Korttittel</dt><dd class="titleShort">Endr. i forskrift om posisjonsrapportering mv.</dd><dt class="title">Tittel</dt><dd class="title">Forskrift om endring i forskrift om posisjonsrapportering og elektronisk rapportering for norske fiske- og fangstfartøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 28. juni 2013 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 34, § 35, § 36, § 37, § 39 og § 43, jf. forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy § 22.</dd><dt class="refid">RefID</dt><dd class="refid">forskrift/2013-06-28-845</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om posisjonsrapportering og elektronisk rapportering for norske fiske- og fangstfartøy<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-06-28-845" id="dokument"><h1>Forskrift om endring i forskrift om posisjonsrapportering og elektronisk rapportering for norske fiske- og fangstfartøy</h1><section class="section" data-name="kapI" id="kapittel-1" data-lovdata-URL="LTI/forskrift/2013-06-28-845/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy gjøres følgende endringer:</article> <article class="defaultP" margin-top="true">§ 3 første ledd (endret) skal lyde:</article><article class="legalP" id="kapittel-1-ledd-2">Norske fiske- og fangstfartøy som omfattes av § 7 skal ha posisjonsrapporteringsutstyr ombord som tilfredsstiller kravene i forskrift 24. mars 2010 nr. 454 om krav til utstyr og installasjon av posisjonsrapporteringsutstyr.</article> <article class="defaultP" margin-top="true">§ 11 første ledd tredje setning (ny) skal lyde:</article><article class="legalP" id="kapittel-1-ledd-3">Med havneavgang menes det tidspunkt fartøyet ikke lenger ligger til kai eller er fortøyd til kai.</article> <article class="defaultP" margin-top="true">§ 12 første ledd (endret) skal lyde:</article><article class="legalP" id="kapittel-1-ledd-4">Fartøy som nevnt i § 10 skal sende melding om fangst (DCA) etter at melding om havneavgang (DEP) er sendt. Meldingen skal sendes minst én gang daglig og senest klokken 23.59 UTC (Coordinated Universal Time). Meldingen skal angi fangst tatt i tidsrommet 00.00–23.59 UTC. Dersom ytterligere fiskeoperasjoner blir avsluttet før klokken 23.59 UTC, men etter at melding om fangst (DCA) er sendt, skal det sendes ny melding om fangst (DCA) hvor disse fiskeoperasjonene angis før klokken 23.59 UTC.</article> <article class="defaultP" margin-top="true">§ 12 andre ledd (endret) skal lyde</article><article class="legalP" id="kapittel-1-ledd-5">Melding om fangst (DCA) skal sendes uavhengig av om fartøyet har fisket siden forrige melding. Meldingen skal også sendes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">når Fiskeridirektoratet eller Kystvakten krever det,</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">ved inspeksjon på sjø,</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">etter og samme dag som melding om havneavgang er sendt,</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">samme dag og før melding om havneanløp er sendt,</article></article></li><li data-li-identifier="e)" data-name="e)"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">samme dag og før fartøyet går inn i internasjonalt farvann eller annet lands sone.</article></article></li></ul></article> <article class="defaultP" margin-top="true">§ 12 tredje ledd (nytt) skal lyde:</article><article class="legalP" id="kapittel-1-ledd-6">Etter at fisket er avsluttet og melding om havneanløp er sendt opphører plikten til å sende melding om fangst.</article> <article class="defaultP" margin-top="true">§ 12 tredje ledd blir deretter fjerde ledd.</article> <article class="defaultP" margin-top="true">§ 12 blokk A og B skal inngå i nytt femte ledd hvor første kolon skal lyde:</article><article class="legalP" id="kapittel-1-ledd-7">Melding om fangst (DCA) skal inneholde opplysninger angitt i blokk A og B:</article> <article class="defaultP" margin-top="true">§ 12 femte ledd dataelementet ME (endret) skal lyde: <table><thead><tr><th data-text-align="left" data-vertical-align="bottom"><i>Blokk B<br />Dataelement</i></th><th data-text-align="left" data-vertical-align="bottom"><i>Kode</i></th><th data-text-align="left" data-vertical-align="bottom"><i>Påkrevd/Valgfritt</i></th><th data-text-align="left" data-vertical-align="bottom"><i>Forklaring</i></th></tr></thead><tbody><tr><td data-text-align="left" data-vertical-align="top">Maskevidde</td><td data-text-align="left" data-vertical-align="top">ME</td><td data-text-align="left" data-vertical-align="top">PD</td><td data-text-align="left" data-vertical-align="top">Minste maskevidde på redskap som benyttes angitt i millimeter (mm). PD: påkrevd dersom det fiskes med trål, snurrevad eller garn.</td></tr></tbody></table></article> <article class="defaultP" margin-top="true">§ 13 andre ledd (nytt) skal lyde:</article><article class="legalP" id="kapittel-1-ledd-8">Fartøy som skal gjennomføre dellandinger skal sende en POR-melding for hver landing. Dersom fartøyet må forflytte seg for å gjennomføre dellanding og det ikke gjennomføres fangstoperasjoner under forflytningen er det ikke krav om å sende meldinger angitt i § 11 og § 12 før neste POR-melding sendes. Tidsfristen angitt i første ledd gjelder i disse tilfellene kun for den første landingen.</article> <article class="defaultP" margin-top="true">§ 13 tredje ledd (nytt) skal lyde:</article><article class="legalP" id="kapittel-1-ledd-9">Fartøy som har mottatt fangst fra annet fartøy skal uavhengig av hvor omlastingen ble foretatt sende melding om havneanløp (POR) senest 24 timer før landing i norsk havn.</article> <article class="defaultP" margin-top="true">§ 13 andre til fjerde ledd blir deretter fjerde til sjette ledd.</article> <article class="defaultP" margin-top="true">§ 13 fjerde og femte ledd (endret) skal lyde:</article><article class="legalP" id="kapittel-1-ledd-10">Fartøy som fører norsk flagg som driver fiske og fryser inn hele eller deler av fangsten om bord for deretter å lande eller omlaste den i utenlandsk havn skal sende melding om havneanløp ved anløp i utenlandsk havn. Meldingen skal sendes minst 3 virkedager før ankomst havn.</article><article class="legalP" id="kapittel-1-ledd-11">Fartøy som fører norsk flagg, herunder transportfartøy, som skal lande fryst fisk fanget av utenlandske fartøy i NEAFCs konvensjonsområde og NAFOs reguleringsområde til norske havner skal forholde seg som beskrevet i § 13 i forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til norsk havn.</article> <article class="defaultP" margin-top="true">§ 15 tredje ledd (nytt) skal lyde:</article><article class="legalP" id="kapittel-1-ledd-12">Fartøy som kun benyttes til omlasting i norske farvann er unntatt fra kravet om å sende melding om fangst, jf. § 12.</article> <article class="defaultP" margin-top="true">§ 16 andre ledd siste setning (ny) skal lyde:</article><article class="legalP" id="kapittel-1-ledd-13">Dersom fiskeoperasjonen og lås- eller stengsettingen er en sammenhengende aktivitet skal melding om omlasting sendes så snart som mulig etter at lås- eller stengsettingen er gjennomført.</article> <article class="defaultP" margin-top="true">§ 16 fjerde ledd dataelementet OB og TT (endret) skal lyde: <table><thead><tr><th data-text-align="left" data-vertical-align="top"><i>Dataelement</i></th><th data-text-align="left" data-vertical-align="top"><i>Kode</i></th><th data-text-align="left" data-vertical-align="top"><i>Påkrevd/Valgfritt</i></th><th data-text-align="left" data-vertical-align="top"><i>Forklaring</i></th></tr></thead><tbody><tr><td data-text-align="left" data-vertical-align="top">Kvantum om bord</td><td data-text-align="left" data-vertical-align="top">OB</td><td data-text-align="left" data-vertical-align="top">PD</td><td data-text-align="left" data-vertical-align="top">Fangst om bord før omlasting fordelt på fiskesort (FAO fiskesortkode) i kilo rund vekt. Parvis angitt.<br />PD: påkrevd dersom fartøyet avgir fangst.</td></tr><tr><td data-text-align="left" data-vertical-align="top">Overført til</td><td data-text-align="left" data-vertical-align="top">TT</td><td data-text-align="left" data-vertical-align="top">PD</td><td data-text-align="left" data-vertical-align="top">Radiokallesignal på fartøyet det overføres til. Dersom fisk stengsettes skal stengsettingskode angis.<br />PD: påkrevd dersom fartøyet avgir fangst.</td></tr></tbody></table></article> <article class="defaultP" margin-top="true">I vedlegg 4 skal ny kode lyde: <table><tbody><tr><td data-text-align="left" data-vertical-align="top">Svalbards territorialfarvann</td><td data-text-align="left" data-vertical-align="top">XSI</td></tr></tbody></table></article> <article class="defaultP" margin-top="true">I vedlegg 6 skal endrede koder lyde: <table><thead><tr><th data-text-align="left" data-vertical-align="top"><i>Kode</i></th><th data-text-align="left" data-vertical-align="top"><i>Definisjon</i></th><th data-text-align="left" data-vertical-align="top"><i>Forklaring</i></th></tr></thead><tbody><tr><td data-text-align="left" data-vertical-align="top">REL</td><td data-text-align="left" data-vertical-align="top">Fangst relokalisering (overføring av fangst)</td><td data-text-align="left" data-vertical-align="top">REL skal anvendes av det fartøy som pumper om bord fangst fra sjøen fisket av et annet fartøy. Det skal sendes en egen DCA melding dersom det er pumpet fra et annet fartøys redskap.</td></tr><tr><td data-text-align="left" data-vertical-align="top">TRX</td><td data-text-align="left" data-vertical-align="top">Omlasting</td><td data-text-align="left" data-vertical-align="top">TRX skal anvendes av fartøy som tar del i omlasting innenfor døgnet det rapporteres for, og som for øvrig ikke har gjennomført fiskeoperasjoner innenfor dette døgnet. Skal også anvendes ved henting eller føring av låssatt fangst.</td></tr></tbody></table></article> <article class="defaultP" margin-top="true">I vedlegg 6 skal nye koder lyde: <table><thead><tr><th data-text-align="left" data-vertical-align="top"><i>Kode</i></th><th data-text-align="left" data-vertical-align="top"><i>Definisjon</i></th><th data-text-align="left" data-vertical-align="top"><i>Forklaring</i></th></tr></thead><tbody><tr><td data-text-align="left" data-vertical-align="top">ANC</td><td data-text-align="left" data-vertical-align="top">Ankring</td><td data-text-align="left" data-vertical-align="top">ANC kan anvendes når fartøyet ligger forankret i sjø.</td></tr><tr><td data-text-align="left" data-vertical-align="top">DRI</td><td data-text-align="left" data-vertical-align="top">Driving</td><td data-text-align="left" data-vertical-align="top">DRI kan anvendes når fartøyet driver.</td></tr><tr><td data-text-align="left" data-vertical-align="top">GUD</td><td data-text-align="left" data-vertical-align="top">Vaktskip</td><td data-text-align="left" data-vertical-align="top">GUD kan anvendes dersom fartøyet opptrer som vaktskip.</td></tr><tr><td data-text-align="left" data-vertical-align="top">HAU</td><td data-text-align="left" data-vertical-align="top">Transport</td><td data-text-align="left" data-vertical-align="top">HAU kan anvendes når fartøyet er i transport.</td></tr><tr><td data-text-align="left" data-vertical-align="top">PRO</td><td data-text-align="left" data-vertical-align="top">Produksjon</td><td data-text-align="left" data-vertical-align="top">PRO kan anvendes når fartøyet produserer.</td></tr><tr><td data-text-align="left" data-vertical-align="top">INW</td><td data-text-align="left" data-vertical-align="top">Ingen aktivitet</td><td data-text-align="left" data-vertical-align="top">INW kan anvendes når det ikke er fiskeriaktivitet på grunn av værforhold.</td></tr><tr><td data-text-align="left" data-vertical-align="top">SEF</td><td data-text-align="left" data-vertical-align="top">Leting etter fisk</td><td data-text-align="left" data-vertical-align="top">SEF kan anvendes når fartøyet leter etter fisk uten at redskapet er i vann.</td></tr><tr><td data-text-align="left" data-vertical-align="top">OTH</td><td data-text-align="left" data-vertical-align="top">Annet</td><td data-text-align="left" data-vertical-align="top" /></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2013-06-28-845/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>