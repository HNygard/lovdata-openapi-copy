<!DOCTYPE html><html lang="no"><head><title>Forskrift om endring i forskrift om legemiddelgrossister og legemiddelforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-09-1573</dd><dt class="dokid">DokumentID</dt><dd class="dokid">LTI/forskrift/2013-12-09-1573</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 18 s 3098</dd><dt class="dateInForce">I kraft fra</dt><dd class="dateInForce">2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1219</li><li>forskrift/2009-12-18-1839</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§6</li><li>lov/1992-12-04-132/§14</li><li>lov/1992-12-04-132/§28</li><li>forskrift/2002-12-20-1734</li></ul></dd><dt class="dateOfPublication">Kunngjort</dt><dd class="dateOfPublication">2013-12-23 14:45</dd><dt class="journalNumber">Journalnummer</dt><dd class="journalNumber">2013-1399</dd><dt class="titleShort">Korttittel</dt><dd class="titleShort">Endr. i forskrift om legemiddelgrossister mfl.</dd><dt class="title">Tittel</dt><dd class="title">Forskrift om endring i forskrift om legemiddelgrossister og legemiddelforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 9. desember 2013 med hjemmel i lov 4. desember 1992 nr. 132 om legemidler m.v. (legemiddelloven) § 6, § 14 og § 28 og delegeringsvedtak 20. desember 2002 nr. 1734.</dd><dt class="refid">RefID</dt><dd class="refid">forskrift/2013-12-09-1573</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om legemiddelgrossister og legemiddelforskriften<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-09-1573" id="dokument"><h1>Forskrift om endring i forskrift om legemiddelgrossister og legemiddelforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-09-1573/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1993 nr. 1219 om grossistvirksomhet med legemidler gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">Grossister som leverer til apotek, må som hovedregel innen 24 timer kunne levere hvor som helst i landet. I områder med vanskelige kommunikasjonsforhold skal leveranse som hovedregel skje innen 48 timer. Leveringsplikten omfatter alle legemidler som grossisten fører. Når særlige grunner foreligger, kan Statens legemiddelverk gjøre unntak fra dette kravet.</article><article class="legalP" id="kapittel-1-ledd-3">Grossister som leverer til apotek, kan pålegges en forsyningsplikt for leveranser utenom normal åpningstid.</article><article class="legalP" id="kapittel-1-ledd-4">Overfor utsalgssted som omsetter legemidler etter forskrift 14. august 2003 nr. 1053 om omsetning mv. av visse reseptfrie legemidler utenom apotek gjelder ikke kravet i første ledd. Grossisten bestemmer selv hvilke utsalgssteder utenom apotek denne ønsker å handle med. Leveringstid skal i slike tilfelle avtales mellom grossist og utsalgssted.</article><article class="legalP" id="kapittel-1-ledd-5">Grossist som omsetter legemidler til en virksomhet som ikke er apotek og som driver detaljsalg av reseptfrie legemidler, må levere de legemidler som denne virksomheten etterspør dersom disse inngår i minimumsutvalget som nevn i forskrift 14. august 2003 nr. 1053 om omsetning mv. av visse reseptfrie legemidler utenom apotek § 9.</article> <article class="defaultP" margin-top="true">§ 14 fjerde ledd bokstav b oppheves. Nåværende bokstav c og d blir ny bokstav b og c.</article> <article class="defaultP" margin-top="true">§ 15 tredje ledd oppheves.</article> <article class="defaultP" margin-top="true">§ 23 første ledd første punktum skal lyde:</article><article class="legalP" id="kapittel-1-ledd-6">Grossister som leverer til apotek, skal gi opplysninger som nevnt i § 20 første ledd og § 21 for hver måned.</article> <article class="defaultP" margin-top="true">§ 23 annet ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-09-1573/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 18. desember 2009 nr. 1839 om legemidler (legemiddelforskriften) gjøres følgende endring:</article> <article class="defaultP" margin-top="true">§ 12-18 første og annet ledd skal lyde:</article><article class="legalP" id="kapittel-2-ledd-2">Grossist, som fører et legemiddel som er oppført i byttelisten (vedlegg II til forskrift om rekvirering og utlevering av legemidler fra apotek) og det er fastsatt trinnpris etter § 12-13 flg., skal tilby apotek minst ett legemiddel innen hver byttegruppe til en AIP, som med tillegg av maksimal apotekavanse, ikke er høyere enn at apotek kan selge legemidlet til en AUP lavere eller tilsvarende trinnprisen for byttegruppen. Dersom et legemiddel leveres i både små og store pakninger, skal apotek tilbys både liten og stor pakning i samsvar med første punktum.</article><article class="legalP" id="kapittel-2-ledd-3">Grossister kan ikke kreve en avanse som overstiger 15 prosent av grossistens innkjøpspris, for legemidler som omfattes av § 12-14 og apoteket selv har inngått leverandøravtale for. Dersom en avanse på 15 prosent er åpenbart urimelig, kan det i enkelttilfeller gjøres unntak.</article></section><section class="section" data-name="kapIII" id="kapittel-3" data-lovdata-URL="LTI/forskrift/2013-12-09-1573/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2015.</article></section></main></body></html>