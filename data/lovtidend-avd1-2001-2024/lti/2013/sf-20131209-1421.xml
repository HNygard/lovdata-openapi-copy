<!DOCTYPE html><html lang="no"><head><title>Forskrift om endring i forskrift om periodisk kontroll av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-09-1421</dd><dt class="dokid">DokumentID</dt><dd class="dokid">LTI/forskrift/2013-12-09-1421</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 17 s 2947</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-05-13-591</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§19</li><li>lov/1965-06-18-4/§43</li><li>forskrift/2009-03-12-297</li></ul></dd><dt class="dateOfPublication">Kunngjort</dt><dd class="dateOfPublication">2013-12-12 16:10</dd><dt class="journalNumber">Journalnummer</dt><dd class="journalNumber">2013-1237</dd><dt class="titleShort">Korttittel</dt><dd class="titleShort">Endr. i forskrift om PKK</dd><dt class="title">Tittel</dt><dd class="title">Forskrift om endring i forskrift om periodisk kontroll av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 9. desember 2013 med hjemmel i lov 18. juni 1965 nr. 4 om vegtrafikk (vegtrafikkloven) § 19 første og annet ledd og § 43, jf. delegeringsvedtak 12. mars 2009 nr. 297.</dd><dt class="refid">RefID</dt><dd class="refid">forskrift/2013-12-09-1421</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om periodisk kontroll av kjøretøy<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-09-1421" id="dokument"><h1>Forskrift om endring i forskrift om periodisk kontroll av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-09-1421/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. mai 2009 nr. 591 om periodisk kontroll av kjøretøy gjøres følgende endringer:</article> <article class="defaultP" margin-top="true">§ 4 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">drosjer, selskapsvogner, ambulanser, herunder leilighetsambulanser, uansett totalvekt eller</article></article></li></ul></article> <article class="defaultP" margin-top="true">§ 5 første og andre ledd skal lyde:</article><article class="legalP" id="kapittel-1-ledd-2">Kjøretøy som nevnt i § 4 første ledd bokstav a til c skal framstilles første gang tidligst 12 måneder etter at det ble registrert og deretter én gang i kalenderåret. For kjøretøy som har vært avregistrert og som ordinært skulle ha vært kontrollert og godkjent i den tiden det var avregistrert, skal det ved påregistrering dokumenteres at kjøretøyet har vært kontrollert og godkjent i løpet av siste 12 måneder. Tilsvarende gjelder for kjøretøy registrert til bruk utenfor offentlig veg (kjennemerke med lysgule tegn på sort bunn) eller som lisensiert rallybil (kjennemerke med hvite tegn på sort bunn), eller på forsvaret (kjennemerke med sorte tegn på gul bunn) som skal omregistreres til ordinær bruk på offentlig veg (kjennemerke med sorte tegn på hvit bunn).</article><article class="legalP" id="kapittel-1-ledd-3">Kjøretøy som nevnt i § 4 første ledd bokstav d skal framstilles første gang i det fjerde kalenderåret etter registreringsåret og deretter hvert annet år. For kjøretøy som har vært avregistrert, og som ordinært skulle ha vært kontrollert og godkjent i den tiden det har vært avregistrert, skal det ved påregistrering dokumenteres at kjøretøyet har vært kontrollert og godkjent i løpet av de siste 24 måneder. Tilsvarende gjelder for kjøretøy registrert til bruk utenfor offentlig veg (kjennemerke med lysgule tegn på sort bunn) eller som lisensiert rallybil (kjennemerke med hvite tegn på sort bunn), eller på forsvaret (kjennemerke med sorte tegn på gul bunn) som skal omregistreres til ordinær bruk på offentlig veg (kjennemerke med sorte tegn på hvit bunn).</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-4">Eier eller den som på eiers vegne har rådighet over kjøretøy som bare brukes i sommerhalvåret, kan søke regionvegkontoret om permanent endring av kontrollmåned til juni eller august.</article><article class="legalP" id="kapittel-1-ledd-5">Eier eller den som på eiers vegne har rådighet over kjøretøy som bare er i Norge bestemte deler av året, kan søke regionvegkontoret om permanent endring av kontrollmåned til nærmeste måned i kjøretøyets bruksperiode i Norge innenfor samme kalenderår regnet fra opprinnelig kontrollmåned.</article><article class="legalP" id="kapittel-1-ledd-6">Eier eller den som på eiers vegne har rådighet over vogntog kan søke regionvegkontoret om permanent endring av kontrollmåned slik at bil og tilhenger får samme kontrollmåned. Endringer av kontrollmåned etter første punktum kan bare innvilges hvis de innebærer fremskyndelse av kjøretøyets kontrollfrist.</article> <article class="defaultP" margin-top="true">§ 8 andre ledd bokstav g skal lyde<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Avgassmåleinstrument skal oppfylle kravene i forskrift 21. desember 2007 nr. 1744 om krav til avgassmålere. Avgassmåleinstrument tatt i bruk før 30. oktober 2006 er unntatt fra dette kravet, og skal vise CO-konsentrasjon og lambdaverdi samt være i samsvar med ISO 3930 (International Organization for Standardization) eller OIML R 99 (Organisation Internationale de Métrologie Légale) klasse 0 eller 1.</article></article></li></ul></article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-1-ledd-7">Teknisk leder må på godkjenningstidspunktet ha vært i relevant arbeid i minst 3 av de siste 10 årene.</article> <article class="defaultP" margin-top="true">§ 23 tredje ledd andre punktum skal lyde:</article><article class="legalP" id="kapittel-1-ledd-8">For å utføre tilsynsoppgavene, kan regionvegkontoret også innkalle kjøretøy til stikkprøvekontroll eller foreta stikkprøvekontroll ved kontroll av kjøretøy langs veg, herunder elektronisk avlese kjennemerke på passerende kjøretøy for utvelgelse til stikkprøvekontroll.</article> <article class="defaultP" margin-top="true">§ 29 andre ledd skal lyde:</article><article class="legalP" id="kapittel-1-ledd-9">Regionvegkontoret kan, ved enkeltvedtak, gjøre unntak fra denne forskriftens § 5 tredje ledd, § 8, § 10 og § 11, når det foreligger særlig tungtveiende grunner.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-09-1421/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2014.</article></section></main></body></html>