<!DOCTYPE html><html lang="no"><head><title>Forskrift om endring i forskrift om krav til transportbåndvekter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-16-1533</dd><dt class="dokid">DokumentID</dt><dd class="dokid">LTI/forskrift/2013-12-16-1533</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 18 s 3062</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-21-1736</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§10</li><li>forskrift/2007-12-20-1723/§5-2</li></ul></dd><dt class="dateOfPublication">Kunngjort</dt><dd class="dateOfPublication">2013-12-19 15:20</dd><dt class="journalNumber">Journalnummer</dt><dd class="journalNumber">2013-1360</dd><dt class="titleShort">Korttittel</dt><dd class="titleShort">Endr. i forskrift om transportbåndvekter</dd><dt class="title">Tittel</dt><dd class="title">Forskrift om endring i forskrift om krav til transportbåndvekter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 16. desember 2013 med hjemmel i lov 26. januar 2007 nr. 4 om målenheter, måling og normaltid § 10 og forskrift 20. desember 2007 nr. 1723 om målenheter og måling § 5-2.</dd><dt class="refid">RefID</dt><dd class="refid">forskrift/2013-12-16-1533</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til transportbåndvekter<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-12-16-1533" id="dokument"><h1>Forskrift om endring i forskrift om krav til transportbåndvekter</h1><section class="section" data-name="kapI" id="kapittel-1" data-lovdata-URL="LTI/forskrift/2013-12-16-1533/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2007 nr. 1736 om krav til transportbåndvekter gjøres følgende endringer:</article> <article class="defaultP" margin-top="true">§ 1 skal lyde:</article> <article class="defaultP" margin-top="true"><i>Virkeområde</i></article><article class="legalP" id="kapittel-1-ledd-2">Forskriften gjelder<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">transportbåndvekter som selges eller tilbys for salg, jf. forskrift 20. desember 2007 nr. 1723 om målenheter og måling § 3-1</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">transportbåndvekter når måleresultatet skal brukes som grunnlag for beregningen av et økonomisk oppgjør, jf. forskrift 20. desember 2007 nr. 1723 om målenheter og måling § 3-4.</article></article></li></ul></article><article class="legalP" id="kapittel-1-ledd-3">Forskriften gjelder ikke transportbåndvekter som er påmontert en innretning, som kan flyttes og som brukes som grunnlag for beregningen av et økonomisk oppgjør for knusing av berg- og løsmasse i bergindustrien.</article> <article class="defaultP" margin-top="true">§ 5 skal lyde:</article> <article class="defaultP" margin-top="true"><i>Tilsynet med en transportbåndvekt som brukes</i></article><article class="legalP" id="kapittel-1-ledd-4">En transportbåndvekt er underlagt et periodisk tilsyn. Tilsynsperioden for en transportbåndvekt med kapasitet til og med 200 tonn per time er ett år. Tilsynsperioden for en transportbåndvekt med kapasitet over 200 tonn per time er tre år.</article><article class="legalP" id="kapittel-1-ledd-5">Testing av transportbåndvekter i forbindelse med kontrollen skal utføres i henhold til relevante deler av gjeldende OIML R50 og Justervesenets prosedyrer, med mindre Justervesenet anser det mer hensiktsmessig og måleteknisk forsvarlig å utføre testingen på annen måte.</article><article class="legalP" id="kapittel-1-ledd-6">Transportbåndvekten skal normalt testes med de produktene den vanligvis benyttes til å veie og under normale driftsbetingelser. Bruker må sørge for at Justervesenet under testingen har tilgjengelig tilstrekkelig mengde av testproduktene, håndteringsutstyr og kvalifisert personell.</article><article class="legalP" id="kapittel-1-ledd-7">Et kontrollinstrument skal alltid være tilgjengelig i nærheten av transportbåndvekten som skal testes. Lagring og transport i forbindelse med testingen skal arrangeres slik at ikke noe av testproduktene mistes.</article></section><section class="section" data-name="kapII" id="kapittel-2" data-lovdata-URL="LTI/forskrift/2013-12-16-1533/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2014.</article></section></main></body></html>