<!DOCTYPE html><html lang="no"><head><title>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-27-550</dd><dt class="dokid">DokumentID</dt><dd class="dokid">LTI/forskrift/2013-05-27-550</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 7 s 1319</dd><dt class="dateInForce">I kraft fra</dt><dd class="dateInForce">2013-05-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1977-08-05-2</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">2013-06-04 15:50</dd><dt class="journalNumber">Journalnummer</dt><dd class="journalNumber">2013-0462</dd><dt class="titleShort">Korttittel</dt><dd class="titleShort">Endr. i produktforskriften</dd><dt class="title">Tittel</dt><dd class="title">Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 27. mai 2013 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730.</dd><dt class="refid">RefID</dt><dd class="refid">forskrift/2013-05-27-550</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften)<ul class="tocSubUl"><li>I<ul class="tocSubUl"><li>§ 2-32. Forbrukerprodukter som inneholder perfluoroktansyre</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-05-27-550" id="dokument"><h1>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2013-05-27-550/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endring:</article> <article class="defaultP" margin-top="true">§ 2-32 skal lyde:</article><article class="futureLegalArticle" data-name="§2-32" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-32</span>. <span class="legalArticleTitle">Forbrukerprodukter som inneholder perfluoroktansyre</span></span><article class="legalP" id="kapittel-1-foreslåttparagraf-1-ledd-1">Fra 1. juni 2014 er det forbudt å produsere, importere, eksportere og omsette forbrukerprodukter som inneholder perfluoroktansyre (PFOA) og enkelte salter og estere av PFOA (CAS nr. 335-67-1, 3825-26-1, 335- 95-5, 2395-00-8, 335-93-3, 335-66-0, 376-27-2, 3108-24-5), som rent stoff eller i en stoffblanding når stoffblandingen inneholder 0,001 vektprosent eller mer av stoffet.</article><article class="legalP" id="kapittel-1-foreslåttparagraf-1-ledd-2">Fra 1. juni 2014 er det forbudt å produsere, importere, eksportere og omsette tekstiler, gulvtepper og andre belagte forbrukerprodukter som inneholder perfluoroktansyre (PFOA) og enkelte salter og estere av PFOA (CAS nr. 335-67-1, 3825-26-1, 335-95-5, 2395-00-8, 335-93-3, 335-66-0, 376-27-2, 3108-24-5), når innholdet av stoffet i produktets enkeltdeler er høyere eller lik 1 μg/m<sup>2</sup>. Med enkeltdeler menes de materialer som et produkt er fremstilt av, og produktets individuelle bestanddeler.</article><article class="legalP" id="kapittel-1-foreslåttparagraf-1-ledd-3">Fra 1. juni 2014 er det forbudt å produsere, importere, eksportere og omsette forbrukerprodukter som inneholder perfluoroktansyre (PFOA) og enkelte salter og estere av PFOA (CAS nr. 335-67-1, 3825-26-1, 335-95-5, 2395-00-8, 335-93-3, 335-66-0, 376-27-2, 3108-24-5), når innholdet av stoffet i produktets enkeltdeler er høyere eller lik 0,1 vektprosent.</article><article class="legalP" id="kapittel-1-foreslåttparagraf-1-ledd-4">Forbudene i første til tredje ledd gjelder fra 1. januar 2016 for<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-4-punkt-1"><article class="legalP" id="kapittel-1-foreslåttparagraf-1-ledd-4-punkt-1-ledd-1">lim, folie eller tape i halvledere,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-4-punkt-2"><article class="legalP" id="kapittel-1-foreslåttparagraf-1-ledd-4-punkt-2-ledd-1">fotografisk belegg til film, papir eller trykkplate.</article></article></li></ul></article><article class="legalP" id="kapittel-1-foreslåttparagraf-1-ledd-5">Forbudene gjelder ikke matemballasje, matkontaktmaterialer og medisinsk utstyr. Forbudene gjelder heller ikke reservedeler til forbrukerprodukter som er gjort tilgjengelige for omsetning før 1. juni 2014.</article><article class="legalP" id="kapittel-1-foreslåttparagraf-1-ledd-6">For forbrukerprodukter gjelder denne paragrafen foran annen regulering i denne forskrift.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2013-05-27-550/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>