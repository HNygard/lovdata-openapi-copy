<!DOCTYPE html><html lang="no"><head><title>Forskrift om endring i forskrift om eksportkredittordningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-04-15-406</dd><dt class="dokid">DokumentID</dt><dd class="dokid">LTI/forskrift/2013-04-15-406</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 6 s 1141</dd><dt class="dateInForce">I kraft fra</dt><dd class="dateInForce">2013-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-22-573</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2012-06-22-57/§3</li><li>lov/2012-06-22-57/§9</li></ul></dd><dt class="dateOfPublication">Kunngjort</dt><dd class="dateOfPublication">2013-04-26 15:10</dd><dt class="journalNumber">Journalnummer</dt><dd class="journalNumber">2013-0328</dd><dt class="titleShort">Korttittel</dt><dd class="titleShort">Endr. i forskrift om eksportkredittordningen</dd><dt class="title">Tittel</dt><dd class="title">Forskrift om endring i forskrift om eksportkredittordningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og handelsdepartementet 22. april 2013 med hjemmel i lov 22. juni 2012 nr. 57 om Eksportkreditt Norge AS (eksportkredittloven) § 3 andre ledd og § 9.</dd><dt class="refid">RefID</dt><dd class="refid">forskrift/2013-04-15-406</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksportkredittordningen<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2013-04-15-406" id="dokument"><h1>Forskrift om endring i forskrift om eksportkredittordningen</h1><section class="section" data-name="kapI" id="kapittel-1" data-lovdata-URL="LTI/forskrift/2013-04-15-406/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. juni 2012 nr. 573 om eksportkredittordningen gjøres følgende endringer:</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-2">Renten som tilbys til CIRR-kvalifiserende markedslån (garantipremier holdt utenom), skal settes på kommersiell basis og reflektere hva som blir betraktet som markedsrente for tilsvarende lån med tilsvarende sikkerhet. Eksportkreditt Norge AS skal søke å maksimere renteinntektene fra det enkelte lån.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-3">Utlånsrenten skal ikke settes lavere enn den til enhver tid gjeldende «Base Price» for Eksportkreditt Norge AS. «Base Price» forstås som den syntetiske innlånsprisen til selskapet tillagt administrasjonsgebyrer på til sammen 0,45 prosentpoeng, samt syntetiske kostnader ved å omgjøre fastrente til flytende rente og eventuelle syntetiske kostnader ved veksling fra norske kroner til den aktuelle lånevaluta. Den syntetiske innlånsprisen tar utgangspunkt i rentekurven for norske statsobligasjoner. I de tilfeller hvor private finansinstitusjoner er garantister for hele, eller en andel av lånet, vil det også tillegges en forholdsmessig risikopremie basert på markedsprisingen av «Credit Default Swaps» til den/de aktuelle finansinstitusjonen(er).</article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-4">Markedsrente for tilsvarende lån skal dokumenteres og benyttes som minimumsrente. Fra denne minimumsrenten vil det kunne utledes renter i andre valuta og marginbindingsperioder. Det vil også bli justert for en eventuell risikopremie med kommersielle garantister. En av følgende informasjonskilder skal benyttes for å dokumentere markedsrenten (i prioritert rekkefølge):<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">syndikatlånerente i det aktuelle lånet</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">lånerente fra dokumenterte tilbud (ikke eldre enn én måned) fra tilsvarende långivere som Eksportkreditt Norge AS</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">private finansinstitusjoners prising som er gjort tilgjengelig fra OECD (The OECD Margin Benchmark – se Article 8 of Appendix III of the 2012 Sector Understanding on Export Credits for Civil Aircraft (the 2012 ASU), annexed to the 2012 Arrangement for Officially Supported Export Credits, eller oppdatert versjoner av denne).</article></article></li></ul></article> <article class="defaultP" margin-top="true">§ 8 fjerde ledd skal lyde:</article><article class="legalP" id="kapittel-1-ledd-5">Der hvor Eksportkreditt Norge AS ikke er deltaker i et syndikat, hvor det ikke finnes dokumenterbare tilbud fra andre tilsvarende långivere og hvor det ikke er tilgjengelig priser fra OECD, skal Eksportkreditt Norge AS benytte ESAs referanserente som gulv for fastsettelsen av utlånsrenten. ESAs referanserente skal beregnes i henhold til ESAs retningslinjer for beregning av referanserente: EFTA Surveillance Authority's State aid Guidelines Part VII: Rules Regarding Applicable Rates – Reference and Discount Rates. Referanserenten består således av en basisrente (1 års IBOR) tillagt en kredittmargin. Marginen velges fra ESAs påslagsmatrise ut fra garantistens rating. Eksportkreditt Norge kan omregne ESAs basisrente til en fast margin relatert til den flytende renten (f.eks. 1M IBOR, 3M IBOR eller 6M IBOR) uttrykt i IBOR i ulike valuta. Omregningen gjøres basert på markedspriser for bytte mellom flytende renter i ulike valutaer eller ulike løpetider. Hver gang en ny ESA basisrente i NOK blir fastsatt, vil Eksportkreditt Norge AS beregne en tilsvarende basisrente for andre hovedvalutaer (f.eks. USD, EUR og GBP).</article></section><section class="section" data-name="kapII" id="kapittel-2" data-lovdata-URL="LTI/forskrift/2013-04-15-406/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. mai 2013.</article></section></main></body></html>