<!DOCTYPE html><html lang="no"><head><title>Forskrift om endring i forskrift om lufttransporttjenester i EØS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-18-387</dd><dt class="dokid">DokumentID</dt><dd class="dokid">LTI/forskrift/2016-04-18-387</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 6 s 896</dd><dt class="dateInForce">I kraft fra</dt><dd class="dateInForce">2016-04-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-08-12-833</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§10-42</li><li>lov/1993-06-11-101/§13a-5</li><li>lov/1993-06-11-101/§15-4</li><li>lov/1993-06-11-101/§16-1</li><li>forskrift/2001-04-06-321</li></ul></dd><dt class="dateOfPublication">Kunngjort</dt><dd class="dateOfPublication">2016-04-19 14:10</dd><dt class="journalNumber">Journalnummer</dt><dd class="journalNumber">2016-0318</dd><dt class="titleShort">Korttittel</dt><dd class="titleShort">Endr. i forskrift om lufttransporttjenester i EØS</dd><dt class="title">Tittel</dt><dd class="title">Forskrift om endring i forskrift om lufttransporttjenester i EØS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 18. april 2016 med hjemmel i lov 11. juni 1993 nr. 101 om luftfart (luftfartsloven) § 9-1, § 10-42, § 13a-5, § 15-4 og § 16-1, jf. delegeringsvedtak 6. april 2001 nr. 321.</dd><dt class="refid">RefID</dt><dd class="refid">forskrift/2016-04-18-387</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lufttransporttjenester i EØS<ul class="tocSubUl"><li>I<ul class="tocSubUl"><li>§ 4. Definisjoner</li><li>§ 10. Myndighet til å fastsette forpliktelse til offentlig tjenesteytelse</li><li>§ 11. Tildeling av enerett til å fly rute etter konkurranse</li><li>§ 12. Krav til tilbyder</li><li>§ 13. Valg av anskaffelsesprosedyre</li><li>§ 14. Kunngjøring</li><li>§ 15. Krav til innholdet i kunngjøringen</li><li>§ 16. Krav til innholdet i konkurransegrunnlaget</li><li>§ 17. Tilbudets utforming</li><li>§ 18. Avvising av for sent innkomne tilbud</li><li>§ 19. Prosedyre ved tilbudsåpning</li><li>§ 20. Avvisning på grunn av forhold ved tilbudet</li><li>§ 21. Avvisning på grunn av forhold ved tilbyderen</li><li>§ 22. Avvisning på grunn av forventet mislighold</li><li>§ 23. Ettersending av opplysninger og dokumentasjon</li><li>§ 24. Gjennomføring av konkurranse med forhandling</li><li>§ 25. Avlysning av konkurransen og totalforkastelse</li><li>§ 26. Kriterier for valg av tilbud</li><li>§ 27. Omgjøring av tildelingsbeslutningen</li><li>§ 28. Kontraktsinngåelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-04-18-387" id="dokument"><h1>Forskrift om endring i forskrift om lufttransporttjenester i EØS</h1><section class="section" data-name="kapI" id="kapittel-1" data-lovdata-URL="LTI/forskrift/2016-04-18-387/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. august 2011 nr. 833 om lufttransporttjenester i EØS gjøres følgende endringer:</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">I denne forskrift menes med:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>Tilbyder:</i> Luftfartsselskap som gir tilbud.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>Dry lease:</i> Innleie av luftfartøy hvor innleier/selskap overtar det tekniske og operative ansvaret i leieperioden.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>Kjøp etter forhandling:</i> Anskaffelsesprosedyre hvor oppdragsgiver har adgang til å forhandle med en eller flere tilbydere.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>Kommersielt ansvar:</i> Innleier skal bære hele det økonomiske ansvaret, det vil si at utleiers godtgjørelse skal være knyttet til en fast tidsenhet og ikke til fartøyets inntjening.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>Operatør:</i> Ethvert selskap som har gyldig lisens eller tilsvarende tillatelse.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1"><i>Oppdragsgiver:</i> Samferdselsdepartementet, underliggende organ eller den kommune eller fylkeskommune Samferdselsdepartementet har bestemt.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1"><i>Wet lease:</i> Innleie av luftfartøy med besetning, der luftfartøyet opereres av utleier på dennes tekniske og operative ansvar i leieperioden.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1"><i>Anbudskonkurranse:</i> Anskaffelsesprosedyre hvor forhandlinger ikke er tillatt.</article></article></li></ul></article></article> <article class="defaultP" margin-top="true">Kapittel 4 skal lyde som følger:</article><span class="futuretitle" id="kapittel-1-foreslåttittel-1">4. Utfyllende regler om fastsettelse av forpliktelser til offentlig tjenesteytelse og gjennomføring av anskaffelser</span><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Myndighet til å fastsette forpliktelse til offentlig tjenesteytelse</span></span><article class="legalP" id="kapittel-1-foreslåttparagraf-2-ledd-1">Samferdselsdepartementet har alene myndighet til å fastsette forpliktelse til offentlig tjenesteytelse for ruter i, til eller fra Norge i overensstemmelse med lufttransportforordningen artikkel 16. Andre som ønsker nye eller endrede forpliktelser til offentlig tjenesteyting må rette søknad om dette til departementet.</article></article><article class="futureLegalArticle" data-name="§11" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Tildeling av enerett til å fly rute etter konkurranse</span></span><article class="legalP" id="kapittel-1-foreslåttparagraf-3-ledd-1">Lufttransportforordningen artikkel 16 nr. 10 krever at tildeling av enerett til å betjene en flyrute skal skje etter konkurranse i tråd med reglene i samme forordning artikkel 17. Bestemmelsene i kapitlet her utfyller de kravene til valg og gjennomføring av prosedyren som følger av lufttransportforordningen. Oppdragsgiver har i tillegg adgang til å oppstille ytterligere prosedyreregler i konkurransegrunnlaget for anskaffelsen.</article></article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Krav til tilbyder</span></span><article class="legalP" id="kapittel-1-foreslåttparagraf-4-ledd-1">Den som tildeles enerett må ha gyldig lisens utstedt av lisensutstedende myndighet i tråd med kravene i lufttransportforordningen kapittel II. Dersom lisens ikke foreligger ved tilbudsfristens utløp, har oppdragsgiver rett til å anmode tilbyderen om å ettersende denne innen en kort tilleggsfrist, i henhold til § 23.</article></article><article class="futureLegalArticle" data-name="§13" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Valg av anskaffelsesprosedyre</span></span><article class="legalP" id="kapittel-1-foreslåttparagraf-5-ledd-1">Anskaffelsen skal skje ved at det gjennomføres en anbudskonkurranse eller ved konkurranse med forhandling. Ved begge konkurranseformene kan oppdragsgiver beslutte å gjennomføre en prekvalifisering av leverandører, hvor det bare er de leverandører som anses kvalifisert og blir invitert av oppdragsgiver, som har adgang til å gi tilbud.</article></article><article class="futureLegalArticle" data-name="§14" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Kunngjøring</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Oppdragsgiver skal kunngjøre konkurransen i Den Europeiske Unions Tidende.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Kunngjøringen i Den Europeiske Unions Tidende skal utformes og i sin helhet offentliggjøres på ett av Den Europeiske Unions offisielle språk.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Dersom en forutgående anbudskonkurranse er mislykket, kan det gjennomføres en konkurranse med forhandling uten forutgående kunngjøring, under forutsetning av at det ikke gjøres vesentlige endringer i konkurransegrunnlaget. En anbudskonkurranse skal anses mislykket der det ikke foreligger noen tilbud, eller der det foreligger kun ett tilbud, eller der det gjenstår ett eller ingen tilbud etter at de øvrige tilbudene avvises.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) Kontrahering uten forutgående kunngjøring kan også benyttes dersom det oppstår et nødstilfelle, jf. lufttransportforordningen artikkel 16 nr. 12.</article></article><article class="futureLegalArticle" data-name="§15" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Krav til innholdet i kunngjøringen</span></span><article class="legalP" id="kapittel-1-foreslåttparagraf-7-ledd-1">Kunngjøring av konkurranse skal inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">oppdragsgivers navn, postadresse, telefonnummer og e-postadresse.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">angivelse av hvor interesserte leverandører skal henvende seg for å få tilgang til konkurransegrunnlaget med all relevant dokumentasjon, med mindre dette gjøres elektronisk tilgjengelig via selve kunngjøringen.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">ruteangivelse og ruteområdets eller rutens geografiske beliggenhet.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">frist og angivelse av tid og sted for innlevering av tilbud, herunder den adressen tilbudet skal sendes til.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-7-ledd-1-punkt-5"><article class="legalP" id="kapittel-1-foreslåttparagraf-7-ledd-1-punkt-5-ledd-1">kontraktens gyldighetsperiode og tidspunkt for oppstart.</article></article></li></ul></article></article><article class="futureLegalArticle" data-name="§16" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Krav til innholdet i konkurransegrunnlaget</span></span><article class="legalP" id="kapittel-1-foreslåttparagraf-8-ledd-1">Konkurransegrunnlaget skal minst inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">kravene knyttet til forpliktelsen til offentlig tjenesteytelse.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">bestemmelser vedrørende endring og opphør av kontrakten, særlig vedrørende uforutsette endringer.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">kontraktens gyldighetsperiode og tidspunkt for oppstart.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-ledd-1-punkt-4"><article class="legalP" id="kapittel-1-foreslåttparagraf-8-ledd-1-punkt-4-ledd-1">sanksjoner ved mislighold av kontrakten.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-8-ledd-1-punkt-5"><article class="legalP" id="kapittel-1-foreslåttparagraf-8-ledd-1-punkt-5-ledd-1">objektive og gjennomsiktige parametere som danner grunnlag for beregning av et eventuelt krav om kompensasjon for ivaretakelse av forpliktelsen til offentlig tjenesteytelse.</article></article></li></ul></article></article><article class="futureLegalArticle" data-name="§17" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Tilbudets utforming</span></span><article class="legalP" id="kapittel-1-foreslåttparagraf-9-ledd-1">Tilbudet skal være skriftlig og avgis enten direkte eller per post. Tilbudet kan også avgis med elektronisk middel forutsatt at konkurransegrunnlaget åpner for det, og<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">tilbudet inneholder alle nødvendige opplysninger,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">fortrolighet om tilbudet bevares frem til vurderingen skal skje,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-3-ledd-1">tilbudet av bevishensyn om nødvendig snarest bekreftes skriftlig eller ved oversendelse av en bekreftet gjenpart, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-9-ledd-1-punkt-4"><article class="legalP" id="kapittel-1-foreslåttparagraf-9-ledd-1-punkt-4-ledd-1">tilbudet først åpnes etter utløpet av tilbudsfristen.</article></article></li></ul></article></article><article class="futureLegalArticle" data-name="§18" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Avvising av for sent innkomne tilbud</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Tilbud som kommer inn etter tilbudsfristens utløp kan avvises.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Det gjelder likevel ikke tilbud som kommer inn etter fristen, men før tilbudsåpningen, dersom det tydelig fremgår av postsendingen at tilbudet er postlagt så tidlig at det ved normal postgang burde vært kommet frem før fristen, eller vedkommende tilbyder kan godtgjøre dette ved hjelp av kvittering fra det postselskapet tilbudet har blitt levert til, før tilbudsåpning er foretatt.</article></article><article class="futureLegalArticle" data-name="§19" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Prosedyre ved tilbudsåpning</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Rettidig mottatt tilbud vil bli åpnet etter tilbudsfristens utløp av to representanter for oppdragsgiver. Tilbyderne har ikke rett til å være til stede ved tilbudsåpningen.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Oppdragsgiver skal føre en protokoll ved tilbudsåpningen, hvor følgende informasjon skal fremgå:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-11-nummer-2-punkt-1"><article class="legalP" id="kapittel-1-foreslåttparagraf-11-nummer-2-punkt-1-ledd-1">Dato og klokkeslett for tilbudsåpningen</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-11-nummer-2-punkt-2"><article class="legalP" id="kapittel-1-foreslåttparagraf-11-nummer-2-punkt-2-ledd-1">Hvem som er til stede ved tilbudsåpningen</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-11-nummer-2-punkt-3"><article class="legalP" id="kapittel-1-foreslåttparagraf-11-nummer-2-punkt-3-ledd-1">Tilbyderens navn</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-11-nummer-2-punkt-4"><article class="legalP" id="kapittel-1-foreslåttparagraf-11-nummer-2-punkt-4-ledd-1">Hvilke ruteområder eller ruter tilbudet omfatter</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-11-nummer-2-punkt-5"><article class="legalP" id="kapittel-1-foreslåttparagraf-11-nummer-2-punkt-5-ledd-1">Tilbudets krav til kompensasjon</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-11-nummer-2-punkt-6"><article class="legalP" id="kapittel-1-foreslåttparagraf-11-nummer-2-punkt-6-ledd-1">Eventuell avvisning av tilbydere eller tilbud.</article></article></li></ul></article></article><article class="futureLegalArticle" data-name="§20" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Avvisning på grunn av forhold ved tilbudet</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Et tilbud skal avvises når:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-nummer-1-punkt-1"><article class="legalP" id="kapittel-1-foreslåttparagraf-12-nummer-1-punkt-1-ledd-1">det ikke er levert i samsvar med § 17,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-nummer-1-punkt-2"><article class="legalP" id="kapittel-1-foreslåttparagraf-12-nummer-1-punkt-2-ledd-1">det inneholder vesentlige avvik fra konkurransegrunnlaget, også etter at eventuelle forhandlinger er gjennomført, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-nummer-1-punkt-3"><article class="legalP" id="kapittel-1-foreslåttparagraf-12-nummer-1-punkt-3-ledd-1">det på grunn av forbehold, feil, uklarheter, ufullstendigheter eller liknende kan medføre tvil om hvordan tilbudet skal bedømmes i forhold til de øvrige tilbudene, også etter at eventuelle forhandlinger er gjennomført.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Et tilbud kan avvise dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-nummer-2-punkt-1"><article class="legalP" id="kapittel-1-foreslåttparagraf-12-nummer-2-punkt-1-ledd-1">tilbudet ikke inneholder alle de opplysningene som det er stilt krav om,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-nummer-2-punkt-2"><article class="legalP" id="kapittel-1-foreslåttparagraf-12-nummer-2-punkt-2-ledd-1">tilbudet inneholder avvik fra konkurransegrunnlaget, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-nummer-2-punkt-3"><article class="legalP" id="kapittel-1-foreslåttparagraf-12-nummer-2-punkt-3-ledd-1">kravet om kompensasjon i tilbudet virker unormalt lavt i forhold til ytelsen. Før et tilbud kan avvises på dette grunnlaget, skal oppdragsgiver skriftlig forlange en redegjørelse om de enkelte delene av tilbudet og etterprøve denne på grunnlag av de opplysninger som er blitt gitt. Oppdragsgiver kan ta hensyn til opplysninger om for eksempel besparelser ved utførelsen av tjenesten, tekniske løsninger eller uvanlig fordelaktige vilkår som er tilgjengelig for leverandøren, eller nyskapning.</article></article></li></ul></article></article><article class="futureLegalArticle" data-name="§21" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Avvisning på grunn av forhold ved tilbyderen</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) Oppdragsgiveren skal avvise tilbud fra tilbydere som;<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-13-nummer-1-punkt-1"><article class="legalP" id="kapittel-1-foreslåttparagraf-13-nummer-1-punkt-1-ledd-1">ikke har gyldig lisens, jf. § 12, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-13-nummer-1-punkt-2"><article class="legalP" id="kapittel-1-foreslåttparagraf-13-nummer-1-punkt-2-ledd-1">ikke tilfredsstiller krav som er stilt til tilbyderne i konkurransegrunnlaget.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) Oppdragsgiveren kan avvise tilbydere som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-13-nummer-2-punkt-1"><article class="legalP" id="kapittel-1-foreslåttparagraf-13-nummer-2-punkt-1-ledd-1">er konkurs, under gjeldsforhandling eller under avvikling, eller som har innstilt sin virksomhet eller befinner seg i en tilsvarende prosess med hjemmel i nasjonale lover eller forskrifter,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-13-nummer-2-punkt-2"><article class="legalP" id="kapittel-1-foreslåttparagraf-13-nummer-2-punkt-2-ledd-1">er begjært konkurs hvor det er begjært åpning av gjeldsforhandling eller begjært tvangsoppløsning eller liknende prosess med hjemmel i nasjonale lover eller forskrifter,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-13-nummer-2-punkt-3"><article class="legalP" id="kapittel-1-foreslåttparagraf-13-nummer-2-punkt-3-ledd-1">ved rettskraftig dom er kjent skyldig i straffbare forhold som angår den yrkesmessige vandel,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-13-nummer-2-punkt-4"><article class="legalP" id="kapittel-1-foreslåttparagraf-13-nummer-2-punkt-4-ledd-1">i sitt yrke har gjort seg skyldig i alvorlige forsømmelser mot faglige og etiske krav i vedkommende bransje,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-13-nummer-2-punkt-5"><article class="legalP" id="kapittel-1-foreslåttparagraf-13-nummer-2-punkt-5-ledd-1">ikke har oppfylt sine forpliktelser vedrørende innbetaling av skatter og avgifter i samsvar med lovbestemmelser i den stat hvor han er etablert, eller</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-13-nummer-2-punkt-6"><article class="legalP" id="kapittel-1-foreslåttparagraf-13-nummer-2-punkt-6-ledd-1">har gitt grovt misvisende eller feilaktige opplysninger eller unnlatt å gi opplysninger i henhold til det som kreves etter konkurransegrunnlaget, etter paragrafen her eller etter § 12.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-13-nummer-3">(3) Når oppdragsgiveren krever bevis for at tilbyderen ikke er i en situasjon som nevnt i annet ledd bokstav a), b) c), e) eller f), kan følgende dokumentasjon godtas som tilstrekkelig bevis:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-13-nummer-3-punkt-1"><article class="legalP" id="kapittel-1-foreslåttparagraf-13-nummer-3-punkt-1-ledd-1">for så vidt gjelder forhold nevnt i bokstav a), b) eller c): utdrag fra politiregister eller konkursregister. I mangel av dette, et tilsvarende dokument som viser at kravene er tilfredsstilt, utstedt av en retts- eller forvaltningsmyndighet i anbyderens hjemstat eller nåværende oppholdsstat, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-13-nummer-3-punkt-2"><article class="legalP" id="kapittel-1-foreslåttparagraf-13-nummer-3-punkt-2-ledd-1">For så vidt gjelder bokstav e) eller f): attest utstedt av vedkommende myndighet i den berørte staten.</article></article></li></ul></article></article><article class="futureLegalArticle" data-name="§22" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Avvisning på grunn av forventet mislighold</span></span><article class="legalP" id="kapittel-1-foreslåttparagraf-14-ledd-1">Oppdragsgiver har rett til å avvise tilbud fra tilbydere som ikke kan forventes å oppfylle kontrakten på en tilfredsstillende måte.</article></article><article class="futureLegalArticle" data-name="§23" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Ettersending av opplysninger og dokumentasjon</span></span><article class="legalP" id="kapittel-1-foreslåttparagraf-15-ledd-1">Oppdragsgiver kan anmode tilbydere om å ettersende, supplere, klargjøre eller utdype mottatte opplysninger og dokumentasjon innen en kort tilleggsfrist dersom opplysningene eller dokumentasjonen inneholder eller synes å inneholde feil eller mangler, eller dersom bestemte dokumenter mangler. Dette gjelder både ved anbudskonkurranser og ved konkurranser med forhandling.</article></article><article class="futureLegalArticle" data-name="§24" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Gjennomføring av konkurranse med forhandling</span></span><article class="legalP" id="kapittel-1-foreslåttparagraf-16-ledd-1">Ved konkurranser med forhandling har oppdragsgiver rett, men ikke plikt til å forhandle med tilbyderne. Dersom det gjennomføres forhandlinger, har oppdragsgiver rett til å redusere det antall tilbud som det skal forhandles om. Reduksjonen skal skje på bakgrunn av tildelingskriteriene. Oppdragsgiver skal i forhandlingene ikke uten samtykke gi øvrige tilbydere tilgang til opplysninger som det vil være av konkurransemessig betydning å hemmeligholde. Oppdragsgiver skal for øvrig gjennomføre forhandlingene basert på et prinsipp om likebehandling.</article></article><article class="futureLegalArticle" data-name="§25" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Avlysning av konkurransen og totalforkastelse</span></span><article class="numberedLegalP" data-numerator="1" id="kapittel-1-foreslåttparagraf-17-nummer-1">(1) Oppdragsgiver kan avlyse konkurransen, eller deler av konkurransen, med øyeblikkelig virkning dersom det foreligger saklig grunn.</article><article class="numberedLegalP" data-numerator="2" id="kapittel-1-foreslåttparagraf-17-nummer-2">(2) Oppdragsgiver kan forkaste alle tilbud dersom resultatet av konkurransen gir saklig grunn for det.</article><article class="numberedLegalP" data-numerator="3" id="kapittel-1-foreslåttparagraf-17-nummer-3">(3) Saklig grunn skal blant annet anses å foreligge i tilfeller der det foreligger ingen eller bare ett gyldig tilbud, eventuelt etter at andre tilbud er avvist, tilfeller der samtlige tilbud overstiger budsjettet for anskaffelsen og tilfeller der det er tatt konkrete forbehold vedrørende avlysning i konkurransegrunnlaget.</article><article class="numberedLegalP" data-numerator="4" id="kapittel-1-foreslåttparagraf-17-nummer-4">(4) Oppdragsgiver skal informere alle som har deltatt i konkurransen om beslutning fattet i henhold til denne paragrafen, og om det vil bli gjennomført ny konkurranse.</article></article><article class="futureLegalArticle" data-name="§26" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Kriterier for valg av tilbud</span></span><article class="legalP" id="kapittel-1-foreslåttparagraf-18-ledd-1">Oppdragsgiver skal basere tildelingen av en kontrakt enten på hvilket tilbud som har det laveste kompensasjonskrav eller på hvilket tilbud som samlet sett er økonomisk mest fordelaktig. Dersom oppdragsgiver baserer tildelingen av kontrakten på det tilbudet som er det økonomisk mest fordelaktige, kan det blant annet benyttes slike kriterier som kompensasjonskrav, billettpriser, kapasitet, tjenestekvalitet, billettsystemer og miljøvennlighet. Tildelingskriteriene skal oppgis i konkurransegrunnlaget.</article></article><article class="futureLegalArticle" data-name="§27" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Omgjøring av tildelingsbeslutningen</span></span><article class="legalP" id="kapittel-1-foreslåttparagraf-19-ledd-1">Tildelingsbeslutningen kan omgjøres dersom oppdragsgiver finner at den er fattet i strid med denne forskriften eller lufttransportforordningen.</article></article><article class="futureLegalArticle" data-name="§28" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Kontraktsinngåelse</span></span><article class="legalP" id="kapittel-1-foreslåttparagraf-20-ledd-1">Kontrakt anses inngått når begge parter har signert kontrakten.</article></article> <article class="defaultP" margin-top="true">Nåværende § 26 blir ny § 29.</article> <article class="defaultP" margin-top="true">Nåværende § 27 blir ny § 30.</article> <article class="defaultP" margin-top="true">Nåværende § 28 blir ny § 31.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-04-18-387/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>