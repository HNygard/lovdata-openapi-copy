<!DOCTYPE html><html lang="no"><head><title>Forskrift om endring i forskrift om bokføring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-20-1752</dd><dt class="dokid">DokumentID</dt><dd class="dokid">LTI/forskrift/2016-12-20-1752</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 18 s 2954</dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-01-1558</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-11-19-73/§10a</li></ul></dd><dt class="dateOfPublication">Kunngjort</dt><dd class="dateOfPublication">2016-12-27 14:50</dd><dt class="journalNumber">Journalnummer</dt><dd class="journalNumber">2016-1420</dd><dt class="titleShort">Korttittel</dt><dd class="titleShort">Endr. i forskrift om bokføring</dd><dt class="title">Tittel</dt><dd class="title">Forskrift om endring i forskrift om bokføring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 20. desember 2016 med hjemmel i lov 19. november 2004 nr. 73 om bokføring (bokføringsloven) § 10a.</dd><dt class="refid">RefID</dt><dd class="refid">forskrift/2016-12-20-1752</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bokføring<ul class="tocSubUl"><li>I<ul class="tocSubUl"><li>§ 5-3-1. Definisjoner</li><li>§ 5-3-2. Registreringer i kassasystemet</li><li>§ 5-3-3. Forbud mot andre kassasystemer enn de som har produkterklæring</li><li>§ 5-3-4. Krav til bruk av kassaskuff</li><li>§ 5-3-5. Utskrift av salgskvittering mv.</li><li>§ 5-3-6. Krav til dokumentasjon av returer mv.</li><li>§ 5-3-7. Krav til dokumentasjon av andre korreksjonsposter</li><li>§ 5-3-8. Registrering av vekselkasse og krav til dokumentasjon ved uttak av kontanter</li><li>§ 5-3-9. Bruk av felles kassasystem</li><li>§ 5-3-10. Overføring av opplysninger til annet oppbevaringsmedium</li><li>§ 5-3-11. Reserveløsninger</li><li>§ 5-3-12. Krav til innhold mv. i salgsdokument</li><li>§ 5-3-13. Dokumentasjon av hver enkelt salgstransaksjon mv.</li><li>§ 5-3-14. Dagsoppgjør</li><li>§ 5-3-15. Oppbevaring og tilgjengelighet</li><li>§ 5-4-1. Ambulerende og sporadisk kontantsalg mv.</li><li>§ 5-4-2. Oppsøkende salg til publikum</li><li>§ 5-4-7. Dispensasjon</li><li>§ 8-2-1. Taksameter</li><li>8-2-2. Krav til innholdet i salgsdokumentet</li><li>§ 8-2-3. Dokumentasjon av kontantsalg</li><li>§ 8-2-4. Kassaavstemming</li><li>§ 8-2-5. Oppbevaring</li><li>§ 8-2-6. Dispensasjon</li><li>§ 8-5-3. Kassasystem mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-20-1752" id="dokument"><h1>Forskrift om endring i forskrift om bokføring</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-20-1752/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. desember 2004 nr. 1558 om bokføring gjøres følgende endringer:</article> <article class="defaultP" margin-top="true">§ 5-3-1 skal lyde:</article><article class="futureLegalArticle" data-name="§5-3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-3-1</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">I dette kapittel menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>kontantsalg</i>: salg av varer og tjenester der kjøpers betalingsforpliktelse overfor selger gjøres opp ved levering, ved bruk av betalingskort eller kontanter som betalingsmiddel. Salg over internett eller ved oppkrav anses ikke som kontantsalg,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>betalingskort</i>: debetkort, kredittkort og faktureringskort,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>kontanter</i>: andre betalingsmidler enn betalingskort,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>kassasystem</i>: kassaapparat eller annet elektronisk system for registrering av kontantsalg og utskrift av salgskvittering,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>kassaskuff</i>: oppbevaringsplass for betalingsmiddel som registreres i et kassasystem,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1"><i>kassapunkt</i>: en enhet innen et kassasystem som kan avslutte et kontantsalg ved å beordre utskrift av en salgskvittering,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1"><i>kassasystemets ID-nummer</i>: en unik identifikator for kassasystemet,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1"><i>skuffeåpning (nullinnslag)</i>: integrert kassaskuff åpnes uten at det har skjedd noen registrering av kontantsalg eller tilbakebetaling,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1"><i>salgskvittering</i>: utskrift fra kassasystem som viser gjennomført kontantsalgstransaksjon,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-1-punkt-10"><article class="legalP" id="kapittel-1-foreslåttparagraf-1-ledd-1-punkt-10-ledd-1"><i>returkvittering</i>: utskrift fra kassasystemet som viser at tidligere utskrevet salgskvittering inneholder feilaktige opplysninger eller opplysninger om tilbakebetaling for prisjusterte eller returnerte varer eller tjenester,</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-1-ledd-1-punkt-11"><article class="legalP" id="kapittel-1-foreslåttparagraf-1-ledd-1-punkt-11-ledd-1"><i>utleveringskvittering</i>: bekreftelse for kredittsalg,</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-1-ledd-1-punkt-12"><article class="legalP" id="kapittel-1-foreslåttparagraf-1-ledd-1-punkt-12-ledd-1"><i>løpende anvendelse</i>: all bruk av kassasystemet, blant annet registrering av salg mv. og utskrift av kvitteringer som nevnt i bokstavene i til k, endring av priser, korreksjoner, skuffeåpninger (nullinnslag), utskrift av rapporter og lignende, samt endringer av programvare og midlertidig tilkobling av ekstern programvare,</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-1-ledd-1-punkt-13"><article class="legalP" id="kapittel-1-foreslåttparagraf-1-ledd-1-punkt-13-ledd-1"><i>elektronisk journal</i>: dokumentasjon av den løpende anvendelsen av kassasystemet i elektronisk form,</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-1-ledd-1-punkt-14"><article class="legalP" id="kapittel-1-foreslåttparagraf-1-ledd-1-punkt-14-ledd-1"><i>Z-rapport</i>: sammenstilling av dagens registreringer i kassasystemet,</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-1-ledd-1-punkt-15"><article class="legalP" id="kapittel-1-foreslåttparagraf-1-ledd-1-punkt-15-ledd-1"><i>X-rapport</i>: sammenstilling av registreringer i kassasystemet siden forrige Z-rapport.</article></article></li></ul></article></article> <article class="defaultP" margin-top="true">§ 5-3-2 skal lyde:</article><article class="futureLegalArticle" data-name="§5-3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-3-2</span>. <span class="legalArticleTitle">Registreringer i kassasystemet</span></span><article class="legalP" id="kapittel-1-foreslåttparagraf-2-ledd-1">Bokføringspliktige skal registrere kontantsalg fortløpende i et kassasystem med produkterklæring som tilfredsstiller kravene i kassasystemlova og kassasystemforskrifta med mindre annet er bestemt i denne forskrift. Også annen løpende anvendelse av kassasystemet skal registreres fortløpende i kassasystemet. Registrering i kassasystemet skal omfatte all den informasjon som kreves spesifisert på X-rapport, Z-rapport og kvitteringer etter kassasystemforskrifta § 2-8 (§ 2-8-1 til § 2-8-7).</article><article class="legalP" id="kapittel-1-foreslåttparagraf-2-ledd-2">Kontantsalget skal registreres på den enkelte operatør hvis systemet har slik funksjonalitet.</article><article class="legalP" id="kapittel-1-foreslåttparagraf-2-ledd-3">Tips kan registreres særskilt i kassasystemet hvis systemet har slik funksjonalitet og kontanttips oppbevares i kassaskuffen. Registrering skal da også omfatte tips betalt med betalingskort mv. Dersom tips ikke registreres særskilt på kassasystemet, kan kontanttips ikke oppbevares i kassaskuffen.</article></article> <article class="defaultP" margin-top="true">Nåværende § 5-3-4 oppheves. Nye § 5-3-3 til § 5-3-11 skal lyde:</article><article class="futureLegalArticle" data-name="§5-3-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-3-3</span>. <span class="legalArticleTitle">Forbud mot andre kassasystemer enn de som har produkterklæring</span></span><article class="legalP" id="kapittel-1-foreslåttparagraf-3-ledd-1">Det kan bare benyttes kassasystemer i virksomheten som det foreligger produkterklæring for etter kassasystemlova § 5.</article></article><article class="futureLegalArticle" data-name="§5-3-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-3-4</span>. <span class="legalArticleTitle">Krav til bruk av kassaskuff</span></span><article class="legalP" id="kapittel-1-foreslåttparagraf-4-ledd-1">Bokføringspliktig skal oppbevare kontanter i integrert kassaskuff. Dersom kontantsalget blir registrert i kassasystemet på den enkelte operatør, kan operatøren likevel benytte pengebelte eller lignende for å oppbevare kontanter for virksomheten.</article><article class="legalP" id="kapittel-1-foreslåttparagraf-4-ledd-2">Integrert kassaskuff skal lukkes umiddelbart etter at betaling for kontantsalget er mottatt. Det samme gjelder dersom kassaskuffen har vært åpnet for andre formål som veksling eller inn- og utbetalinger.</article><article class="legalP" id="kapittel-1-foreslåttparagraf-4-ledd-3">Dersom flere bokføringspliktige bruker felles kassasystem, jf. § 5-3-9, må minst en av de bokføringspliktige bruke integrert kassaskuff for oppbevaring av betalingsmidlene. Dersom det ikke er mulig å holde betalingsmidlene fra flere bokføringspliktige brukere adskilt i kassaskuffen, skal øvrige brukere oppbevare betalingsmidlene i egne kassaskuffer.</article></article><article class="futureLegalArticle" data-name="§5-3-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5-3-5</span>. <span class="legalArticleTitle">Utskrift av salgskvittering mv.</span></span><article class="legalP" id="kapittel-1-foreslåttparagraf-5-ledd-1">Ved hvert salg skal det skrives ut en salgskvittering fra kassasystemet som skal fremlegges for kunden. Dersom kassasystemet også brukes til å registrere kredittsalg som blir fakturert på et senere tidspunkt, skal det skrives ut en utleveringskvittering.</article><article class="legalP" id="kapittel-1-foreslåttparagraf-5-ledd-2">Salgskvittering og utleveringskvittering kan sendes kunden elektronisk.</article></article><article class="futureLegalArticle" data-name="§5-3-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-3-6</span>. <span class="legalArticleTitle">Krav til dokumentasjon av returer mv.</span></span><article class="legalP" id="kapittel-1-foreslåttparagraf-6-ledd-1">Ved returer skal det skrives ut en særskilt returkvittering. Ved returer hvor det samtidig skjer en ny salgstransaksjon kan returen fremgå av salgskvitteringen.</article><article class="legalP" id="kapittel-1-foreslåttparagraf-6-ledd-2">Dersom det er registrert feil betalingsmiddel på salgskvittering, skal det enten tas ut returkvittering som korrigerer feilen og ny salgskvittering med angivelse av rett betalingsmiddel eller en kvittering som har referanse til salgskvitteringens nummer og som kun viser endringen av betalingsmiddel. Dokumentasjonen skal skrives ut og tilbys kunden.</article></article><article class="futureLegalArticle" data-name="§5-3-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5-3-7</span>. <span class="legalArticleTitle">Krav til dokumentasjon av andre korreksjonsposter</span></span><article class="legalP" id="kapittel-1-foreslåttparagraf-7-ledd-1">Det skal foreligge dokumentasjon av korreksjonsposter med angivelse av beløp og årsak.</article><article class="legalP" id="kapittel-1-foreslåttparagraf-7-ledd-2">Dersom korreksjonen gjelder tidligere registrert salg, skal det foreligge ytterligere dokumentasjon som underbygger korreksjonen. Tilbakebetaling til kunde, herunder ved returer, skal dokumenteres med kundens signatur og telefonnummer.</article></article><article class="futureLegalArticle" data-name="§5-3-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 5-3-8</span>. <span class="legalArticleTitle">Registrering av vekselkasse og krav til dokumentasjon ved uttak av kontanter</span></span><article class="legalP" id="kapittel-1-foreslåttparagraf-8-ledd-1">Ved salgsdagens begynnelse skal vekselkassen registreres i kassasystemet.</article><article class="legalP" id="kapittel-1-foreslåttparagraf-8-ledd-2">Uttak av kontanter fra kassaskuffen i løpet av dagen skal dokumenteres særskilt. Dokumentasjonen skal minst inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-2-punkt-1"><article class="legalP" id="kapittel-1-foreslåttparagraf-8-ledd-2-punkt-1-ledd-1">dato og klokkeslett</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-2-punkt-2"><article class="legalP" id="kapittel-1-foreslåttparagraf-8-ledd-2-punkt-2-ledd-1">beløp</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-2-punkt-3"><article class="legalP" id="kapittel-1-foreslåttparagraf-8-ledd-2-punkt-3-ledd-1">hvem som har gjort uttaket.</article></article></li></ul><p class="leddfortsettelse">Dokumentasjonen skal oppbevares i kassaskuffen.</p></article></article><article class="futureLegalArticle" data-name="§5-3-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 5-3-9</span>. <span class="legalArticleTitle">Bruk av felles kassasystem</span></span><article class="legalP" id="kapittel-1-foreslåttparagraf-9-ledd-1">Flere bokføringspliktige kan benytte felles kassasystem hvis kassasystemet er tilrettelagt for dette, jf. kassasystemforskrifta § 2-5 femte ledd.</article><article class="legalP" id="kapittel-1-foreslåttparagraf-9-ledd-2">Når flere bokføringspliktige benytter felles kassasystem skal betalingsmidlene holdes adskilt, jf. § 5-3-4 tredje ledd, og det skal foretas individuelle dagsoppgjør.</article></article><article class="futureLegalArticle" data-name="§5-3-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 5-3-10</span>. <span class="legalArticleTitle">Overføring av opplysninger til annet oppbevaringsmedium</span></span><article class="legalP" id="kapittel-1-foreslåttparagraf-10-ledd-1">Dersom lagringsminnet på kassasystemet er fullt skal opplysningene i elektronisk journal umiddelbart overføres til annet elektronisk lagringsmedium, jf. kassasystemforskrifta § 2-7 første ledd.</article></article><article class="futureLegalArticle" data-name="§5-3-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 5-3-11</span>. <span class="legalArticleTitle">Reserveløsninger</span></span><article class="legalP" id="kapittel-1-foreslåttparagraf-11-ledd-1">Dersom det oppstår feil i et kassasystem, og feilen medfører at kravene i kassasystemlova § 3 eller kassasystemforskrifta § 2-1 til § 2-8 ikke oppfylles, skal feilen rettes uten ugrunnet opphold. Inntil feilen er rettet skal den bokføringspliktige ta i bruk hensiktsmessige reserveløsninger.</article></article> <article class="defaultP" margin-top="true">Nåværende § 5-3-2a blir ny § 5-3-12. § 5-3-12 skal lyde:</article><article class="futureLegalArticle" data-name="§5-3-12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 5-3-12</span>. <span class="legalArticleTitle">Krav til innhold mv. i salgsdokument</span></span><article class="legalP" id="kapittel-1-foreslåttparagraf-12-ledd-1">Kassasystemet skal skrive salgsdokument (salgskvittering) til kunden for hvert salg og beløpet som registreres på kassasystem med display skal være lett synlig for kunden med mindre det er vanskelig gjennomførbart.</article><article class="legalP" id="kapittel-1-foreslåttparagraf-12-ledd-2">Salgskvittering skal, med de unntak som følger av tredje og fjerde ledd, inneholde de opplysninger som følger av delkapittel 5-1 og kassasystemforskrifta § 2-8-4. Salgskvitteringen skal dessuten angi klokkeslett for salget.</article><article class="legalP" id="kapittel-1-foreslåttparagraf-12-ledd-3">Selger kan fravike krav om angivelse av kjøper, jf. § 5-1-1 nr. 2, ved kontantsalg fra detaljist. Dette gjelder likevel ikke når kjøper er bokføringspliktig, herunder når en ansatt kjøper på vegne av sin bokføringspliktige arbeidsgiver, og varen eller tjenesten er beregnet for videresalg eller som direkte innsatsfaktor i produksjon eller tjenesteleveranse, og vederlaget er over kr 1&#xa0;000 inklusive merverdiavgift eller hvor kjøpet gjelder drivstoff til bruk i person- eller varetransport. Selger kan heller ikke fravike kravet om angivelse av kjøper dersom vederlaget er på kr 40&#xa0;000 eller mer inklusive merverdiavgift og det betales med kontanter. Selger plikter i alle tilfelle å angi kjøper på dennes kvittering dersom kjøper ber om dette, jf. § 5-5-1 annet ledd. I slike tilfeller skal selger signere og stemple kvitteringen.</article><article class="legalP" id="kapittel-1-foreslåttparagraf-12-ledd-4">Ved kontantsalg fra detaljist kan enkeltinnslag angis per varegruppe dersom detaljert beskrivelse av art, jf. § 5-1-1 nr. 3, vanskelig lar seg gjennomføre. Selger plikter i slike tilfeller å utstede ytterligere spesifikasjon dersom kjøper ber om dette.</article></article> <article class="defaultP" margin-top="true">Ny § 5-3-13 skal lyde:</article><article class="futureLegalArticle" data-name="§5-3-13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 5-3-13</span>. <span class="legalArticleTitle">Dokumentasjon av hver enkelt salgstransaksjon mv.</span></span><article class="legalP" id="kapittel-1-foreslåttparagraf-13-ledd-1">Registrert kontantsalg og annen løpende anvendelse av kassasystemet skal dokumenteres med elektronisk journal.</article></article> <article class="defaultP" margin-top="true">Nåværende § 5-3-3 blir ny § 5-3-14 og skal lyde:</article><article class="futureLegalArticle" data-name="§5-3-14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 5-3-14</span>. <span class="legalArticleTitle">Dagsoppgjør</span></span><article class="legalP" id="kapittel-1-foreslåttparagraf-14-ledd-1">Ved dagens slutt skal det utarbeides en Z-rapport fra hvert enkelt kassapunkt. Z-rapporten skal enten skrives ut på papir eller lagres elektronisk i kassasystemet slik at den til enhver tid kan skrives ut på papir.</article><article class="legalP" id="kapittel-1-foreslåttparagraf-14-ledd-2">Tilsvarende skal det ved dagens slutt utarbeides rapport fra hver enkelt betalingsterminal over de betalinger og uttak som er registrert. Den delen av betalingene som gjelder tips skal fremgå særskilt. Rapporten skal være forløpende nummerert med maskinelt tildelte nummer.</article><article class="legalP" id="kapittel-1-foreslåttparagraf-14-ledd-3">Kontantbeholdningen skal telles daglig og sammenholdes med opplysningene på Z-rapporter. Opplysninger fra betalingsterminal om betalinger ved bruk av betalingskort skal sammenholdes med tilsvarende opplysninger på Z-rapport. Eventuelle differanser skal forklares. Avstemmingen skal foretas for det enkelte kassapunkt. Hvis kassapunktene betjenes av flere operatører som har egen kassaskuff, skal avstemmingen foretas for hver enkelt operatør.</article><article class="legalP" id="kapittel-1-foreslåttparagraf-14-ledd-4">Hvis tips ikke er registrert på kassasystemet, jf. § 5-3-2 tredje ledd, skal kontanttips telles opp særskilt og fremgå av dagsoppgjøret.</article><article class="legalP" id="kapittel-1-foreslåttparagraf-14-ledd-5">Dagsoppgjøret skal dateres og det skal fremgå hvem som har foretatt opptelling av kontantbeholdningen og avstemt kontantsalget.</article></article> <article class="defaultP" margin-top="true">Ny § 5-3-15 skal lyde:</article><article class="futureLegalArticle" data-name="§5-3-15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 5-3-15</span>. <span class="legalArticleTitle">Oppbevaring og tilgjengelighet</span></span><article class="legalP" id="kapittel-1-foreslåttparagraf-15-ledd-1">Z-rapport og rapport fra betalingsterminal skal oppbevares sammen med avstemmingen av kontantsalget.</article><article class="legalP" id="kapittel-1-foreslåttparagraf-15-ledd-2">Kassasystemet må i sin helhet befinne seg i Norge. Elektronisk journal skal til enhver tid oppbevares i Norge og opplysningene skal være tilgjengelige elektronisk i hele oppbevaringstiden. Kassasystemet kan likevel bringes midlertidig ut av Norge når dette skjer som ledd i registrering av kontantsalg mv. om bord på et transportmiddel til eller fra utlandet.</article><article class="legalP" id="kapittel-1-foreslåttparagraf-15-ledd-3">Systembeskrivelse som nevnt i kassasystemlova § 3 annet ledd skal oppbevares slik at den er lett tilgjengelig for offentlige kontrollmyndigheter.</article></article> <article class="defaultP" margin-top="true">§ 5-4-1 skal lyde:</article><article class="futureLegalArticle" data-name="§5-4-1" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 5-4-1</span>. <span class="legalArticleTitle">Ambulerende og sporadisk kontantsalg mv.</span></span><article class="legalP" id="kapittel-1-foreslåttparagraf-16-ledd-1">For bokføringspliktige som driver ambulerende eller sporadisk kontantsalg som ikke overstiger 3 ganger folketrygdens grunnbeløp i løpet av et regnskapsår for så vidt gjelder denne virksomheten, gjelder ikke kravene i § 5-3-2. Det samme gjelder bokføringspliktige med kontantsalg som ikke overstiger kr 50&#xa0;000 eksklusive merverdiavgift i løpet av et regnskapsår. Bokføringspliktige som nevnt i første og annet punktum kan dokumentere kontantsalg fortløpende i innbundet bok, der sidene er forhåndsnummererte, ved gjenpart av daterte forhåndsnummererte salgsbilag eller ved oppstilling over ut- og innleverte varer og kontanter. Oppstillingen skal være datert og signert. Det skal skrives ut kvittering dersom kunden ber om det.</article><article class="legalP" id="kapittel-1-foreslåttparagraf-16-ledd-2">Som daterte, forhåndsnummererte salgsbilag etter første ledd tredje punktum, regnes også forhåndsnummererte billetter. Det skal fremgå av salgsbilaget i hvilken grad det er gitt rabatt eller fribillett. Hvis rabatt eller fribillett er gitt på grunnlag av medlemskap eller lignende, skal det opplyses om dette.</article><article class="legalP" id="kapittel-1-foreslåttparagraf-16-ledd-3">Kontantsalg kreves ikke registrert i et kassasystem dersom den bokføringspliktige utsteder salgsdokument (kontantfaktura) i samsvar med delkapittel 5-1.</article></article> <article class="defaultP" margin-top="true">§ 5-4-2 skal lyde:</article><article class="futureLegalArticle" data-name="§5-4-2" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 5-4-2</span>. <span class="legalArticleTitle">Oppsøkende salg til publikum</span></span><article class="legalP" id="kapittel-1-foreslåttparagraf-17-ledd-1">Ved oppsøkende salg til publikum på idrettsarrangementer, konserter og lignende, kan daglig salg fra hver enkelt selger registreres som ett beløp på kassasystemet. Ved registrering som nevnt i første punktum og for bokføringspliktige som ikke har plikt til å benytte kassasystem, må dokumentasjonen av kontantsalget vise ut- og innleverte varer og kontanter. Oppgjørene skal telles og signeres av to personer.</article></article> <article class="defaultP" margin-top="true">§ 5-4-3 nytt annet ledd skal lyde:</article><article class="legalP" id="kapittel-1-ledd-2">Unntaket i første ledd gjelder ikke drivstoff-, parkerings- og billettautomater. Unntaket gjelder heller ikke andre automater med funksjonalitet til å skrive salgskvittering. For dagsoppgjør gjelder likevel bestemmelsen i § 5-4-5.</article> <article class="defaultP" margin-top="true">§ 5-4-7 skal lyde:</article><article class="futureLegalArticle" data-name="§5-4-7" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 5-4-7</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-18-ledd-1">Departementet kan i særlige tilfeller gjøre ytterligere unntak fra kravet til kassasystem i delkapittel 5-3.</article></article> <article class="defaultP" margin-top="true">§ 5-5-1 første ledd skal lyde:</article><article class="legalP" id="kapittel-1-ledd-3">Kjøpsdokumentet skal være salgsdokumentet selger har utstedt, og skal inneholde de opplysningene som fremgår av delkapittel 5-1 og § 5-3-12.</article> <article class="defaultP" margin-top="true">§ 8-2-1 skal lyde:</article><article class="futureLegalArticle" data-name="§8-2-1" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 8-2-1</span>. <span class="legalArticleTitle">Taksameter</span></span><article class="legalP" id="kapittel-1-foreslåttparagraf-19-ledd-1">Bokføringspliktige som driver taxinæring skal registrere kontant- og kredittsalg ved bruk av taksameter som tilfredsstiller kravene i forskrift 1. oktober 2009 nr. 1226 om krav til taksametre.</article></article> <article class="defaultP" margin-top="true">Ny § 8-2-2 skal lyde:</article><article class="futureLegalArticle" data-name="8-2-2" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">8-2-2</span>. <span class="legalArticleTitle">Krav til innholdet i salgsdokumentet</span></span><article class="legalP" id="kapittel-1-foreslåttparagraf-20-ledd-1">Ved kontantsalg skal taksameteret skrive salgsdokument (salgskvittering) til kunden for hvert salg. Kvitteringen skal inneholde opplysninger som nevnt i § 5-3-12.</article></article> <article class="defaultP" margin-top="true">Nåværende § 8-2-2 blir ny § 8-2-3 og skal lyde:</article><article class="futureLegalArticle" data-name="§8-2-3" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 8-2-3</span>. <span class="legalArticleTitle">Dokumentasjon av kontantsalg</span></span><article class="legalP" id="kapittel-1-foreslåttparagraf-21-ledd-1">Kontantsalget skal dokumenteres ved bruk av skiftlapper og rapport fra taksameteret som viser hver enkelt salgstransaksjon, jf. § 8-2-2. Skiftlappene skal nummereres fortløpende av systemet og inneholde løyvenummeret og taksameterets serienummer.</article><article class="legalP" id="kapittel-1-foreslåttparagraf-21-ledd-2">Skiftlappen skal for hvert skift inneholde følgende opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-21-ledd-2-punkt-1"><article class="legalP" id="kapittel-1-foreslåttparagraf-21-ledd-2-punkt-1-ledd-1">skiftets dato</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-21-ledd-2-punkt-2"><article class="legalP" id="kapittel-1-foreslåttparagraf-21-ledd-2-punkt-2-ledd-1">klokkeslett for skiftets begynnelse og slutt</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-21-ledd-2-punkt-3"><article class="legalP" id="kapittel-1-foreslåttparagraf-21-ledd-2-punkt-3-ledd-1">antall turer</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-21-ledd-2-punkt-4"><article class="legalP" id="kapittel-1-foreslåttparagraf-21-ledd-2-punkt-4-ledd-1">brutto innkjørt beløp fordelt på kontant og kreditt</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-21-ledd-2-punkt-5"><article class="legalP" id="kapittel-1-foreslåttparagraf-21-ledd-2-punkt-5-ledd-1">kontanttips og tips som betales med betalingskort mv.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-21-ledd-2-punkt-6"><article class="legalP" id="kapittel-1-foreslåttparagraf-21-ledd-2-punkt-6-ledd-1">totale og besatte kilometer</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-21-ledd-2-punkt-7"><article class="legalP" id="kapittel-1-foreslåttparagraf-21-ledd-2-punkt-7-ledd-1">sjåførens navn og fødselsnummer eller annen identifikasjonskode</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-21-ledd-2-punkt-8"><article class="legalP" id="kapittel-1-foreslåttparagraf-21-ledd-2-punkt-8-ledd-1">akkumulerte tall for totale kilometer og totalt innkjørt i kroner. Kilometer og kroner skal oppgis med henholdsvis minimum seks- og nisifrede tall.</article></article></li></ul></article><article class="legalP" id="kapittel-1-foreslåttparagraf-21-ledd-3">Skiftlapper skal ved utskrift signeres fortløpende med fullt navn av skiftets sjåfør.</article><article class="legalP" id="kapittel-1-foreslåttparagraf-21-ledd-4">Dersom skiftlappsystemet på grunn av feil, strømbrudd eller lignende midlertidig er ute av drift skal årsaken dokumenteres. I disse tilfellene skal det benyttes forhåndsnummererte manuelle skiftlapper. Besatte kilometer, jf. annet ledd nr. 6 kan i slike tilfeller unnlates spesifisert. For øvrig gjelder § 5-3-11 så langt den passer.</article></article> <article class="defaultP" margin-top="true">Ny § 8-2-4 skal lyde:</article><article class="futureLegalArticle" data-name="§8-2-4" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 8-2-4</span>. <span class="legalArticleTitle">Kassaavstemming</span></span><article class="legalP" id="kapittel-1-foreslåttparagraf-22-ledd-1">For hvert skift skal det foretas en avstemming hvor opptalt kassabeholdning mv. sammenholdes med kontantsalg ifølge skiftlapp. Avstemmingen skal dateres og det skal fremgå hvem som har foretatt avstemmingen.</article></article> <article class="defaultP" margin-top="true">Nåværende § 8-2-3 blir ny § 8-2-5 og skal lyde.</article><article class="futureLegalArticle" data-name="§8-2-5" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 8-2-5</span>. <span class="legalArticleTitle">Oppbevaring</span></span><article class="legalP" id="kapittel-1-foreslåttparagraf-23-ledd-1">Dokumentasjon som nevnt i § 8-2-3 og § 8-2-4 skal oppbevares i fem år etter regnskapsårets slutt.</article></article> <article class="defaultP" margin-top="true">Ny § 8-2-6 skal lyde:</article><article class="futureLegalArticle" data-name="§8-2-6" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 8-2-6</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-24-ledd-1">Departementet kan i særlige tilfeller gjøre unntak fra kravet til taksameter i § 8-2-1.</article></article> <article class="defaultP" margin-top="true">§ 8-5-3 skal lyde:</article><article class="futureLegalArticle" data-name="§8-5-3" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 8-5-3</span>. <span class="legalArticleTitle">Kassasystem mv.</span></span><article class="legalP" id="kapittel-1-foreslåttparagraf-25-ledd-1">Salg av mat og drikke mv. fra restaurant eller annet serveringssted skal registreres fortløpende på kassasystem som nevnt i denne forskrift § 5-3-2, selv om betaling skjer når gjesten forlater serveringsstedet. Slik registrering skal enten skje ved at salget registreres fortløpende på bordnummer eller lignende, mens kvittering tas ut når gjesten skal betale, eller ved at salget registreres hver gang det serveres mat eller drikke mv. med samtidig utskriving av kvittering fra kassasystemet.</article><article class="legalP" id="kapittel-1-foreslåttparagraf-25-ledd-2">Opplysninger om gjester som gis fri adgang eller fri garderobe på grunnlag av medlemskap eller lignende skal registreres på kassasystemet. Opplysningene skal spesifiseres i X- og Y-rapport med angivelse av antall for hver tjenestegruppe, jf. kassasystemforskrifta § 2-8-2 og § 2-8-3.</article></article> <article class="defaultP" margin-top="true">Nåværende § 8-5-4 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-20-1752/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft fra 1. januar 2019.</article></section></main></body></html>