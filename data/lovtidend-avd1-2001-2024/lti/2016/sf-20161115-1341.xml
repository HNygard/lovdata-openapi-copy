<!DOCTYPE html><html lang="no"><head><title>Forskrift om bruk av og orden i havner og farvann for Longyearbyen lokalstyre, Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-11-15-1341</dd><dt class="dokid">DokumentID</dt><dd class="dokid">LTI/forskrift/2016-11-15-1341</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2389</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-07-28-1031</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-04-17-19/§14</li><li>lov/2009-04-17-19/§42</li><li>forskrift/2009-12-30-1846</li></ul></dd><dt class="dateOfPublication">Kunngjort</dt><dd class="dateOfPublication">2016-11-22 14:20</dd><dt class="journalNumber">Journalnummer</dt><dd class="journalNumber">2016-1097</dd><dt class="titleShort">Korttittel</dt><dd class="titleShort">Forskrift om havner og farvann for Longyearbyen lokalstyre</dd><dt class="title">Tittel</dt><dd class="title">Forskrift om bruk av og orden i havner og farvann for Longyearbyen lokalstyre, Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Longyearbyen lokalstyre 15. november 2016 med hjemmel i lov 17. april 2009 nr. 19 om havner og farvann (havne- og farvannsloven) § 14 første ledd og 42 første ledd og forskrift 30. desember 2009 nr. 1846 om havner og farvann på Svalbard.</dd><dt class="refid">RefID</dt><dd class="refid">forskrift/2016-11-15-1341</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av og orden i havner og farvann for Longyearbyen lokalstyre, Svalbard<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Krav ved opphold i havnen og ved kai</li><li>§ 4. Pålegg om taubåtassistanse, forsvarlig fortøyning, oppankring og flytting</li><li>§ 5. Plikt til å varsle om skade</li><li>§ 6. Krav om tillatelse for å dykke</li><li>§ 7. Luftfartøy</li><li>§ 8. Krav ved passering</li><li>§ 9. Forbud mot snøtømming</li><li>§ 10. Andre reguleringer</li><li>§ 11. Unntak i særlige tilfeller</li><li>§ 12. Reaksjonsmidler og straff</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-11-15-1341" id="dokument"><h1>Forskrift om bruk av og orden i havner og farvann for Longyearbyen lokalstyre, Svalbard</h1><article class="legalArticle" data-lovdata-URL="LTI/forskrift/2016-11-15-1341/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften gir regler om orden i og bruk av havner og farvann for å ivareta hensynet til effektiv og sikker havnevirksomhet, god fremkommelighet, trygg ferdsel og forsvarlig bruk og forvaltning av farvannet.</article></article><article class="legalArticle" data-lovdata-URL="LTI/forskrift/2016-11-15-1341/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder offentlige og private havner og sjøområdene i Longyearbyen lokalstyres sjøareal. I hoved- og biled gjelder forskriften kun innenfor havneavgrensningene i havner fastsatt i forskrift 30. november 2009 nr. 1477 om farleder § 2 andre ledd vedlegg 1.</article></article><article class="legalArticle" data-lovdata-URL="LTI/forskrift/2016-11-15-1341/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav ved opphold i havnen og ved kai</span></h2><article class="legalP" id="paragraf-3-ledd-1">Når fartøyet ligger ved kai, skal ingen av propellene brukes før umiddelbart før fartøyet skal gå. Det samme gjelder andre typer fremdrifts- og manøvreringsmidler. Under manøvrering til og fra kai skal skipet manøvreres forsiktig slik at propellvannet ikke forårsaker skade.</article><article class="legalP" id="paragraf-3-ledd-2">Når fartøyet ligger ved kai skal fartøyets utløpsåpninger som vender mot kai og andre fartøyer, være forsvarlig stengt så spillvann, damp e.l. ikke volder fare eller er til unødig sjenanse. Fartøyet skal heller ikke slippe ut sot eller røyk som kan medføre skade eller være til unødig sjenanse for havnevirksomheten.</article><article class="legalP" id="paragraf-3-ledd-3">Longyearbyen lokalstyre kan forby vedlikeholdsarbeid eller annen virksomhet i havnen dersom det er nødvendig for effektiv eller sikker havnevirksomhet.</article></article><article class="legalArticle" data-lovdata-URL="LTI/forskrift/2016-11-15-1341/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Pålegg om taubåtassistanse, forsvarlig fortøyning, oppankring og flytting</span></h2><article class="legalP" id="paragraf-4-ledd-1">Longyearbyen lokalstyre kan pålegge bruk av taubåt eller fortøyningsassistanse dersom dette er nødvendig av hensyn til trygg ferdsel eller sikker havnevirksomhet.</article><article class="legalP" id="paragraf-4-ledd-2">Longyearbyen lokalstyre kan gi pålegg om fortøyning eller oppankring dersom dette er nødvendig av hensyn til trygg ferdsel eller sikker havnevirksomhet.</article><article class="legalP" id="paragraf-4-ledd-3">Longyearbyen lokalstyre kan pålegge et fartøy å flytte seg fra anvist plass dersom det er nødvendig av hensyn til trygg ferdsel, sikker eller effektiv havnevirksomhet.</article></article><article class="legalArticle" data-lovdata-URL="LTI/forskrift/2016-11-15-1341/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å varsle om skade</span></h2><article class="legalP" id="paragraf-5-ledd-1">Den som har forårsaket skade på havner, havneanlegg eller innretninger skal snarest mulig melde fra til Longyearbyen lokalstyre om skaden.</article></article><article class="legalArticle" data-lovdata-URL="LTI/forskrift/2016-11-15-1341/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav om tillatelse for å dykke</span></h2></article><article class="legalArticle" data-lovdata-URL="LTI/forskrift/2016-11-15-1341/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Luftfartøy</span></h2></article><article class="legalArticle" data-lovdata-URL="LTI/forskrift/2016-11-15-1341/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav ved passering</span></h2></article><article class="legalArticle" data-lovdata-URL="LTI/forskrift/2016-11-15-1341/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forbud mot snøtømming</span></h2></article><article class="legalArticle" data-lovdata-URL="LTI/forskrift/2016-11-15-1341/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Andre reguleringer</span></h2></article><article class="legalArticle" data-lovdata-URL="LTI/forskrift/2016-11-15-1341/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Unntak i særlige tilfeller</span></h2><article class="legalP" id="paragraf-11-ledd-1">Longyearbyen lokalstyre kan i særlige tilfeller gjøre unntak fra § 3, § 6, § 7, § 8, § 9 og § 10.</article></article><article class="legalArticle" data-lovdata-URL="LTI/forskrift/2016-11-15-1341/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Reaksjonsmidler og straff</span></h2><article class="legalP" id="paragraf-12-ledd-1">Ved overtredelse av denne forskriftens bestemmelser eller vedtak fattet i medhold av den gjelder bestemmelsene i havne- og farvannsloven kapittel 10 så langt de passer.</article><article class="legalP" id="paragraf-12-ledd-2">Vesentlig overtredelse av § 4, § 6, § 7, § 8, § 9 og § 10 kan straffes med bøter etter lov 17. april 2009 nr. 19 om havner og farvann § 62.</article></article><article class="legalArticle" data-lovdata-URL="LTI/forskrift/2016-11-15-1341/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft 1. januar 2017.</article><article class="legalP" id="paragraf-13-ledd-2">Fra samme tidspunkt oppheves forskrift 28. juli 2009 nr. 1031 om bruk av og orden i havner, Longyearbyen, Svalbard.</article></article></main></body></html>