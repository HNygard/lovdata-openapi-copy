<?xml version="1.0"?>
<!DOCTYPE html>
<html lang="no">
  <head>
    <title>Lov om &#xE5;penhet om eierskap i medier</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">LOV-2016-06-17-64</dd>
        <dt class="dokid">DokumentID</dt>
        <dd class="dokid">LTI/lov/2016-06-17-64</dd>
        <dt class="ministry">Departement</dt>
        <dd class="ministry">
          <ul>
            <li>Kulturdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2016 hefte 8 s 1248.</dd>
        <dt class="dateInForce">I kraft fra</dt>
        <dd class="dateInForce">Kongen bestemmer</dd>
        <dt class="legalArea">Rettsomr&#xE5;de</dt>
        <dd class="legalArea">
          <ul>
            <li>IKT- og medierett &gt; Medier</li>
            <li>IKT- og medierett &gt; Kringkasting</li>
            <li>Selskaper, fond og foreninger &gt; Selskaper. Statsforetak</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2016-06-17 16:30</dd>
        <dt class="journalNumber">Journalnummer</dt>
        <dd class="journalNumber">2016-0538</dd>
        <dt class="titleShort">Korttittel</dt>
        <dd class="titleShort">Lov om &#xE5;penhet om eierskap i medier</dd>
        <dt class="title">Tittel</dt>
        <dd class="title">Lov om &#xE5;penhet om eierskap i medier</dd>
        <dt class="miscInformation">Annet om dokumentet</dt>
        <dd class="miscInformation">Prop.39 L (2015&#x2013;2016), Innst.339 L (2015&#x2013;2016), Lovvedtak 81 (2015&#x2013;2016). Stortingets f&#xF8;rste og andre gangs behandling hhv. 7. og 13. juni 2016. Fremmet av Kulturdepartementet.</dd>
        <dt class="refid">RefID</dt>
        <dd class="refid">lov/2016-06-17-64</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Lov om &#xE5;penhet om eierskap i medier<ul class="tocSubUl"><li>&#xA7; 1. Lovens form&#xE5;l</li><li>&#xA7; 2. Lovens virkeomr&#xE5;de</li><li>&#xA7; 3. Medietilsynets oppgaver</li><li>&#xA7; 4. Opplysningsplikt</li><li>&#xA7; 5. Tvangsmulkt</li><li>&#xA7; 6. Klageinstans</li><li>&#xA7; 7. Ikrafttredelse</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/lov/2016-06-17-64" id="dokument">
      <h1>Lov om &#xE5;penhet om eierskap i medier</h1>
      <article class="legalArticle" data-lovdata-URL="LTI/lov/2016-06-17-64/&#xA7;1" data-name="&#xA7;1" id="paragraf-1">
        <h2 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Lovens form&#xE5;l</span></h2>
        <article class="legalP" id="paragraf-1-ledd-1">Lovens form&#xE5;l er &#xE5; sikre &#xE5;penhet om eierforhold i norske medier.</article>
      </article>
      <article class="legalArticle" data-lovdata-URL="LTI/lov/2016-06-17-64/&#xA7;2" data-name="&#xA7;2" id="paragraf-2">
        <h2 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Lovens virkeomr&#xE5;de</span></h2>
        <article class="legalP" id="paragraf-2-ledd-1">Loven gjelder foretak som driver dagspresse, fjernsyn, radio eller elektroniske medier, samt foretak som gjennom eierskap eller samarbeidsavtaler har innflytelse over slike foretak.</article>
      </article>
      <article class="legalArticle" data-lovdata-URL="LTI/lov/2016-06-17-64/&#xA7;3" data-name="&#xA7;3" id="paragraf-3">
        <h2 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Medietilsynets oppgaver</span></h2>
        <article class="legalP" id="paragraf-3-ledd-1">Medietilsynet skal bidra til &#xE5; skape st&#xF8;rre &#xE5;penhet, oppmerksomhet og kunnskap om eierforholdene i norske medier. Tilsynet skal innhente og systematisere informasjon om eierforholdene, og informasjonen skal gj&#xF8;res tilgjengelig for allmennheten.</article>
      </article>
      <article class="legalArticle" data-lovdata-URL="LTI/lov/2016-06-17-64/&#xA7;4" data-name="&#xA7;4" id="paragraf-4">
        <h2 class="legalArticleHeader"><span class="legalArticleValue" data-legalArea="27">&#xA7; 4</span>. <span class="legalArticleTitle">Opplysningsplikt</span></h2>
        <article class="legalP" id="paragraf-4-ledd-1">Enhver plikter &#xE5; gi Medietilsynet de opplysninger tilsynet krever for &#xE5; kunne utf&#xF8;re sine oppgaver etter loven. Opplysningsplikten omfatter b&#xE5;de opplysninger om eierskap i norske medier og opplysninger om samarbeidsavtaler som gir en avtalepart tilsvarende innflytelse over det redaksjonelle produktet som eierskap. Opplysninger kan kreves gitt skriftlig eller muntlig innen en fastsatt frist.</article>
        <article class="legalP" id="paragraf-4-ledd-2">Opplysninger som kreves etter f&#xF8;rste ledd, kan gis uten hinder av den lovbestemte taushetsplikt som ellers p&#xE5;hviler ligningsmyndigheter, andre skattemyndigheter og myndigheter som har til oppgave &#xE5; overv&#xE5;ke offentlig regulering av ervervsvirksomhet. Slik taushetsplikt er heller ikke til hinder for at dokumenter som befinner seg hos slike myndigheter, utleveres for gransking.</article>
        <article class="legalP" id="paragraf-4-ledd-3">Departementet kan gi forskrift om omfanget og gjennomf&#xF8;ringen av opplysningsplikten.</article>
      </article>
      <article class="legalArticle" data-lovdata-URL="LTI/lov/2016-06-17-64/&#xA7;5" data-name="&#xA7;5" id="paragraf-5">
        <h2 class="legalArticleHeader"><span class="legalArticleValue" data-legalArea="27">&#xA7; 5</span>. <span class="legalArticleTitle">Tvangsmulkt</span></h2>
        <article class="legalP" id="paragraf-5-ledd-1">For &#xE5; sikre at vedtak etter &#xA7; 4 f&#xF8;rste ledd overholdes, kan Medietilsynet ilegge den ansvarlige for oppfyllelsen tvangsmulkt. Tvangsmulkten tilfaller statskassen.</article>
        <article class="legalP" id="paragraf-5-ledd-2">Tvangsmulkten kan fastsettes som en l&#xF8;pende mulkt eller som et engangsbel&#xF8;p. Ved l&#xF8;pende mulkt kan Medietilsynet bestemme at mulkten skal fastsettes for hver dag, uke eller m&#xE5;ned som g&#xE5;r etter at en fastsatt frist for oppfyllelse av plikten l&#xF8;per ut, uten at plikten er oppfylt. Ved tvangsmulkt i form av et engangsbel&#xF8;p kan Medietilsynet bestemme at mulkten skal betales n&#xE5;r en fastsatt frist for oppfyllelse av plikten l&#xF8;per ut, uten at plikten er oppfylt.</article>
        <article class="legalP" id="paragraf-5-ledd-3">Medietilsynet kan i s&#xE6;rlige tilfeller redusere eller frafalle p&#xE5;l&#xF8;pt tvangsmulkt, inklusive renter.</article>
        <article class="legalP" id="paragraf-5-ledd-4">Departementet kan gi forskrift om ileggelse av tvangsmulkt, vilk&#xE5;r for tvangsmulkt, tvangsmulktens st&#xF8;rrelse og renter ved forsinket betaling.</article>
      </article>
      <article class="legalArticle" data-lovdata-URL="LTI/lov/2016-06-17-64/&#xA7;6" data-name="&#xA7;6" id="paragraf-6">
        <h2 class="legalArticleHeader"><span class="legalArticleValue" data-legalArea="27">&#xA7; 6</span>. <span class="legalArticleTitle">Klageinstans</span></h2>
        <article class="legalP" id="paragraf-6-ledd-1">Klager over Medietilsynets enkeltvedtak etter denne loven eller etter forskrift fastsatt i medhold av loven behandles av Klagenemnda for mediesaker (Medieklagenemnda).</article>
        <article class="legalP" id="paragraf-6-ledd-2">Klagenemnda kan ikke av eget tiltak omgj&#xF8;re Medietilsynets vedtak.</article>
      </article>
      <article class="legalArticle" data-lovdata-URL="LTI/lov/2016-06-17-64/&#xA7;7" data-name="&#xA7;7" id="paragraf-7">
        <h2 class="legalArticleHeader"><span class="legalArticleValue" data-legalArea="27">&#xA7; 7</span>. <span class="legalArticleTitle">Ikrafttredelse</span></h2>
        <article class="legalP" id="paragraf-7-ledd-1">Loven trer i kraft fra den tid Kongen bestemmer.</article>
      </article>
    </main>
  </body>
</html>
