<!DOCTYPE html><html lang="no"><head><title>Forskrift om endringer i forskrift 20. juni 2003 nr. 740 om Meldingssystem for smittsomme sykdommer (MSIS-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-10-28-1251</dd><dt class="dokid">DokumentID</dt><dd class="dokid">LTI/forskrift/2016-10-28-1251</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 14 s 2269</dd><dt class="dateInForce">I kraft fra</dt><dd class="dateInForce">2016-10-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-06-20-740</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§2-3</li></ul></dd><dt class="dateOfPublication">Kunngjort</dt><dd class="dateOfPublication">2016-10-28 14:20</dd><dt class="journalNumber">Journalnummer</dt><dd class="journalNumber">2016-1037</dd><dt class="titleShort">Korttittel</dt><dd class="titleShort">Endr. i MSIS-forskriften</dd><dt class="title">Tittel</dt><dd class="title">Forskrift om endringer i forskrift 20. juni 2003 nr. 740 om Meldingssystem for smittsomme sykdommer (MSIS-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 28. oktober 2016 med hjemmel i lov 5. august 1994 nr. 55 om vern mot smittsomme sykdommer § 2-3 fjerde ledd. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2016-10-28-1251</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 20. juni 2003 nr. 740 om Meldingssystem for smittsomme sykdommer (MSIS-forskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-10-28-1251" id="dokument"><h1>Forskrift om endringer i forskrift 20. juni 2003 nr. 740 om Meldingssystem for smittsomme sykdommer (MSIS-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-10-28-1251/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. juni 2003 nr. 740 om Meldingssystem for smittsomme sykdommer (MSIS-forskriften) gjøres følgende endringer:</article> <article class="defaultP" margin-top="true">§ 1-2 tredje til femte ledd skal lyde:</article><article class="legalP" id="kapittel-1-ledd-2">Smittsomme sykdommer i gruppe A, jf. vedlegg I, er sykdommer som det er nødvendig å overvåke med detaljerte opplysninger om hvert tilfelle av hensyn til smittevernet og internasjonale forpliktelser, jf. § 2-7. Det er sykdommer som forebygges gjennom Barnevaksinasjonsprogrammet, næringsmiddelbårne sykdommer, sykdommer som kan overføres fra dyr (zoonoser), virushepatitter, importsykdommer, alvorlige systemiske sykdommer, sykdommer forårsaket av visse resistente bakterier og alvorlige miljøsykdommer.</article><article class="legalP" id="kapittel-1-ledd-3">Smittsomme sykdommer i gruppe B, jf. vedlegg I, er de seksuelt overførbare sykdommene gonoré, hiv-infeksjon og syfilis.</article><article class="legalP" id="kapittel-1-ledd-4">Smittsomme sykdommer i gruppe C, jf. vedlegg I, er sykdommer fra kategoriene i gruppe A eller B der det er nødvendig med oversikt over situasjonen, men der det ikke er nødvendig med registrering av detaljerte opplysninger om enkelttilfeller.</article> <article class="defaultP" margin-top="true">I vedlegg I, Sykdommer i gruppe A – listen, i punkt Alvorlige importsykdommer, etter Viralhemoragisk feber, skal Zikavirus-infeksjon legges til.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-10-28-1251/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrift om endringer i forskrift 20. juni 2003 nr. 740 om Meldingssystem for smittsomme sykdommer trer i kraft straks.</article></section></main></body></html>