<!DOCTYPE html><html lang="no"><head><title>Forskrift om endring i forskrift om årsregnskap m.m. for verdipapirforetak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-13-1574</dd><dt class="dokid">DokumentID</dt><dd class="dokid">LTI/forskrift/2016-12-13-1574</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2732</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-08-23-957</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-56/§10-1</li></ul></dd><dt class="dateOfPublication">Kunngjort</dt><dd class="dateOfPublication">2016-12-16 15:45</dd><dt class="journalNumber">Journalnummer</dt><dd class="journalNumber">2016-1273</dd><dt class="titleShort">Korttittel</dt><dd class="titleShort">Endr. i forskrift om årsregnskap m.m. for verdipapirforetak</dd><dt class="title">Tittel</dt><dd class="title">Forskrift om endring i forskrift om årsregnskap m.m. for verdipapirforetak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 13. desember 2016 med hjemmel i lov 17. juli 1998 nr. 56 om årsregnskap m.v (regnskapsloven) § 10-1.</dd><dt class="refid">RefID</dt><dd class="refid">forskrift/2016-12-13-1574</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsregnskap m.m. for verdipapirforetak<ul class="tocSubUl"><li>I<ul class="tocSubUl"><li>§ 1-4. Innsending til Finanstilsynet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-13-1574" id="dokument"><h1>Forskrift om endring i forskrift om årsregnskap m.m. for verdipapirforetak</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-13-1574/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. august 1999 nr. 957 om årsregnskap m.m. for verdipapirforetak gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om årsregnskap m.m. for verdipapirforetak, forvaltningsselskap og AIF-forvaltere med tillatelse</i></article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-2">Forskriften gjelder<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">verdipapirforetak, jf. lov 29. juni 2007 nr. 75 om verdipapirhandel § 2-3 første ledd, som ikke er kredittinstitusjon</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">forvaltningsselskap for verdipapirfond, jf. lov 25. november 2011 nr. 44 om verdipapirfond § 1-2 første ledd nr. 2</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">forvaltere av alternative investeringsfond, jf. lov 20. juni 2014 nr. 28 om forvaltning av alternative investeringsfond § 1-2 første ledd bokstav b, som har tillatelse etter samme lov § 2-2</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">norske filialer av utenlandske verdipapirforetak</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">morselskap til foretak nevnt i nr. 1-3, jf. lov 29. juni 2007 nr. 75 om verdipapirhandel § 9-21 første ledd nr. 3.</article></article></li></ul></article> <article class="defaultP" margin-top="true">§ 1-3 skal lyde:</article><article class="legalP" id="kapittel-1-ledd-3">Begrepet verdipapirforetak i denne forskrift skal også omfatte forvaltningsselskap for verdipapirfond med tillatelse etter verdipapirfondloven § 2-1 annet ledd, forvaltere av alternative investeringsfond med tillatelse etter AIF-loven § 2-2 tredje ledd, og morselskap som nevnt i § 1-1 nr. 5.</article> <article class="defaultP" margin-top="true">Ny § 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Innsending til Finanstilsynet</span></span><article class="legalP" id="kapittel-1-foreslåttparagraf-1-ledd-1">Foretak nevnt i denne forskrift § 1-1 nr. 1, 2, 3 og 5, skal innen 90 dager etter utløpet av regnskapsåret sende inn styregodkjent årsregnskap med revisors beretning til Finanstilsynet.</article></article> <article class="defaultP" margin-top="true">§ 2-2 punkt 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Dersom foretakets kapitaldekning er under gjeldende minimumskrav skal det gjøres oppmerksom på dette og redegjøres for tiltak som er truffet for å sikre foretakets drift.</article></article></li></ul></article> <article class="defaultP" margin-top="true">§ 4-3 annet og tredje ledd skal lyde:</article><article class="legalP" id="kapittel-1-ledd-4">Dersom klientmidlene overstiger klientansvaret (klientgjelden) er det overskytende verdipapirforetakets eiendel og skal oppføres i verdipapirforetakets balanse.</article><article class="legalP" id="kapittel-1-ledd-5">Dersom klientmidlene ikke fullt ut dekker klientansvaret er underdekningen verdipapirforetakets gjeld til klienten og skal oppføres som kortsiktig gjeld i verdipapirforetakets balanse.</article> <article class="defaultP" margin-top="true">§ 5-6 første ledd skal lyde:</article><article class="legalP" id="kapittel-1-ledd-6">Det skal gis opplysninger om formålet med foretakets bruk av finansielle derivater.</article> <article class="defaultP" margin-top="true">§ 5-12 skal lyde:</article><article class="legalP" id="kapittel-1-ledd-7">For hver post under finansielle anleggsmidler skal det gis opplysninger om foretakets ansvarlige lånekapital i andre foretak.</article> <article class="defaultP" margin-top="true">§ 5-13 første og andre ledd skal lyde:</article><article class="legalP" id="kapittel-1-ledd-8">Det skal opplyses om foretakets kapitaldekning, herunder risikovektet beregningsgrunnlag, startkapitalkrav, netto ansvarlig kapital og kapitaldekningsprosenten. Regnskapsloven § 6-6 om sammenligningstall gjelder tilsvarende.</article><article class="legalP" id="kapittel-1-ledd-9">Ansvarlig kapital skal spesifiseres på ren kjernekapital, kjernekapital og hver enkelt undergruppe av tilleggskapital, samt på fradrag. Forskjellen mellom ren kjernekapital og balanseført egenkapital skal spesifiseres og forklares.</article> <article class="defaultP" margin-top="true">§ 5-13 nytt fjerde og femte ledd skal lyde:</article><article class="legalP" id="kapittel-1-ledd-10">Foretak som er omfattet av krav til ansvarlig kapital basert på faste kostnader, skal spesifisere beregningen av faste kostnader som utgjør grunnlaget for det påfølgende års kapitalkrav.</article><article class="legalP" id="kapittel-1-ledd-11">Verdipapirforetak som benytter basismetoden ved beregning av beregningsgrunnlaget for operasjonell risiko, skal spesifisere beregningen fordelt på årstall, driftsinntekter, finansinntekter og eventuelle kostnader.</article> <article class="defaultP" margin-top="true">§ 5-14 første punktum skal lyde:</article><article class="legalP" id="kapittel-1-ledd-12">Opplysninger om gjennomsnittlig rente på gjeld som nevnt i regnskapsloven § 7-21 fjerde ledd skal også gis for gjeld ført under post D II nr. 4 øvrig langsiktig gjeld.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-13-1574/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2017.</article></section></main></body></html>