<!DOCTYPE html><html lang="no"><head><title>Forskrift om endring i forskrift om prisutjevningsordningen for melk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-20-734</dd><dt class="dokid">DokumentID</dt><dd class="dokid">LTI/forskrift/2016-06-20-734</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 9 s 1395</dd><dt class="dateInForce">I kraft fra</dt><dd class="dateInForce">2016-07-01, 2020-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-29-832</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§6</li><li>lov/1936-07-10-6/§7</li><li>lov/1936-07-10-6/§8</li><li>lov/1936-07-10-6/§11</li><li>lov/1936-07-10-6/§13</li></ul></dd><dt class="dateOfPublication">Kunngjort</dt><dd class="dateOfPublication">2016-06-22 14:00</dd><dt class="journalNumber">Journalnummer</dt><dd class="journalNumber">2016-0644</dd><dt class="titleShort">Korttittel</dt><dd class="titleShort">Endr. i forskrift om prisutjevningsordningen for melk</dd><dt class="title">Tittel</dt><dd class="title">Forskrift om endring i forskrift om prisutjevningsordningen for melk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. juni 2016 med hjemmel i lov 10. juli 1936 nr. 6 til å fremja umsetnaden av jordbruksvaror § 6, § 7, § 8, § 11 andre og tredje ledd og § 13.</dd><dt class="refid">RefID</dt><dd class="refid">forskrift/2016-06-20-734</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prisutjevningsordningen for melk<ul class="tocSubUl"><li>I<ul class="tocSubUl"><li>§ 9. Rapportering</li><li>§ 10. Avregning</li></ul></li><li>II<ul class="tocSubUl"><li>§ 3. Definisjoner</li><li>§ 4. Utjevning mellom hovedmelkeanvendelser</li><li>§ 5. Biproduktutjevning</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-20-734" id="dokument"><h1>Forskrift om endring i forskrift om prisutjevningsordningen for melk</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-20-734/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. juni 2007 nr. 832 om prisutjevningsordningen for melk gjøres følgende endringer:</article> <article class="defaultP" margin-top="true">§ 4 fjerde og femte ledd skal lyde:</article><article class="legalP" id="kapittel-1-ledd-2">For melk som selges direkte fra melkeprodusenter til meieriselskap som Tine SA ikke har bestemmende innflytelse over, jf. samvirkelova § 5, og som anvendes i dette selskapets foredling, reduseres avgiften eller økes tilskuddet med en sats fastsatt av Landbruksdirektoratet.</article><article class="legalP" id="kapittel-1-ledd-3">For melk anvendt av meieriselskap som Tine SA ikke har bestemmende innflytelse over, jf. samvirkelova § 5, til melkeprodukter som avregnes i prisgruppene 1–6 og 8–11, reduseres avgiften eller økes tilskuddet med 27 øre per liter.</article> <article class="defaultP" margin-top="true">§ 8 andre og tredje ledd skal lyde:</article><article class="legalP" id="kapittel-1-ledd-4">Meieriselskap som distribuerer melkeprodukter i prisgruppe 2 og biproduktgruppe 1 i Nord-Norge og selv bærer transportkostnadene, gis et tillegg. Meieriselskap som produserer og selger melkeprodukter i prisgruppe 2 til barnehager, barne- og ungdomsskoler og videregående skoler gis et tillegg til delvis dekning av distribusjonskostnader. Tilleggene gis per liter distribuert melkeprodukt etter satser fastsatt av Landbruksdirektoratet.</article><article class="legalP" id="kapittel-1-ledd-5">Meieriselskap som Tine SA ikke har bestemmende innflytelse over, jf. samvirkelova § 5, og som etter Landbruksdirektoratets skjønn har vesentlig høyere distribusjonskostnader enn Tine SA, kan gis et tilskudd på inntil 50 øre per liter til distribusjon av melkeprodukter i prisgruppe 2 og biproduktgruppe 1. Tilskuddet begrenses oppad til 100 millioner liter per meieriselskap for distribuert kvantum innenfor perioden 1. juli t.o.m. 30. juni. Dersom kvantum distribuert melkeprodukt for meieriselskapene samlet overstiger 115 millioner liter i denne perioden, reduseres tilskuddssatsen forholdsmessig innenfor en samlet økonomisk ramme på 57,5 millioner kroner.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Rapportering</span></span><article class="legalP" id="kapittel-1-foreslåttparagraf-1-ledd-1">Meieriselskap som omfattes av denne forskriften skal sende Landbruksdirektoratet rapport over solgt kvantum melkeprodukter og lagerbeholdning for foregående måned i henhold til § 4 og § 5.</article><article class="legalP" id="kapittel-1-foreslåttparagraf-1-ledd-2">Fristen for å sende inn rapport som nevnt i første ledd er 15 dager, regnet fra siste dag i måneden det rapporteres for.</article><article class="legalP" id="kapittel-1-foreslåttparagraf-1-ledd-3">Landbruksdirektoratet kan gi nærmere regler om rapportering. Herunder kan det kreves at oppgavene som nevnt i første ledd innsendes i elektronisk form, og at de bekreftes hvert halvår av statsautorisert eller registrert revisor. Landbruksdirektoratet kan også gi meieriselskaper som er del av samme konsern eller annen fellessammenslutning tillatelse til å rapportere samlet etter denne paragrafen.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Avregning</span></span><article class="legalP" id="kapittel-1-foreslåttparagraf-2-ledd-1">Landbruksdirektoratet beregner avgifter og tilskudd for hvert meieriselskap etter § 4, § 5 og § 8. Differansen mellom beregnede avgifter og tilskudd, skal avregnes månedlig (nettoavregning).</article><article class="legalP" id="kapittel-1-foreslåttparagraf-2-ledd-2">Skyldig månedlig netto beløp etter første ledd skal betales til Landbruksdirektoratet innen 60 dager, regnet fra siste dag i måneden det rapporteres for.</article><article class="legalP" id="kapittel-1-foreslåttparagraf-2-ledd-3">Feil i avregningen rettes ved justering av senere avregninger eller som egen avregning.</article><article class="legalP" id="kapittel-1-foreslåttparagraf-2-ledd-4">For beregning av avgiftspliktig og tilskuddsberettiget kvantum etter første ledd fastsetter Landbruksdirektoratet omregningsfaktorer.</article><article class="legalP" id="kapittel-1-foreslåttparagraf-2-ledd-5">Meieriselskaper som rapporterer samlet i henhold til § 9 annet ledd kan avregnes samlet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-20-734/KAPITTEL_2"><h2 data-text-align="center">II</h2><article class="defaultP">§ 3 skal lyde:</article><article class="futureLegalArticle" data-name="§3" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-2-foreslåttparagraf-1-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1"><i>Melk</i>: Flytende ku- og geitemelk, ubehandlet eller varmebehandlet (termisert eller pasteurisert).</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1"><i>Melkeprodukter</i>: Bearbeidede produkter av melk eller av biprodukter av melk.</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-1-ledd-1-punkt-3"><article class="legalP" id="kapittel-2-foreslåttparagraf-1-ledd-1-punkt-3-ledd-1"><i>Flytende melkeprodukter</i>: Alle melkeprodukter som plasseres i prisgruppene 2 eller i biproduktgruppe 1, samt flytende melkeprodukter plassert i prisgruppene 1, 3 eller 4.</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-1-ledd-1-punkt-4"><article class="legalP" id="kapittel-2-foreslåttparagraf-1-ledd-1-punkt-4-ledd-1"><i>Biprodukter:</i> Produksjonsfløte og myse hvor kumelk er råvare.</article></article></li><li data-li-identifier="e)" data-name="e)"><article class="listArticle" id="kapittel-2-foreslåttparagraf-1-ledd-1-punkt-5"><article class="legalP" id="kapittel-2-foreslåttparagraf-1-ledd-1-punkt-5-ledd-1"><i>Meieriselskap</i>: Foretak som benytter melk, fløte eller myse til foredling eller produksjon av melkeprodukter.</article></article></li></ul></article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Utjevning mellom hovedmelkeanvendelser</span></span><article class="legalP" id="kapittel-2-foreslåttparagraf-2-ledd-1">For å utjevne mellom ulike anvendelser av melk, innplasserer Landbruksdirektoratet melkeprodukter som omfattes av denne forskriften i følgende prisgrupper: <table><thead><tr><th data-text-align="center" data-vertical-align="top"><i>Markeder</i></th><th colspan="4" data-text-align="center" data-vertical-align="top"><i>Produktgrupper</i></th></tr></thead><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>Sure og søte smakstilsatte flytende melkeprodukter og ferske oster</i></td><td data-text-align="left" data-vertical-align="top"><i>Ikke smakstilsatte flytende melkeprodukter</i></td><td data-text-align="left" data-vertical-align="top"><i>Modnede oster, mysoster og geitemelksprodukter</i></td><td data-text-align="left" data-vertical-align="top"><i>Tørrmelk og kasein</i></td></tr><tr><td data-text-align="left" data-vertical-align="top"><i>Dagligvare:</i> Marked for innenlands og utenlands salg av melkeprodukter til detaljister, grossister, storhusholdningskunder, skoler, institusjoner og lignende</td><td data-text-align="left" data-vertical-align="top">Prisgruppe 1</td><td data-text-align="left" data-vertical-align="top">Prisgruppe 2</td><td data-text-align="left" data-vertical-align="top">Prisgruppe 3</td><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>Industri:</i> Marked for innenlands og utenlands salg av melkeprodukter til foredlingsindustri for bruk til fremstilling av annen videreforedlet vare</td><td data-text-align="left" data-vertical-align="top">Prisgruppe 4<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Flytende produkter, ferske oster, modnede oster, mysoster og geitemelksprodukter i industrimarkedet, samt tørrmelk og kasein i industri- og dagligvaremarkedet.</article></footer><article class="legalP" id="kapittel-2-foreslåttparagraf-2-ledd-2">Det kvantum som det skal svares avgift eller kan kreves tilskudd for, skal være beregnet mengde anvendt melk bak det produserte kvantum melkeprodukter innenfor prisgruppene i første ledd.</article><article class="legalP" id="kapittel-2-foreslåttparagraf-2-ledd-3">Landbruksdirektoratet fastsetter satser for avgifter og tilskudd for de enkelte prisgruppene.</article><article class="legalP" id="kapittel-2-foreslåttparagraf-2-ledd-4">For melk som selges direkte fra melkeprodusenter til meieriselskap som Tine SA ikke har bestemmende innflytelse over, jf. samvirkelova § 5, og som anvendes i dette selskapets foredling, reduseres avgiften eller økes tilskuddet med en sats fastsatt av Landbruksdirektoratet.</article><article class="legalP" id="kapittel-2-foreslåttparagraf-2-ledd-5">For melk anvendt av meieriselskap som Tine SA ikke har bestemmende innflytelse over, jf. samvirkelova § 5, til melkeprodukter som avregnes i prisgruppene 1, 2, 3 eller 4 unntatt tørrmelksprodukter, reduseres avgiften eller økes tilskuddet med 27 øre per liter.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Biproduktutjevning</span></span><article class="legalP" id="kapittel-2-foreslåttparagraf-3-ledd-1">For å utjevne mellom ulike anvendelser av fløte og myse, innplasserer Landbruksdirektoratet melkeprodukter som består av disse biproduktene i følgende grupper: <table><thead><tr><th data-text-align="left" data-vertical-align="top"><i>Biproduktgrupper</i></th><th data-text-align="left" data-vertical-align="top" /></tr><tr><th data-text-align="left" data-vertical-align="top"><i>Avgiftspliktige</i></th><th data-text-align="left" data-vertical-align="top"><i>Tilskuddsberettigede</i></th></tr></thead><tbody><tr><td data-text-align="left" data-vertical-align="top">1) Flytende melkeprodukter omsatt i dagligvaremarkedet, og hvor melkedelen av produktet har høyere fettinnhold enn helmelk (kremfløteprodukter)</td><td data-text-align="left" data-vertical-align="top">2) Smørprodukter omsatt i dagligvaremarkedet</td></tr><tr><td data-text-align="left" data-vertical-align="top">4) Mysoster omsatt i dagligvaremarkedet og industrimarkedet</td><td data-text-align="left" data-vertical-align="top">3) Følgende produkter omsatt i industrimarkedet:<br />Smørprodukter, blandingsprodukter av melkefett og annet fett, melkeprodukter med fettinnhold i prisgruppe 5, melkeprodukter med fettinnhold for fremstilling av iskremprodukter</td></tr></tbody></table></article><article class="legalP" id="kapittel-2-foreslåttparagraf-3-ledd-2">Det kvantum som det skal svares avgift eller kan kreves tilskudd for, skal være beregnet mengde produksjonsfløte eller myse med kumelk som råvare, bak det solgte eller produserte kvantum melkeprodukter innenfor biproduktgruppene i første ledd.</article><article class="legalP" id="kapittel-2-foreslåttparagraf-3-ledd-3">Landbruksdirektoratet fastsetter satser for avgifter og tilskudd for de enkelte biproduktgruppene.</article></article> <article class="defaultP" margin-top="true">§ 6 oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2016-06-20-734/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under romertall I trer i kraft 1. juli 2016.</article><article class="legalP" id="kapittel-3-ledd-2">Endringene under romertall II trer i kraft 1. juli 2020.</article></section></main></body></html>