<!DOCTYPE html><html lang="no"><head><title>Forskrift om gebyr for parkeringsvirksomhet og opplæringstilbydere (gebyrforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-06-1456</dd><dt class="dokid">DokumentID</dt><dd class="dokid">LTI/forskrift/2016-12-06-1456</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2510</dd><dt class="dateInForce">I kraft fra</dt><dd class="dateInForce">2017-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§8</li><li>forskrift/2016-06-10-612</li><li>forskrift/2016-03-18-260/§9</li><li>forskrift/2016-03-18-260/§14</li><li>forskrift/2016-03-18-260/§17</li><li>forskrift/2016-03-18-260/§21</li></ul></dd><dt class="dateOfPublication">Kunngjort</dt><dd class="dateOfPublication">2016-12-09 14:05</dd><dt class="journalNumber">Journalnummer</dt><dd class="journalNumber">2016-1166</dd><dt class="titleShort">Korttittel</dt><dd class="titleShort">Gebyrforskriften</dd><dt class="title">Tittel</dt><dd class="title">Forskrift om gebyr for parkeringsvirksomhet og opplæringstilbydere (gebyrforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 6. desember 2016 med hjemmel i lov 18. juni 1965 nr. 4 om vegtrafikk (vegtrafikkloven) § 8 første ledd bokstav a), b) og d) jf. delegeringsvedtak 10. juni 2016 nr. 612 og forskrift 18. mars 2016 nr. 260 om vilkårsparkering for allmennheten og håndheving av private parkeringsreguleringer (parkeringsforskriften) § 9, § 14, § 17 og § 21.</dd><dt class="refid">RefID</dt><dd class="refid">forskrift/2016-12-06-1456</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr for parkeringsvirksomhet og opplæringstilbydere (gebyrforskriften)<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Gebyr for drift og vedlikehold parkeringsregister</li><li>§ 4. Årsgebyr for tilsyn</li><li>§ 5. Gebyr for risikobasert tilsyn</li><li>§ 6. Gebyr for søknad om godkjenning av undervisningsplan</li><li>§ 7. Innbetaling av gebyr</li><li>§ 8. Klage og reduksjon av gebyr</li><li>§ 9. Overgangsregler</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-06-1456" id="dokument"><h1>Forskrift om gebyr for parkeringsvirksomhet og opplæringstilbydere (gebyrforskriften)</h1><article class="legalArticle" data-lovdata-URL="LTI/forskrift/2016-12-06-1456/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften fastsetter gebyrer for kostnader Statens vegvesen har med å forvalte forskrift 18. mars 2016 nr. 260 om vilkårsparkering for allmennheten og håndheving av private parkeringsreguleringer (parkeringsforskriften).</article></article><article class="legalArticle" data-lovdata-URL="LTI/forskrift/2016-12-06-1456/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for virksomhet som omfattes av parkeringsforskriften § 3 første ledd, jf. § 3 femte ledd.</article><article class="legalP" id="paragraf-2-ledd-2">Forskriften § 6, § 7 og § 9 gjelder også for tilbydere av opplæringstjenester jf. parkeringsforskriften § 9.</article></article><article class="legalArticle" data-lovdata-URL="LTI/forskrift/2016-12-06-1456/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gebyr for drift og vedlikehold parkeringsregister</span></h2><article class="legalP" id="paragraf-3-ledd-1">Virksomhet som nevnt i § 2 første ledd skal betale årlig gebyr til dekning av kostnader for drift og vedlikehold av parkeringsregister. Gebyrets størrelse er fastsatt på bakgrunn av antall vilkårsparkeringsplasser som skal legges inn i parkeringsregisteret med en differensiering på betalingsplasser og gratisplasser. Med betalingsplasser menes her at det er knyttet betalingsvilkår til plassen enten umiddelbart, etter et antall timer eller deler av døgnet. Antall plasser i faktureringsperioden er bestemmende for gebyrets størrelse.</article><article class="legalP" id="paragraf-3-ledd-2">Gebyr per betalingsplass er på kr 7 årlig.</article><article class="legalP" id="paragraf-3-ledd-3">Gebyr per gratisplass er på kr 3,50 årlig.</article></article><article class="legalArticle" data-lovdata-URL="LTI/forskrift/2016-12-06-1456/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Årsgebyr for tilsyn</span></h2><article class="legalP" id="paragraf-4-ledd-1">Virksomhet som nevnt i § 2 første ledd, skal betale årlig tilsynsgebyr til dekning av Statens vegvesens kostnader ved forarbeid, gjennomføring, etterarbeid og eventuell reisevirksomhet i forbindelse med tilsyn av virksomheter.</article><article class="legalP" id="paragraf-4-ledd-2">Gebyret er på kr 9000 årlig.</article></article><article class="legalArticle" data-lovdata-URL="LTI/forskrift/2016-12-06-1456/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Gebyr for risikobasert tilsyn</span></h2><article class="legalP" id="paragraf-5-ledd-1">Virksomhet som nevnt i § 2 første ledd, skal betale gebyr for kostnader med risikobasert tilsyn. Gebyret skal dekke kostnader til forarbeid, gjennomføring, etterarbeid og reisevirksomhet i forbindelse med tilsyn av virksomheter. Gebyret beregnes ut fra antall dagsverk som er nødvendig for oppfølgingen i den konkrete tilsynssak.</article><article class="legalP" id="paragraf-5-ledd-2">Gebyret er på kr 4&#xa0;500 per dag.</article></article><article class="legalArticle" data-lovdata-URL="LTI/forskrift/2016-12-06-1456/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Gebyr for søknad om godkjenning av undervisningsplan</span></h2><article class="legalP" id="paragraf-6-ledd-1">Tilbydere av opplæringstjenester som nevnt i § 2 annet ledd skal betale gebyr for søknad om godkjenning av undervisningsplan til Statens vegvesen. Gebyret er på kr 22&#xa0;500.</article></article><article class="legalArticle" data-lovdata-URL="LTI/forskrift/2016-12-06-1456/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innbetaling av gebyr</span></h2><article class="legalP" id="paragraf-7-ledd-1">Virksomhet som nevnt i § 2, er forpliktet til å betale gebyr innen frist fastsatt av Statens vegvesen.</article></article><article class="legalArticle" data-lovdata-URL="LTI/forskrift/2016-12-06-1456/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage og reduksjon av gebyr</span></h2><article class="legalP" id="paragraf-8-ledd-1">Individuelt fastsatte gebyr kan påklages til Vegdirektoratet.</article><article class="legalP" id="paragraf-8-ledd-2">Statens vegvesen kan redusere eller frafalle gebyr dersom det foreligger særlige grunner. Vedtak om endring av gebyr kan påklages til Vegdirektoratet.</article></article><article class="legalArticle" data-lovdata-URL="LTI/forskrift/2016-12-06-1456/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsregler</span></h2><article class="legalP" id="paragraf-9-ledd-1">Det skal ikke betales gebyr for gratisplassene som nevnt i § 3 tredje ledd i 2017, jf. parkeringsforskriften § 65 tredje ledd.</article></article><article class="legalArticle" data-lovdata-URL="LTI/forskrift/2016-12-06-1456/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. januar 2017.</article></article></main></body></html>