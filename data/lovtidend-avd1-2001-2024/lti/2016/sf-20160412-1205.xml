<!DOCTYPE html><html lang="no"><head><title>Forskrift om innmelding i og utmelding av Den norske kirke</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-12-1205</dd><dt class="dokid">DokumentID</dt><dd class="dokid">LTI/forskrift/2016-04-12-1205</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 14 s 2226</dd><dt class="dateInForce">I kraft fra</dt><dd class="dateInForce">Kirkerådet bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§3</li></ul></dd><dt class="dateOfPublication">Kunngjort</dt><dd class="dateOfPublication">2016-10-18 14:45</dd><dt class="journalNumber">Journalnummer</dt><dd class="journalNumber">2016-1006</dd><dt class="titleShort">Korttittel</dt><dd class="titleShort">Forskrift om innmelding i og utmelding av Den norske kirke</dd><dt class="title">Tittel</dt><dd class="title">Forskrift om innmelding i og utmelding av Den norske kirke</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 12. april 2016 med hjemmel i lov 7. juni 1996 nr. 31 om Den norske kirke (kirkeloven) § 3 nr. 8 fjerde ledd.</dd><dt class="refid">RefID</dt><dd class="refid">forskrift/2016-04-12-1205</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innmelding i og utmelding av Den norske kirke<ul class="tocSubUl"><li>§ 1. Innmelding</li><li>§ 2. Utmelding</li><li>§ 3. Saksbehandlingstid</li><li>§ 4. Varsling</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-04-12-1205" id="dokument"><h1>Forskrift om innmelding i og utmelding av Den norske kirke</h1><article class="legalArticle" data-lovdata-URL="LTI/forskrift/2016-04-12-1205/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innmelding</span></h2><article class="legalP" id="paragraf-1-ledd-1">Innmelding i Den norske kirke skjer ved henvendelse til kirkebokføreren på bostedet eller til Kirkerådet (Den norske kirkes medlemsregister). Norsk statsborger som er bosatt i utlandet retter henvendelsen til kirkebokføreren på siste bosted i Norge, eventuelt til den kirkebokføreren som Kirkerådet bestemmer. Den som melder seg inn i Den norske kirke, må være døpt med kristen dåp og skal gi følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">fullt navn ifølge folkeregisteret,</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">bostedsadresse ifølge folkeregisteret,</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">fødselsnummer (11 siffer),</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">navn og fødselsnummer på eventuelle barn under 15 år dersom innmeldingen får virkning for disse,</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">sted og dato for dåp dersom det er mulig å opplyse om dette,</article></article></li><li data-li-identifier="f)" data-name="f)"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">opplysning om at eventuelt medlemskap i annet tros- og livssynssamfunn i Norge er brakt til opphør.</article></article></li></ul></article><article class="legalP" id="paragraf-1-ledd-2">Innmeldingen kan skje ved personlig fremmøte eller skriftlig. Skriftlig innmelding skal være underskrevet og datert av den som melder seg inn, eller autentisert etter nærmere bestemmelse om dette gitt av Kirkerådet.</article><article class="legalP" id="paragraf-1-ledd-3">Ved innmelding skal kirkebokføreren eller Kirkerådet påse at lovens vilkår er til stede.</article></article><article class="legalArticle" data-lovdata-URL="LTI/forskrift/2016-04-12-1205/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utmelding</span></h2><article class="legalP" id="paragraf-2-ledd-1">Utmelding av Den norske kirke skjer ved henvendelse til kirkebokføreren på bostedet eller til Kirkerådet (Den norske kirkes medlemsregister). Den som melder seg ut av Den norske kirke, skal gi følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">fullt navn ifølge folkeregisteret,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">bostedsadresse ifølge folkeregisteret,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">fødselsnummer (11 siffer),</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">navn og fødselsnummer på eventuelle barn under 15 år dersom utmeldingen får virkning for disse.</article></article></li></ul></article><article class="legalP" id="paragraf-2-ledd-2">Utmeldingen skal være underskrevet og datert av den som melder seg ut, eller autentisert etter nærmere bestemmelse om dette gitt av Kirkerådet.</article><article class="legalP" id="paragraf-2-ledd-3">Dersom den som melder seg ut, ikke er registrert i Den norske kirkes medlemsregister, må vedkommende dokumentere medlemskapet med dåps- eller innmeldingsattest.</article></article><article class="legalArticle" data-lovdata-URL="LTI/forskrift/2016-04-12-1205/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Saksbehandlingstid</span></h2><article class="legalP" id="paragraf-3-ledd-1">Henvendelse om inn- eller utmelding til kirkebokfører bør besvares innen 14 dager i form av attest som viser at inn- eller utmeldingen er registrert.</article><article class="legalP" id="paragraf-3-ledd-2">Henvendelse om inn- eller utmelding til Kirkerådet besvares i form av attest som viser at inn- eller utmeldingen er registrert, etter den ordning som Kirkerådet bestemmer.</article></article><article class="legalArticle" data-lovdata-URL="LTI/forskrift/2016-04-12-1205/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Varsling</span></h2><article class="legalP" id="paragraf-4-ledd-1">Når inn- og utmelding skjer hos Kirkerådet, skal det så snart som mulig gis melding til kirkebokfører i vedkommendes bostedsmenighet etter nærmere bestemmelser gitt av Kirkerådet. Kirkebokfører bør så snart melding er mottatt sørge for at det blir tatt kontakt med den som er innmeldt.</article></article><article class="legalArticle" data-lovdata-URL="LTI/forskrift/2016-04-12-1205/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft fra den tid Kirkerådet bestemmer.</article></article></main></body></html>