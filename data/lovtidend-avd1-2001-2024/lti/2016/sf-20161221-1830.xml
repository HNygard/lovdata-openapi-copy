<!DOCTYPE html><html lang="no"><head><title>Forskrift om regulering av fisket etter reker i Grønlands økonomiske sone i 2017</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-21-1830</dd><dt class="dokid">DokumentID</dt><dd class="dokid">LTI/forskrift/2016-12-21-1830</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 19 s 3061</dd><dt class="dateInForce">I kraft fra</dt><dd class="dateInForce">2017-01-01 – 2017-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§36</li><li>lov/1999-03-26-15/§20</li><li>lov/1999-03-26-15/§21</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2016-12-29 16:35</dd><dt class="journalNumber">Journalnummer</dt><dd class="journalNumber">2016-1496</dd><dt class="titleShort">Korttittel</dt><dd class="titleShort">Forskrift om egulering av rekefisket i Grønlands øks 2017</dd><dt class="title">Tittel</dt><dd class="title">Forskrift om regulering av fisket etter reker i Grønlands økonomiske sone i 2017</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 21. desember 2016 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16 og § 36 og lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2016-12-21-1830</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter reker i Grønlands økonomiske sone i 2017<ul class="tocSubUl"><li>§ 1. Generelt forbud</li><li>§ 2. Totalkvote</li><li>§ 3. Vilkår for deltakelse</li><li>§ 4. Utskiftning</li><li>§ 5. Tildeling ved samtidig oppgivelse</li><li>§ 6. Leiefartøy</li><li>§ 7. Stopp i fisket</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-21-1830" id="dokument"><h1>Forskrift om regulering av fisket etter reker i Grønlands økonomiske sone i 2017</h1><article class="legalArticle" data-lovdata-URL="LTI/forskrift/2016-12-21-1830/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande reker i Grønlands økonomiske sone i 2017.</article></article><article class="legalArticle" data-lovdata-URL="LTI/forskrift/2016-12-21-1830/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h2><article class="legalP" id="paragraf-2-ledd-1">Uten hinder av forbudet i § 1 kan fartøy som fyller vilkårene i § 3, jf. § 4 fiske inntil 1750 tonn reker i Grønlands økonomiske sone i ICES-områdene 14 og 5a.</article><article class="legalP" id="paragraf-2-ledd-2">Deltakende fartøy kan fiske fritt innenfor totalkvoten.</article></article><article class="legalArticle" data-lovdata-URL="LTI/forskrift/2016-12-21-1830/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for deltakelse</span></h2><article class="legalP" id="paragraf-3-ledd-1">For å kunne delta i fisket må følgende vilkår være oppfylt:<p class="leddfortsettelse">a) fartøyet må ha deltatt i fiske etter reker i Grønlands økonomiske sone i ett av årene fra og med 2009</p><p class="leddfortsettelse">b) fartøyet må være skriftlig påmeldt til Fiskeridirektoratet.</p></article></article><article class="legalArticle" data-lovdata-URL="LTI/forskrift/2016-12-21-1830/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utskiftning</span></h2><article class="legalP" id="paragraf-4-ledd-1">Fartøy som ikke fyller vilkårene for deltakelse etter § 3a) kan delta når dette er erstatningsfartøy for konsesjonshaver som tidligere hadde fartøy som ville fylt vilkåret etter denne bestemmelsen.</article></article><article class="legalArticle" data-lovdata-URL="LTI/forskrift/2016-12-21-1830/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tildeling ved samtidig oppgivelse</span></h2><article class="legalP" id="paragraf-5-ledd-1">Fartøy som ikke fyller vilkårene for deltakelse etter § 3 a) kan tildeles adgang til å delta i reketrålfisket ved Grønland når adgangen erstatter tilsvarende adgang som fartøyeier eller eier av et annet fartøy oppgir.</article></article><article class="legalArticle" data-lovdata-URL="LTI/forskrift/2016-12-21-1830/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Leiefartøy</span></h2><article class="legalP" id="paragraf-6-ledd-1">Fiskeridirektoratets regionkontor kan ved forlis og havari som medfører vesentlig driftsavbrudd, tillate bruk av leiefartøy. Fiskeridirektoratets regionkontor kan fastsette nærmere vilkår for slik tillatelse, herunder at høvedsmann og hele eller deler av mannskapet skal delta i fisket med leiefartøyet. Det må brukes leiefartøy fra samme fartøygruppe.</article><article class="legalP" id="paragraf-6-ledd-2">Fiskeridirektoratet er klageinstans.</article><article class="legalP" id="paragraf-6-ledd-3">Ved kontrahering av nybygg kan Fiskeridirektoratets regionkontor gi tillatelse til å benytte leiefartøy. Det er en forutsetning at søker har forhåndstilsagn om utskiftingstillatelse, og at leiefartøyet ikke har fisket i henhold til annen leiefartøytillatelse i løpet av siste to år. Det er videre en forutsetning at søker enten har inngått bindende kontrakt om kjøp av nybygg med levering senest om to år, eller bindende kontrakt om kjøp av nybygg med levering senest innen utløpet av inneværende kalenderår og kan dokumentere at levering av nybygg er forsinket som følge av forhold utenfor rederiets kontroll.</article><article class="legalP" id="paragraf-6-ledd-4">Tillatelse etter tredje ledd kan ikke gis lengre varighet enn utskiftingstillatelsens varighet. Tillatelse etter tredje ledd tredje punktum første alternativ kan ikke gis ut over bindende avtalt dato for levering av nybygg. Tillatelse etter tredje ledd tredje punktum annet alternativ kan ikke gis lengre varighet enn det er dokumentert forsinkelse.</article></article><article class="legalArticle" data-lovdata-URL="LTI/forskrift/2016-12-21-1830/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp i fisket</span></h2><article class="legalP" id="paragraf-7-ledd-1">Fisket vil bli stoppet når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/2016-12-21-1830/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Den som forsettlig eller uaktsomt overtrer bestemmelser gitt i eller i medhold av forskriften straffes i henhold til havressurslova § 60, § 61, § 62, § 64 og § 65 og deltakerloven § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2016-12-21-1830/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. januar 2017 og gjelder til og med 31. desember 2017.</article></article></main></body></html>