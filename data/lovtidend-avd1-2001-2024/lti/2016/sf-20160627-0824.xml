<!DOCTYPE html><html lang="no"><head><title>Delegering av myndighet etter energiloven til Norges vassdrags- og energidirektorat</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-27-824</dd><dt class="dokid">DokumentID</dt><dd class="dokid">LTI/forskrift/2016-06-27-824</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 9 s 1525</dd><dt class="dateInForce">I kraft fra</dt><dd class="dateInForce">2016-06-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-11-27-1386</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50</li></ul></dd><dt class="dateOfPublication">Kunngjort</dt><dd class="dateOfPublication">2016-06-30 15:30</dd><dt class="journalNumber">Journalnummer</dt><dd class="journalNumber">2016-0723</dd><dt class="titleShort">Korttittel</dt><dd class="titleShort">Deleg. av myndighet etter energiloven til NVE</dd><dt class="title">Tittel</dt><dd class="title">Delegering av myndighet etter energiloven til Norges vassdrags- og energidirektorat</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 27. juni 2016 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven).</dd><dt class="refid">RefID</dt><dd class="refid">forskrift/2016-06-27-824</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet etter energiloven til Norges vassdrags- og energidirektorat</li></ul></dd></dl></header><main class="documentBody" data-lovdata-URL="LTI/forskrift/2016-06-27-824" id="dokument"><h1>Delegering av myndighet etter energiloven til Norges vassdrags- og energidirektorat</h1><article class="legalP" id="ledd-1">Som følge av endringer i energiloven ved lov 27. mai 2016 nr. 18 og endringer i forskrift 18. desember 2009 nr. 1665 om energimerking av bygninger og energivurdering av tekniske anlegg, endres departementets delegeringsvedtak til Norges vassdrags- og energidirektorat av 27. november 2013 nr. 1386.</article><article class="legalP" id="ledd-2">Departementet delegerer all myndighet etter lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) til Norges vassdrags- og energidirektorat med følgende unntak:</article><article class="legalP" id="ledd-3">Delegeringsvedtaket omfatter ikke departementets forskriftskompetanse etter energiloven med unntak av § 9-1, § 9-2, § 9-3 og § 9-5.</article><article class="legalP" id="ledd-4">Forskrifter til energiloven fastsatt av Norges vassdrags- og energidirektorat med hjemmel i tidligere delegeringsvedtak står ved lag.</article><article class="legalP" id="ledd-5">Myndighet etter følgende bestemmelser i energiloven omfattes ikke av delegeringen: <table><thead><tr><th data-text-align="left" data-vertical-align="top"><i>Bestemmelse i energiloven</i></th><th data-text-align="left" data-vertical-align="top"><i>Tema</i></th></tr></thead><tbody><tr><td data-text-align="left" data-vertical-align="top">§ 3-1 hvor det i forskrift er fastsatt at vedtak fattes av Kongen i statsråd</td><td data-text-align="left" data-vertical-align="top">Konsesjon på anlegg</td></tr><tr><td data-text-align="left" data-vertical-align="top">§ 3-4 tredje ledd</td><td data-text-align="left" data-vertical-align="top">Unntak fra tilknytnings- og investeringsplikten for forbruk</td></tr><tr><td data-text-align="left" data-vertical-align="top">§ 3-6</td><td data-text-align="left" data-vertical-align="top">Ekspropriasjon av elektriske anlegg</td></tr><tr><td data-text-align="left" data-vertical-align="top">§ 4-2</td><td data-text-align="left" data-vertical-align="top">Utenlandsforbindelser</td></tr><tr><td data-text-align="left" data-vertical-align="top">§ 4-4</td><td data-text-align="left" data-vertical-align="top">Omlegging av energibruk og energiproduksjon</td></tr><tr><td data-text-align="left" data-vertical-align="top">§ 6-2 første og annet ledd</td><td data-text-align="left" data-vertical-align="top">Rasjonering</td></tr><tr><td data-text-align="left" data-vertical-align="top">§ 9-1 siste ledd</td><td data-text-align="left" data-vertical-align="top">Beslutning om å underlegge kraftforsyningen KBO</td></tr></tbody></table></article><article class="legalP" id="ledd-6">NVE utpekes som konsesjonsmyndighet etter § 2-1 og § 5-5, som beredskapsmyndighet etter kapittel 9 med unntak av § 9-1 siste ledd og som rasjoneringsmyndighet etter § 6-2 annet ledd.</article><article class="legalP" id="ledd-7">Gjennomføring av rapportering etter energiloven § 10-1 tredje ledd annet punktum skal samordnes med departementet.</article><article class="legalP" id="ledd-8">Delegeringsvedtaket trer i kraft straks. Fra samme tidspunkt oppheves delegeringsvedtak 27. november 2013 nr. 1386.</article></main></body></html>