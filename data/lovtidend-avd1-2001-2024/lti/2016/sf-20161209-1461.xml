<!DOCTYPE html><html lang="no"><head><title>Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-09-1461</dd><dt class="dokid">DokumentID</dt><dd class="dokid">LTI/forskrift/2016-12-09-1461</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2513</dd><dt class="dateInForce">I kraft fra</dt><dd class="dateInForce">2016-12-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-16-401</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-83/§1-4</li><li>lov/2003-07-04-83/§7-3</li></ul></dd><dt class="dateOfPublication">Kunngjort</dt><dd class="dateOfPublication">2016-12-09 14:05</dd><dt class="journalNumber">Journalnummer</dt><dd class="journalNumber">2016-1181</dd><dt class="titleShort">Korttittel</dt><dd class="titleShort">Endr. i ekomforskriften</dd><dt class="title">Tittel</dt><dd class="title">Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 9. desember 2016 med hjemmel i lov 4. juli 2003 nr. 83 om elektronisk kommunikasjon (ekomloven) § 1-4 og § 7-3.</dd><dt class="refid">RefID</dt><dd class="refid">forskrift/2016-12-09-1461</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)<ul class="tocSubUl"><li>I<ul class="tocSubUl"><li>§ 3-6. Gjennomføring av tilbyderportabilitet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-09-1461" id="dokument"><h1>Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-09-1461/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. februar 2004 nr. 401 om elektronisk kommunikasjonsnett og elektronisk kommunikasjonstjeneste (ekomforskriften) gjøres følgende endringer:</article> <article class="defaultP" margin-top="true">§ 3-6 skal lyde:</article><article class="futureLegalArticle" data-name="§3-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Gjennomføring av tilbyderportabilitet</span></span><article class="legalP" id="kapittel-1-foreslåttparagraf-1-ledd-1">Mottakende tilbyder etter § 3-5 skal innhente skriftlig fullmakt fra sluttbruker før portering, jf. § 1-10.</article><article class="legalP" id="kapittel-1-foreslåttparagraf-1-ledd-2">Portering skal gjennomføres på kortest mulig tid. Tilbyderne skal, så langt det er teknisk mulig, gjennomføre portering innen fem virkedager etter at sluttbruker har inngått avtale om portering med mottakende tilbyder. Avgivende tilbyder skal gjennomføre portering av nummer for sluttbruker senest ved utgangen av etterfølgende virkedag etter at avgivende tilbyder har mottatt korrekt porteringsbestilling fra mottakende tilbyder. Avgivende tilbyder skal gi mottakende tilbyder melding om at porteringen er gjennomført senest første virkedag etter gjennomføringen.</article><article class="legalP" id="kapittel-1-foreslåttparagraf-1-ledd-3">Sluttbruker kan avtale lengre gjennomføringstid med mottakende tilbyder. Mottakende tilbyder skal opplyse sluttbruker om praktiske forhold, herunder postforsendelse, som medfører at sluttbruker kan avtale lengre gjennomføringstid.</article><article class="legalP" id="kapittel-1-foreslåttparagraf-1-ledd-4">Avgivende og mottakende tilbyder skal sikre at bortfall av tjeneste i forbindelse med portering ikke skal overskride én virkedag. Tilbyderne skal sikre at anrop til portert nummer terminerer i riktig nett, uten at kvaliteten forringes i vesentlig grad.</article><article class="legalP" id="kapittel-1-foreslåttparagraf-1-ledd-5">Avgivende tilbyder skal ikke bruke porteringsinformasjon i egen markedsføring rettet mot sluttbruker som porteres. Forbudet mot markedsføring gjelder i porteringsperioden og 14 dager etter at porteringen er gjennomført. Porteringsinformasjon er informasjon som mottas gjennom meldinger i porteringsprosessen. Porteringsperioden er perioden fra porteringsbestilling er inngitt frem til portering er gjennomført og tjenesten kan tas i bruk hos mottakende tilbyder.</article><article class="legalP" id="kapittel-1-foreslåttparagraf-1-ledd-6">Avgivende tilbyder kan ikke hindre eller forsinke en porteringsprosess som følge av et økonomisk krav mot sluttbruker.</article><article class="legalP" id="kapittel-1-foreslåttparagraf-1-ledd-7">Nasjonal kommunikasjonsmyndighet kan fastsette nærmere retningslinjer for portering og gjøre unntak fra § 3-5 og § 3-6, herunder unntak for nummerkategorier som ikke skal kunne porteres.</article></article> <article class="defaultP" margin-top="true">Alle forekomster av Post- og teletilsynet skal endres til Nasjonal kommunikasjonsmyndighet.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-09-1461/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gjelder fra 9. desember 2016.</article></section></main></body></html>