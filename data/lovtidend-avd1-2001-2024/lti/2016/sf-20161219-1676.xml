<!DOCTYPE html><html lang="no"><head><title>Instruks for vegtilsynet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-19-1676</dd><dt class="dokid">DokumentID</dt><dd class="dokid">LTI/forskrift/2016-12-19-1676</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2881</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-15-523</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-06-21-23/§11a</li></ul></dd><dt class="dateOfPublication">Kunngjort</dt><dd class="dateOfPublication">2016-12-21 16:50</dd><dt class="journalNumber">Journalnummer</dt><dd class="journalNumber">2016-1339</dd><dt class="titleShort">Korttittel</dt><dd class="titleShort">Instruks for vegtilsynet</dd><dt class="title">Tittel</dt><dd class="title">Instruks for vegtilsynet</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Samferdselsdepartementet 19. desember 2016 med heimel i lov 21. juni 1963 nr. 23 om vegar (veglova) § 11a andre ledd.</dd><dt class="refid">RefID</dt><dd class="refid">forskrift/2016-12-19-1676</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for vegtilsynet<ul class="tocSubUl"><li>1. Organisering</li><li>2. Føremål</li><li>3. Avgrensing</li><li>4. Arbeidsoppgåver</li><li>5. Dagleg leiing</li><li>6. Myndigheit til å fastsetje instruks</li><li>7. Ikraftsetjing</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-19-1676" id="dokument"><h1>Instruks for vegtilsynet</h1><section class="section" data-name="kap1" id="kapittel-1" data-lovdata-URL="LTI/forskrift/2016-12-19-1676/KAPITTEL_1"><h2>1. Organisering</h2><article class="legalP" id="kapittel-1-ledd-1">Vegtilsynet er eit forvaltningsorgan underlagt Samferdselsdepartementet.</article></section><section class="section" data-name="kap2" id="kapittel-2" data-lovdata-URL="LTI/forskrift/2016-12-19-1676/KAPITTEL_2"><h2>2. Føremål</h2><article class="legalP" id="kapittel-2-ledd-1">Vegtilsynet er Samferdselsdepartementet si fageining som skal føre tilsyn med at krav om tryggleik knytt til riksveginfrastrukturen er teke i vare av Statens vegvesen og det statlege utbyggingsselskapet for veg.</article><article class="legalP" id="kapittel-2-ledd-2">Vegtilsynet skal arbeide for at Statens vegvesens og det statlege utbyggingsselskapet for veg si verksemd vert utøvd på ein sikker og føremålstenleg måte til det beste for trafikantane på vegen. Tilsynet skal vidare vere ein aktiv pådrivar for eit sikkert og føremålstenleg vegnett i tråd med overordna mål for transportpolitikken.</article></section><section class="section" data-name="kap3" id="kapittel-3" data-lovdata-URL="LTI/forskrift/2016-12-19-1676/KAPITTEL_3"><h2>3. Avgrensing</h2><article class="legalP" id="kapittel-3-ledd-1">Vegtilsynet sine oppgåver omfattar ikkje myndigheitsområde som høyrer inn under andre statlege kontroll- og tilsynsorgan, som til dømes Politiet, Direktoratet for samfunnstryggleik og beredskap og Arbeidstilsynet.</article><article class="legalP" id="kapittel-3-ledd-2">Vegtilsynet skal i naudsynt utstrekning samordne seg med, og samarbeide med statlege tilsynsorgan og andre verksemder for å bygge kompetanse der dette kan gi ein gevinst ut frå effektiv ressursbruk og omsyn til brukarane.</article></section><section class="section" data-name="kap4" id="kapittel-4" data-lovdata-URL="LTI/forskrift/2016-12-19-1676/KAPITTEL_4"><h2>4. Arbeidsoppgåver</h2><article class="legalP" id="kapittel-4-ledd-1">Vegtilsynet skal vere bygd opp som eit risikobasert systemtilsyn.</article><article class="legalP" id="kapittel-4-ledd-2">Vegtilsynet skal mellom anna:<ul class="defaultList"><li data-li-identifier="-" data-name="-"><article class="listArticle" id="kapittel-4-ledd-2-punkt-1"><article class="legalP" id="kapittel-4-ledd-2-punkt-1-ledd-1">føre tilsyn med at Statens vegvesen og det statlege utbyggingselskapet for veg har og bruker tilstrekkelege og effektive styringssystem for å ta i vare tryggleiken knytt til riksvegane.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-2"><article class="legalP" id="kapittel-4-ledd-2-punkt-2-ledd-1">foreslå endringar i regelverket dersom det er nødvendig for å betre tryggleiken knytt til riksvegane.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-3"><article class="legalP" id="kapittel-4-ledd-2-punkt-3-ledd-1">informere om Vegtilsynet si verksemd.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-4"><article class="legalP" id="kapittel-4-ledd-2-punkt-4-ledd-1">uttale seg i saker som vert forelagt av Samferdselsdepartementet og i den utstrekning departementet ber om det, bistå ved handsaming av saker mv., og på eige initiativ ta opp saker på ansvarsområdet sitt.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-5"><article class="legalP" id="kapittel-4-ledd-2-punkt-5-ledd-1">i samråd med Samferdselsdepartementet, delta i internasjonalt arbeid med sikte på å ta i vare Noreg sine interesser på Vegtilsynet sitt ansvarsområde, og der dette har verdi for Vegtilsynet sitt arbeid.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-6"><article class="legalP" id="kapittel-4-ledd-2-punkt-6-ledd-1">ta initiativ til FoU-verksemd og andre faglege utgreiingar på Vegtilsynet sitt ansvarsområde.</article></article></li></ul></article><article class="legalP" id="kapittel-4-ledd-3">Vegtilsynet skal rapportere til Samferdselsdepartementet i løpet av året og i ein eigen årsrapport om tilsynet sitt arbeid og resultat.</article><article class="legalP" id="kapittel-4-ledd-4">Vegtilsynet si verksemd skal utøvast innanfor gjeldande lover og reglar, og i samsvar med dei krava som er fastsette i styringsdialogen. Sakshandsaminga skal skje i samsvar med god forvaltingskikk og etter dei reglane som gjeld for sakshandsaming i offentleg sektor.</article></section><section class="section" data-name="kap5" id="kapittel-5" data-lovdata-URL="LTI/forskrift/2016-12-19-1676/KAPITTEL_5"><h2>5. Dagleg leiing</h2><article class="legalP" id="kapittel-5-ledd-1">Den daglege leiinga av Vegtilsynet vert utøvd av ein direktør.</article><article class="legalP" id="kapittel-5-ledd-2">Direktøren vert tilsett av Kongen etter innstilling frå samferdselsministeren.</article><article class="legalP" id="kapittel-5-ledd-3">Vegtilsynsdirektøren skal:<ul class="defaultList"><li data-li-identifier="-" data-name="-"><article class="listArticle" id="kapittel-5-ledd-3-punkt-1"><article class="legalP" id="kapittel-5-ledd-3-punkt-1-ledd-1">orientere og rapportere til Samferdselsdepartementet om viktige saker som gjeld Vegtilsynet sitt ansvarsområde.</article></article></li><li data-li-identifier="-" data-name="-"><article class="listArticle" id="kapittel-5-ledd-3-punkt-2"><article class="legalP" id="kapittel-5-ledd-3-punkt-2-ledd-1">syte for god kvalitet på dei saker som vert lagt fram for Samferdselsdepartementet.</article></article></li><li data-li-identifier="-" data-name="-"><article class="listArticle" id="kapittel-5-ledd-3-punkt-3"><article class="legalP" id="kapittel-5-ledd-3-punkt-3-ledd-1">avgjere alle saker som ikkje krev godkjenning frå overordna myndigheit.</article></article></li><li data-li-identifier="-" data-name="-"><article class="listArticle" id="kapittel-5-ledd-3-punkt-4"><article class="legalP" id="kapittel-5-ledd-3-punkt-4-ledd-1">syte for at Vegtilsynet vert drive effektivt i samsvar med gjeldande lover og reglar og i samsvar med dei krava som vert fastsette i styringsdialogen.</article></article></li><li data-li-identifier="-" data-name="-"><article class="listArticle" id="kapittel-5-ledd-3-punkt-5"><article class="legalP" id="kapittel-5-ledd-3-punkt-5-ledd-1">syte for at det ligg føre dokumenterbare system for intern kontroll og risikostyring og at det vert gjennomført evalueringar om tilsynsverksemda si effektivitet, måloppnåing og resultat.</article></article></li></ul></article><article class="legalP" id="kapittel-5-ledd-4">Direktøren kan på avgrensa område delegere si myndigheit til andre tilsette i tilsynet og gi nærare instruks om utføringa av den delegerte myndigheit generelt eller for den enkelte sak.</article></section><section class="section" data-name="kap6" id="kapittel-6" data-lovdata-URL="LTI/forskrift/2016-12-19-1676/KAPITTEL_6"><h2>6. Myndigheit til å fastsetje instruks</h2><article class="legalP" id="kapittel-6-ledd-1">Samferdselsdepartementet har myndigheit til å fastsette ny instruks eller foreta endringar i instruksen.</article></section><section class="section" data-name="kap7" id="kapittel-7" data-lovdata-URL="LTI/forskrift/2016-12-19-1676/KAPITTEL_7"><h2>7. Ikraftsetjing</h2><article class="legalP" id="kapittel-7-ledd-1">Instruksen trer i kraft 1. januar 2017.</article><article class="legalP" id="kapittel-7-ledd-2">Frå same tidspunkt vert instruks 15. juni 2012 nr. 523 for Vegtilsynet oppheva.</article></section></main></body></html>