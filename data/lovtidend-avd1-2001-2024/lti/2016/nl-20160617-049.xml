<!DOCTYPE html><html lang="no"><head><title>Lov om endringer i helse- og omsorgstjenesteloven og helsepersonelloven (politiattest i den kommunale helse- og omsorgstjenesten)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-06-17-49</dd><dt class="dokid">DokumentID</dt><dd class="dokid">LTI/lov/2016-06-17-49</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1225.</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-02-64</li><li>lov/2011-06-24-30</li></ul></dd><dt class="legalArea">Rettsområde</dt><dd class="legalArea"><ul><li>Forvaltnings- og kommunalrett &gt; Politi</li> <li>Helse- og omsorgsrett &gt; Helsepersonell</li></ul></dd><dt class="dateOfPublication">Kunngjort</dt><dd class="dateOfPublication">2016-06-17 16:30</dd><dt class="journalNumber">Journalnummer</dt><dd class="journalNumber">2016-0555</dd><dt class="titleShort">Korttittel</dt><dd class="titleShort">Endringslov til helse- og omsorgstjenesteloven og helsepersonelloven</dd><dt class="title">Tittel</dt><dd class="title">Lov om endringer i helse- og omsorgstjenesteloven og helsepersonelloven (politiattest i den kommunale helse- og omsorgstjenesten)</dd><dt class="miscInformation">Annet om dokumentet</dt><dd class="miscInformation">Prop.94 L (2015–2016), Innst.369 L (2015–2016), Lovvedtak 98 (2015–2016). Stortingets første og andre gangs behandling hhv. 9. og 13. juni 2016. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2016-06-17-49</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i helse- og omsorgstjenesteloven og helsepersonelloven (politiattest i den kommunale helse- og omsorgstjenesten)<ul class="tocSubUl"><li>I<ul class="tocSubUl"><li>§ 20 a. Krav om politiattest</li></ul></li><li>II<ul class="tocSubUl"><li>§ 5-4. Krav om politiattest</li><li>§ 5-4 a. Konsekvenser av anmerkninger på en politiattest</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2016-06-17-49" id="dokument"><h1>Lov om endringer i helse- og omsorgstjenesteloven og helsepersonelloven (politiattest i den kommunale helse- og omsorgstjenesten)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-06-17-49/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 2. juli 1999 nr. 64 om helsepersonell m.v. skal § 20 a lyde:</article><article class="futureLegalArticle" data-name="§20a" id="kapittel-1-foreslåttparagraf-1"><span class="futureLegalArticleHeader">§ 20 a. <span class="legalArticleTitle">Krav om politiattest</span></span><article class="legalP" id="kapittel-1-foreslåttparagraf-1-ledd-1">Den som skal yte spesialisthelsetjenester og tannhelsetjenester til barn skal fremlegge politiattest som nevnt i politiregisterloven § 39 første ledd ved tilbud om stilling, ved inngåelse av avtale etter tannhelsetjenesteloven § 4-2 første ledd og spesialisthelsetjenesteloven § 2-1 a sjette ledd, samt ved melding om åpning, overtagelse og inntreden i privat virksomhet, jf. § 18.</article><article class="legalP" id="kapittel-1-foreslåttparagraf-1-ledd-2">Den som skal yte spesialisthelsetjenester og tannhelsetjenester til personer med utviklingshemming skal i tilfeller som nevnt i første ledd fremlegge politiattest som viser om vedkommende er siktet, tiltalt, har vedtatt forelegg eller er dømt for brudd på overtredelse av straffeloven 1902 §§ 192, 193, 194, 195, 196, 197, 199, 200 annet ledd, 201 første ledd bokstav c, 203 eller 204 a og straffeloven 2005 §§ 291, 293, 294, 295, 296, 299, 301, 302, 303, 304, 305, 309, 310, 311, 312 og 314. Overtredelsen skal anmerkes i samsvar med politiregisterloven § 41 nr. 1.</article><article class="legalP" id="kapittel-1-foreslåttparagraf-1-ledd-3">Plikten etter første og annet ledd omfatter ikke den som bare sporadisk yter slike tjenester og som i alminnelighet ikke vil være alene med barn eller personer med utviklingshemming.</article><article class="legalP" id="kapittel-1-foreslåttparagraf-1-ledd-4">Politiattest som nevnt i første og annet ledd skal ikke være eldre enn tre måneder.</article><article class="legalP" id="kapittel-1-foreslåttparagraf-1-ledd-5">Den som har vedtatt forelegg eller er dømt for overtredelser av straffeloven 1902 §§ 192, 193, 194, 195, 196, 197, 199, 200 annet ledd, 201 første ledd bokstav c, 203 eller 204 a eller straffeloven 2005 §§ 291, 293, 294, 295, 296, 299, 301, 302, 303, 304, 305, 309, 310, 311, 312 og 314, er utelukket fra å yte helse- og omsorgstjenester til barn eller personer med utviklingshemming.</article><article class="legalP" id="kapittel-1-foreslåttparagraf-1-ledd-6">Den som yter tjenester etter helse- og omsorgstjenesteloven skal fremlegge politiattest som nevnt i helse- og omsorgstjenesteloven § 5-4.</article></article></section><section class="section" data-name="kapII" id="kapittel-2" data-lovdata-URL="LTI/lov/2016-06-17-49/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 24. juni 2011 nr. 30 om kommunale helse- og omsorgstjenester m.m. gjøres følgende endringer:</article> <article class="defaultP" margin-top="true">§ 5-4 skal lyde:</article><article class="futureLegalArticle" data-name="§5-4" id="kapittel-2-foreslåttparagraf-1"><span class="futureLegalArticleHeader">§ 5-4. <span class="legalArticleTitle">Krav om politiattest</span></span><article class="legalP" id="kapittel-2-foreslåttparagraf-1-ledd-1">Kommunen eller annen arbeidsgiver som yter tjenester etter loven her, skal ved tilbud om stilling eller oppdrag kreve fremlagt politiattest fra personer som skal yte slike tjenester. På politiattesten skal det anmerkes om personen er siktet, tiltalt, har vedtatt forelegg eller er dømt for overtredelse av straffeloven 1902 §§ 162, 192, 193, 194, 195, 196, 197, 199, 200 andre ledd, 201 første ledd bokstav c, § 201 a, 203, 204 a, 219, 222, 223, 224, 227, 228, 229, 231, 233, 242, 255, 256, 257, 258, 266, 268, jf. 267, 270, 271 og straffeloven 2005 §§ 231, 232, 251, 252, 254, 255, 256, 257, 258, 263, 264, 271, 272, 273, 274, 275, 282, 283, 288, 291, 293, 294, 295, 296, 299, 301, 302, 303, 304, 305, 306, 309, 310, 311, 312, 314, 321, 322, 324, 325, 327, 328, 330, 331, 371 og 372.</article><article class="legalP" id="kapittel-2-foreslåttparagraf-1-ledd-2">Overtredelse av straffeloven 1902 §§ 192, 193, 194, 195, 196, 197, 199, 200 andre ledd, 201 første ledd bokstav c, 201 a, 204 a og 233 og straffeloven 2005 §§ 275, 291, 293, 294, 295, 296, 299, 301, 302, 303, 304, 305, 306, 310, 311, 312 og 314 skal anmerkes i samsvar med politiregisterloven § 41 nr. 1.</article><article class="legalP" id="kapittel-2-foreslåttparagraf-1-ledd-3">Overtredelsene av straffeloven 1902 §§ 162, 203, 219, 222, 223, 224, 227, 228, 229, 231, 242, 255, 256, 257, 258, 266, 268, jf. 267, 270 og 271 og straffeloven 2005 §§ 231, 232, 251, 252, 254, 255, 256, 257, 258, 263, 264, 271, 272, 273, 274, 282, 283, 288, 309, 321, 322, 324, 325, 327, 328, 330, 331, 371 og 372 skal anmerkes i samsvar med politiregisterloven § 40.</article><article class="legalP" id="kapittel-2-foreslåttparagraf-1-ledd-4">Politiattesten skal ikke være eldre enn tre måneder.</article><article class="legalP" id="kapittel-2-foreslåttparagraf-1-ledd-5">Plikten til å kreve politiattest omfatter ikke personer som bare sporadisk yter tjenester etter helse- og omsorgstjenesteloven og som i alminnelighet ikke vil være alene med pasienten eller brukeren.</article></article> <article class="defaultP" margin-top="true">Ny § 5-4 a skal lyde</article><article class="futureLegalArticle" data-name="§5-4a" id="kapittel-2-foreslåttparagraf-2"><span class="futureLegalArticleHeader">§ 5-4 a. <span class="legalArticleTitle">Konsekvenser av anmerkninger på en politiattest</span></span><article class="legalP" id="kapittel-2-foreslåttparagraf-2-ledd-1">Den som har vedtatt forelegg eller er dømt for overtredelser av straffeloven 1902 §§ 192, 193, 194, 195, 196, 197, 199, 200 annet ledd, 201 første ledd bokstav c, 203 eller 204 a eller straffeloven 2005 §§ 291, 293, 294, 295, 296, 299, 301, 302, 303, 304, 305, 309, 310, 311, 312 og 314, er utelukket fra å yte helse- og omsorgstjenester til barn eller personer med utviklingshemming.</article></article></section><section class="section" data-name="kapIII" id="kapittel-3" data-lovdata-URL="LTI/lov/2016-06-17-49/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer.</article></section></main></body></html>