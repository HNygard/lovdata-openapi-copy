<!DOCTYPE html><html lang="no"><head><title>Forskrift om Nasjonal vitnemåls- og karakterportal</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-17-1819</dd><dt class="dokid">DokumentID</dt><dd class="dokid">LTI/forskrift/2016-12-17-1819</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 19 s 3045</dd><dt class="dateInForce">I kraft fra</dt><dd class="dateInForce">2017-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§4-14</li></ul></dd><dt class="dateOfPublication">Kunngjort</dt><dd class="dateOfPublication">2016-12-29 16:35</dd><dt class="journalNumber">Journalnummer</dt><dd class="journalNumber">2016-1524</dd><dt class="titleShort">Korttittel</dt><dd class="titleShort">Forskrift om Nasjonal vitnemåls- og karakterportal</dd><dt class="title">Tittel</dt><dd class="title">Forskrift om Nasjonal vitnemåls- og karakterportal</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 17. desember 2016 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 4-14 tredje ledd.</dd><dt class="refid">RefID</dt><dd class="refid">forskrift/2016-12-17-1819</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Nasjonal vitnemåls- og karakterportal<ul class="tocSubUl"><li>§ 1. Virkeområde</li><li>§ 2. Vitnemålsportalens formål</li><li>§ 3. Behandlingsansvarlig</li><li>§ 4. Vitnemålsportalens innhold</li><li>§ 5. Deling av resultater</li><li>§ 6. Dokumenter fra Vitnemålsportalen</li><li>§ 7. Taushetsplikt</li><li>§ 8. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-17-1819" id="dokument"><h1>Forskrift om Nasjonal vitnemåls- og karakterportal</h1><article class="legalArticle" data-lovdata-URL="LTI/forskrift/2016-12-17-1819/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder Nasjonal vitnemåls- og karakterportal (Vitnemålsportalen), som er en tjeneste for digital, tidsbegrenset tilgjengeliggjøring av oppnådde grader og karakterer.</article><article class="legalP" id="paragraf-1-ledd-2">Personopplysningsloven og forskrift om personopplysninger gjelder for Vitnemålsportalen. Det er ikke nødvendig at den som tar i bruk portalen gir særskilt samtykke til å behandle personopplysninger i forbindelse med Vitnemålsportalen.</article></article><article class="legalArticle" data-lovdata-URL="LTI/forskrift/2016-12-17-1819/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vitnemålsportalens formål</span></h2><article class="legalP" id="paragraf-2-ledd-1">Formålet med portalen er å sikre sannferdig informasjon om oppnådde grader og karakterer ved at personer på en enkel måte kan synliggjøre sine resultater og å forhindre bruk av forfalskede vitnemål og karakterutskrifter. Opplysningene i portalen skal gi sikker identifikasjon av den informasjon gjelder. Opplysninger om brukeraktiviteten i Vitnemålsportalen kan sammenstilles i statistisk form og brukes i nasjonal rapportering.</article><article class="legalP" id="paragraf-2-ledd-2">Opplysningene i portalen kan ikke anvendes til formål som er uforenlig med første ledd.</article></article><article class="legalArticle" data-lovdata-URL="LTI/forskrift/2016-12-17-1819/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Behandlingsansvarlig</span></h2><article class="legalP" id="paragraf-3-ledd-1">Kunnskapsdepartementet er behandlingsansvarlig for personopplysninger i portalen, jf. personopplysningsloven § 2 nr. 4.</article><article class="legalP" id="paragraf-3-ledd-2">Det daglige behandleransvaret er delegert til Universitetet i Oslo (UiO).</article><article class="legalP" id="paragraf-3-ledd-3">Felles studieadministrativt tjenestesenter (FSAT) forvalter registeret og behandler personopplysninger i registeret på vegne av behandlingsansvarlig.</article></article><article class="legalArticle" data-lovdata-URL="LTI/forskrift/2016-12-17-1819/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vitnemålsportalens innhold</span></h2><article class="legalP" id="paragraf-4-ledd-1">Vitnemålsportalen inneholder fødselsnummer eller D-nummer fra nåværende og tidligere studenter samt identifiseringsinformasjon om utdanningsinstitusjonene.</article><article class="legalP" id="paragraf-4-ledd-2">Ved pålogging og bruk av vitnemålsportalen, vil personopplysninger som navn, oppnådde grader og karakterer innhentes fra de utdanningsinstitusjonene den informasjonen gjelder har avlagt eksamen ved.</article></article><article class="legalArticle" data-lovdata-URL="LTI/forskrift/2016-12-17-1819/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Deling av resultater</span></h2><article class="legalP" id="paragraf-5-ledd-1">Den informasjonen gjelder bestemmer hvem som skal få tilgang til informasjon via portalen, hvilken informasjon de skal få tilgang til, og for hvilket tidsrom.</article></article><article class="legalArticle" data-lovdata-URL="LTI/forskrift/2016-12-17-1819/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dokumenter fra Vitnemålsportalen</span></h2><article class="legalP" id="paragraf-6-ledd-1">Dokumenter som deles via Vitnemålsportalen kan kun verifiseres i sin opprinnelige digitale form.</article></article><article class="legalArticle" data-lovdata-URL="LTI/forskrift/2016-12-17-1819/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Taushetsplikt</span></h2><article class="legalP" id="paragraf-7-ledd-1">Enhver som behandler personopplysninger etter forskriften har taushetsplikt etter forvaltningsloven § 13.</article></article><article class="legalArticle" data-lovdata-URL="LTI/forskrift/2016-12-17-1819/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetting</span></h2><article class="legalP" id="paragraf-8-ledd-1">Forskriften trer i kraft 1. januar 2017.</article></article></main></body></html>