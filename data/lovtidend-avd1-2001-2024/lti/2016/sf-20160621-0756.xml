<!DOCTYPE html><html lang="no"><head><title>Forskrift om endring i forskrift om tilskudd ved frakt av reinslakt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-21-756</dd><dt class="dokid">DokumentID</dt><dd class="dokid">LTI/forskrift/2016-06-21-756</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 9 s 1406</dd><dt class="dateInForce">I kraft fra</dt><dd class="dateInForce">2016-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-17-657</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2016-06-23 15:00</dd><dt class="journalNumber">Journalnummer</dt><dd class="journalNumber">2016-0662</dd><dt class="titleShort">Korttittel</dt><dd class="titleShort">Endr. i forskrift om tilskudd ved frakt av reinslakt</dd><dt class="title">Tittel</dt><dd class="title">Forskrift om endring i forskrift om tilskudd ved frakt av reinslakt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 21. juni 2016 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2016-06-21-756</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd ved frakt av reinslakt<ul class="tocSubUl"><li>I<ul class="tocSubUl"><li>§ 2. Vilkår</li><li>§ 3. Beregning av tilskudd</li><li>§ 6. Opplysningsplikt og kontroll</li><li>§ 7. Retting av feilutbetalinger</li><li>§ 8. Avkorting mv.</li><li>§ 9. Innkreving av tilbakebetalings- eller avkortingsbeløp</li><li>§ 10. Klageadgang</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-21-756" id="dokument"><h1>Forskrift om endring i forskrift om tilskudd ved frakt av reinslakt</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-21-756/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. juni 2009 nr. 657 om tilskudd ved frakt av reinslakt gjøres følgende endringer:</article> <article class="defaultP" margin-top="true">Forskriftens navn skal lyde:</article> <article class="defaultP" margin-top="true"><i>Forskrift om tilskudd ved frakt av rein i forbindelse med slakting</i></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Vilkår</span></span><article class="legalP" id="kapittel-1-foreslåttparagraf-1-ledd-1">Tilskudd kan gis til den som bærer kostnadene for frakt av levende rein i perioden 15. august t.o.m. 31. oktober. Videre kan det gis tilskudd til den som bærer kostnadene for frakt av slakteskrotter i perioden 15. august t.o.m. 31. mars.</article><article class="legalP" id="kapittel-1-foreslåttparagraf-1-ledd-2">For at tilskudd skal kunne innvilges etter denne forskrift må<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Reinsdyret være fraktet minst 50 kilometer, enten fra samlingsgjerdet til godkjent slakteri, eller fra godkjent slakteri til videreforedlingsanlegg,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">reinsdyret slaktes på et godkjent slakteri,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">den som slakter rein oppfylle de krav som stilles til rapportering i gjeldende forskrift om rapportering av slaktet rein og lagerbeholdning,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">frakt av levende rein utføres til nærmeste slakteri.</article></article></li></ul></article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Beregning av tilskudd</span></span><article class="legalP" id="kapittel-1-foreslåttparagraf-2-ledd-1">For frakt av levende rein og frakt av skrotter i perioden 15. august t.o.m. 31. oktober er tilskuddssatsen kr 40 pr. dyr.</article><article class="legalP" id="kapittel-1-foreslåttparagraf-2-ledd-2">Tilskuddssatsen for frakt av skrott i perioden 1. november t.o.m. 31. mars er kr 30 pr. dyr.</article><article class="legalP" id="kapittel-1-foreslåttparagraf-2-ledd-3">Det kan ikke gis mer enn ett tilskudd pr. reinsdyr.</article></article> <article class="defaultP" margin-top="true">I § 4 og § 5 endres «direktør for reindrift i Landbruksdirektoratet» til «Landbruksdirektoratet».</article> <article class="defaultP" margin-top="true">Nye § 6 til § 10 skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt og kontroll</span></span><article class="legalP" id="kapittel-1-foreslåttparagraf-3-ledd-1">Mottakere av tilskudd etter denne forskriften plikter å gi alle opplysninger som reindriftsmyndighetene finner nødvendig for å kunne forvalte tilskuddordningene, eller for å kunne oppfylle reindriftsavtalen.</article><article class="legalP" id="kapittel-1-foreslåttparagraf-3-ledd-2">Reindriftsmyndighetene fører tilsyn med at utbetalinger av tilskudd er riktige, og har adgang til all bokføring, korrespondanse og opptegnelser som vedkommer tilskuddet. For virksomheter som er pålagt revisjonsplikt kan det kreves revidert regnskap over utgiftene.</article><article class="legalP" id="kapittel-1-foreslåttparagraf-3-ledd-3">Reindriftsmyndighetene kan foreta stedlig kontroll hos tilskuddsmottakeren.</article></article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Retting av feilutbetalinger</span></span><article class="legalP" id="kapittel-1-foreslåttparagraf-4-ledd-1">Reindriftsmyndighetene kan rette feil i utbetalt tilskudd, enten ved etterbetaling eller krav om tilbakebetaling av tilskudd fra tilskuddsmottaker.</article></article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Avkorting mv.</span></span><article class="legalP" id="kapittel-1-foreslåttparagraf-5-ledd-1">Dersom tilskuddsmottaker uaktsomt eller forsettlig har gitt feil eller mangelfulle opplysninger i søknaden som har eller ville dannet grunnlag for en urettmessig utbetaling av tilskuddet, kan hele eller deler av tilskuddet avkortes.</article><article class="legalP" id="kapittel-1-foreslåttparagraf-5-ledd-2">Dersom tilskuddsmottaker i henhold til Reindriftsmyndighetenes vedtak driver eller har drevet sin virksomhet i strid med lover eller forskrifter for reindriftsnæringen, og det er utvist uaktsomhet eller forsett, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet avkortes.</article></article><article class="futureLegalArticle" data-name="§9" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Innkreving av tilbakebetalings- eller avkortingsbeløp</span></span><article class="legalP" id="kapittel-1-foreslåttparagraf-6-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter § 7 eller avkorting etter § 8, kan kreves tilbakebetalt fra tilskuddsmottakeren eller motregnes i senere tilskuddsutbetalinger.</article><article class="legalP" id="kapittel-1-foreslåttparagraf-6-ledd-2">Krav fra offentlige myndigheter som utspringer av ordninger over reindriftsavtalen kan motregnes i tilskuddsutbetalinger til tilskuddsmottakeren.</article><article class="legalP" id="kapittel-1-foreslåttparagraf-6-ledd-3">Dersom tilskuddsmottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til mottaker. Ved grov uaktsomhet eller forsett kan renter kreves fra tidspunktet for utbetaling av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article></article><article class="futureLegalArticle" data-name="§10" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Klageadgang</span></span><article class="legalP" id="kapittel-1-foreslåttparagraf-7-ledd-1">Vedtak fattet av Landbruksdirektoratet etter denne forskriften kan påklages til Landbruks- og matdepartementet etter forvaltningslovens regler.</article></article> <article class="defaultP" margin-top="true">Nåværende § 9 blir ny § 11.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-21-756/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Denne forskriften trer i kraft 1. juli 2016.</article></section></main></body></html>