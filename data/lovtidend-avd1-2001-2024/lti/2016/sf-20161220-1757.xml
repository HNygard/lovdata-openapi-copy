<!DOCTYPE html><html lang="no"><head><title>Forskrift om endring i forurensningsforskriften (del 7)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-20-1757</dd><dt class="dokid">DokumentID</dt><dd class="dokid">LTI/forskrift/2016-12-20-1757</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 18 s 2961</dd><dt class="dateInForce">I kraft fra</dt><dd class="dateInForce">2016-12-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-931</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li></ul></dd><dt class="dateOfPublication">Kunngjort</dt><dd class="dateOfPublication">2016-12-27 14:50</dd><dt class="journalNumber">Journalnummer</dt><dd class="journalNumber">2016-1431</dd><dt class="titleShort">Korttittel</dt><dd class="titleShort">Endr. i forurensningsforskriften</dd><dt class="title">Tittel</dt><dd class="title">Forskrift om endring i forurensningsforskriften (del 7)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 20. desember 2016 med hjemmel i lov 13. mars 1981 nr. 6 om vern mot forurensninger og om avfall (forurensingsloven) § 9.</dd><dt class="refid">RefID</dt><dd class="refid">forskrift/2016-12-20-1757</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forurensningsforskriften (del 7)<ul class="tocSubUl"><li>I<ul class="tocSubUl"><li>§ 25-4. Forbud mot utslipp av miljøfarlige kjemikalier</li><li>§ 25-5. Krav til utslipp av begroingsrester som ikke inneholder miljøfarlige kjemikalier</li><li>§ 25-7. Unntak, tilsyn, klage, straff mv.</li><li>§ 29-1. Virkeområde og definisjoner</li><li>§ 30-9. Måling og beregning av utslipp</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-20-1757" id="dokument"><h1>Forskrift om endring i forurensningsforskriften (del 7)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-20-1757/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 931 om begrensning av forurensning (forurensningsforskriften) gjøres følgende endringer:</article> <article class="defaultP" margin-top="true">§ 24-8 siste ledd skal lyde:</article><article class="legalP" id="kapittel-1-ledd-2">Støygrensene gjelder ikke for bebyggelse av forannevnte type som er etablert etter 1. januar 2010.</article> <article class="defaultP" margin-top="true">§ 24-9 første ledd første punktum skal lyde:</article><article class="legalP" id="kapittel-1-ledd-3">Stasjonære og mobile asfaltverk skal gjennomføre målinger av støy ved nærmeste nabo som nevnt i § 24-8 første ledd og av støvutslipp til luft fra skorstein for røykgasser fra tørketrommel.</article> <article class="defaultP" margin-top="true">§ 25-3 nummer 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1"><i>miljøfarlige kjemikalier:</i> stoff eller stoffblandinger som, hvis de kommer ut i miljøet, vil kunne gi akutt skade og/eller langtidsvirkning, inkludert stoffer som brytes langsomt ned og som kan hope seg opp i levende organismer.</article></article></li></ul></article> <article class="defaultP" margin-top="true">§ 25-4 skal lyde:</article><article class="futureLegalArticle" data-name="§25-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 25-4</span>. <span class="legalArticleTitle">Forbud mot utslipp av miljøfarlige kjemikalier</span></span><article class="legalP" id="kapittel-1-foreslåttparagraf-1-ledd-1">Det er forbudt å slippe ut miljøfarlige kjemikalier i forbindelse med rengjøring, vask eller impregnering av hele eller deler av oppdrettsnøter.</article><article class="legalP" id="kapittel-1-foreslåttparagraf-1-ledd-2">Forbudet i første ledd omfatter ikke utslipp av kjemikalier i tilsvarende mengder som i inntaksvannet.</article><article class="legalP" id="kapittel-1-foreslåttparagraf-1-ledd-3">Forbudet i første ledd omfatter ikke utslipp av inntil 2 kg kobber/år fra landbaserte anlegg for vask av oppdrettsnøter.</article></article> <article class="defaultP" margin-top="true">§ 25-5 skal lyde:</article><article class="futureLegalArticle" data-name="§25-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 25-5</span>. <span class="legalArticleTitle">Krav til utslipp av begroingsrester som ikke inneholder miljøfarlige kjemikalier</span></span><article class="legalP" id="kapittel-1-foreslåttparagraf-2-ledd-1">Utslipp av begroingsrester som ikke inneholder miljøfarlige kjemikalier, er tillatt dersom det skjer på en slik måte at forurensningen blir ubetydelig.</article></article> <article class="defaultP" margin-top="true">§ 25-7 skal lyde:</article><article class="futureLegalArticle" data-name="§25-7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 25-7</span>. <span class="legalArticleTitle">Unntak, tilsyn, klage, straff mv.</span></span><article class="legalP" id="kapittel-1-foreslåttparagraf-3-ledd-1">Forhold som gjelder unntak, tilsyn, klage, straff mv. er regulert i forurensningsforskriften kap. 41. Fylkesmannen fører tilsyn med og kan gjøre unntak fra bestemmelsene i dette kapittelet.</article></article> <article class="defaultP" margin-top="true">§ 27-10 tredje ledd skal lyde:</article><article class="legalP" id="kapittel-1-ledd-4">Fra 31. desember 2014 skal alle anlegg oppfylle kravene som gjelder for nye fyringsenheter i § 27-5 a) og b).</article> <article class="defaultP" margin-top="true">§ 28-1 første ledd skal lyde:</article><article class="legalP" id="kapittel-1-ledd-5">Dette kapittelet gjelder virksomheter som driver kjemisk/elektrolytisk overflatebehandling med en avløpsvannmengde på under 100 m<sup>3</sup> /døgn og/eller virksomheter der totalvolumet av prosessbadene er mindre enn eller lik 30 m<sup>3</sup> .</article> <article class="defaultP" margin-top="true">§ 28-2 første ledd skal lyde:</article><article class="legalP" id="kapittel-1-ledd-6">Virksomheter med en avløpsvannmengde på 100 m<sup>3</sup> /døgn eller mer og virksomheter der totalvolumet av prosessbadene er over 30 m<sup>3</sup> , må ha særskilt tillatelse fra fylkesmannen etter forurensningslovens § 11, jf. vedlegg I til forurensningsforskriftens kapittel 36 Behandling av tillatelser etter forurensningsloven.</article> <article class="defaultP" margin-top="true">Overskriften til kapittel 29 skal lyde:</article><span class="futuretitle" id="kapittel-1-foreslåttittel-1">Kapittel 29. Forurensninger fra mekanisk overflatebehandling og vedlikehold av metallkonstruksjoner i tilknytning til faste anlegg/installasjoner (inkludert skipsverft)</span> <article class="defaultP" margin-top="true">§ 29-1 skal lyde:</article><article class="futureLegalArticle" data-name="§29-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 29-1</span>. <span class="legalArticleTitle">Virkeområde og definisjoner</span></span><article class="legalP" id="kapittel-1-foreslåttparagraf-4-ledd-1">Dette kapittelet gjelder for mekanisk overflatebehandling av metallkonstruksjoner samt vedlikehold og reparasjoner av metallkonstruksjoner i tilknytning til faste anlegg/installasjoner, inkludert skipsverft.</article><article class="legalP" id="kapittel-1-foreslåttparagraf-4-ledd-2">Dette kapittelet gjelder ikke for anlegg som har en kapasitet til å forbruke over 150 kg/time eller over 200 tonn/år av innsatsstoffer til mekanisk overflatebehandling som er basert på organiske løsemidler.</article><article class="legalP" id="kapittel-1-foreslåttparagraf-4-ledd-3">Dette kapittelet gjelder ikke på kontinentalsokkelen.</article><article class="legalP" id="kapittel-1-foreslåttparagraf-4-ledd-4">Med <i>mekanisk overflatebehandling</i> menes høytrykksspyling med eller uten tilsetting av blåsemiddel, blåserensing med eller uten blåsemiddel, metallisering og sprøytemaling/lakkering.</article><article class="legalP" id="kapittel-1-foreslåttparagraf-4-ledd-5">Med <i>nabo</i> menes omkringliggende boliger, sykehus, pleieinstitusjoner, fritidsboliger, utdanningsinstitusjoner og barnehager.</article></article> <article class="defaultP" margin-top="true">§ 29-7 første ledd første kolon skal lyde:</article><article class="legalP" id="kapittel-1-ledd-7">Bedriftens bidrag til utendørs støy skal ikke overskride følgende grenser, målt eller beregnet som frittfeltsverdi ved mest støyutsatte fasade hos nabo:</article> <article class="defaultP" margin-top="true">§ 29-7 siste ledd skal lyde:</article><article class="legalP" id="kapittel-1-ledd-8">Støygrensene gjelder ikke for bebyggelse av forannevnte type som er etablert etter 1. januar 2010.</article> <article class="defaultP" margin-top="true">§ 29-8 siste punktum skal lyde:</article><article class="legalP" id="kapittel-1-ledd-9">Nabo/berørte skal varsles før slik støyende aktivitet settes i gang.</article> <article class="defaultP" margin-top="true">§ 30-1 nytt tredje ledd skal lyde:</article><article class="legalP" id="kapittel-1-ledd-10">Med <i>nabo</i> menes omkringliggende boliger, sykehus, pleieinstitusjoner, fritidsboliger, utdanningsinstitusjoner og barnehager.</article> <article class="defaultP" margin-top="true">§ 30-4 andre ledd skal lyde:</article><article class="legalP" id="kapittel-1-ledd-11">Borerigger skal ha støvavsug med rensing, eller det skal påsprøytes vann for å dempe støving mest mulig.</article> <article class="defaultP" margin-top="true">§ 30-4 tredje ledd skal lyde:</article><article class="legalP" id="kapittel-1-ledd-12">Annet prosessutstyr skal enten være innebygget med en varig tett konstruksjon med avsug og effektivt støvfiltrering, eller det skal benyttes et automatisk vannpåsprøytingsanlegg med hensiktsmessig plasserte dyser beregnet til bruk ned til -10 °C ved knusing, sikting og transport.</article> <article class="defaultP" margin-top="true">§ 30-4 fjerde ledd skal lyde:</article><article class="legalP" id="kapittel-1-ledd-13">Åpne lager av råvarer og produkter, trafikkarealer og støvdeponi skal fuktes med vann for å hindre støvflukt.</article> <article class="defaultP" margin-top="true">§ 30-4 nytt femte ledd skal lyde:</article><article class="legalP" id="kapittel-1-ledd-14">Vannet kan ved behov tilsettes overflateaktivt stoff for å hindre støvflukt. Virksomheten skal kunne dokumentere at eventuell bruk av overflateaktivt stoff er risikovurdert med tanke på miljøskade.</article> <article class="defaultP" margin-top="true">§ 30-7 første ledd første kolon skal lyde:</article><article class="legalP" id="kapittel-1-ledd-15">Bedriftens bidrag til utendørs støy skal ikke overskride følgende grenser, målt eller beregnet som frittfeltsverdi ved mest støyutsatte fasade hos nabo:</article> <article class="defaultP" margin-top="true">§ 30-7 siste ledd skal lyde:</article><article class="legalP" id="kapittel-1-ledd-16">Støygrensene gjelder ikke for bebyggelse av forannevnte type som er etablert etter 1. januar 2010.</article> <article class="defaultP" margin-top="true">Overskriften til § 30-9 skal lyde:</article><article class="futureLegalArticle" data-name="§30-9" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 30-9</span>. <span class="legalArticleTitle">Måling og beregning av utslipp</span></span></article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-20-1757/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>