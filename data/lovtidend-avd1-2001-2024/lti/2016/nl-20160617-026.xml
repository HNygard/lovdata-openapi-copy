<!DOCTYPE html><html lang="no"><head><title>Lov om endringer i lov om lønnsplikt under permittering (innføring av en ny arbeidsgiverperiode og forlenget periode med fritak fra lønnsplikt)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-06-17-26</dd><dt class="dokid">DokumentID</dt><dd class="dokid">LTI/lov/2016-06-17-26</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1206.</dd><dt class="dateInForce">I kraft fra</dt><dd class="dateInForce">2016-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1988-05-06-22</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Arbeidsforhold. Sysselsetting</li></ul></dd><dt class="dateOfPublication">Kunngjort</dt><dd class="dateOfPublication">2016-06-17 16:30</dd><dt class="journalNumber">Journalnummer</dt><dd class="journalNumber">2016-0562</dd><dt class="titleShort">Korttittel</dt><dd class="titleShort">Endringslov til permitteringslønnsloven</dd><dt class="title">Tittel</dt><dd class="title">Lov om endringer i lov om lønnsplikt under permittering (innføring av en ny arbeidsgiverperiode og forlenget periode med fritak fra lønnsplikt)</dd><dt class="miscInformation">Annet om dokumentet</dt><dd class="miscInformation">Prop.124 L (2015–2016), Innst.380 L (2015–2016), Lovvedtak 106 (2015–2016). Stortingets første og andre gangs behandling hhv. 10. og 13. juni 2016. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2016-06-17-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om lønnsplikt under permittering (innføring av en ny arbeidsgiverperiode og forlenget periode med fritak fra lønnsplikt)<ul class="tocSubUl"><li>I<ul class="tocSubUl"><li>§ 3. Tiden for lønnsplikt under permittering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2016-06-17-26" id="dokument"><h1>Lov om endringer i lov om lønnsplikt under permittering (innføring av en ny arbeidsgiverperiode og forlenget periode med fritak fra lønnsplikt)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 6. mai 1988 nr. 22 om lønnsplikt under permittering.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-06-17-26/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 6. mai 1988 nr. 22 om lønnsplikt under permittering foreslås følgende endringer:</article> <article class="defaultP" margin-top="true">Lovens tittel skal lyde:</article> <article class="defaultP" margin-top="true"><i>Lov 6. mai 1988 nr. 22 om lønnsplikt under permittering (permitteringslønnsloven)</i></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader">§ 3. <span class="legalArticleTitle">Tiden for lønnsplikt under permittering</span></span><article class="legalP" id="kapittel-1-foreslåttparagraf-1-ledd-1">En arbeidsgiver har plikt til å betale permitteringslønn og annet arbeidsvederlag i en arbeidsgiverperiode på ti dager (arbeidsgiverperiode I). Lønnsplikten i arbeidsgiverperiode I gjelder fra og med den første arbeidsdagen permitteringen omfatter. Perioden løper ikke når arbeidstakeren likevel ville hatt tjenestefri eller fravær. Når arbeidsgiverperioden har vært stanset, løper den videre fra den dagen arbeidet skulle vært gjenopptatt om permitteringen ikke hadde funnet sted.</article><article class="legalP" id="kapittel-1-foreslåttparagraf-1-ledd-2">Skyldes permitteringen brann, ulykker eller naturomstendigheter, gjelder ingen arbeidsgiverperiode som nevnt i første ledd.</article><article class="legalP" id="kapittel-1-foreslåttparagraf-1-ledd-3">Etter arbeidsgiverperiode I er arbeidsgiveren fritatt fra lønnsplikt ved hel eller delvis permittering i 26 uker i løpet av en periode på 18 måneder (fritaksperioden). Tid hvor arbeidstakeren har vært permittert som følge av arbeidskamp, regnes ikke med ved beregning av permitteringstiden. Arbeidsgiverens lønnsplikt gjeninntrer etter fritaksperioden. Lønnsplikten etter fritaksperioden gjelder ikke når arbeidstakeren likevel ville hatt tjenestefri eller fravær.</article><article class="legalP" id="kapittel-1-foreslåttparagraf-1-ledd-4">Dersom den permitterte arbeidstakeren deltar i arbeidsmarkedstiltak i regi av eller i samarbeid med Arbeids- og velferdsetaten, inntrer ikke arbeidsgiverens lønnsplikt etter tredje ledd før arbeidsmarkedstiltaket er avsluttet.</article><article class="legalP" id="kapittel-1-foreslåttparagraf-1-ledd-5">Departementet kan gi forskrift om å forlenge fritaksperioden før arbeidsgiverens lønnsplikt gjeninntrer, og om at det ved en slik forlengelse innføres en ny lønnspliktperiode på fem dager (arbeidsgiverperiode II).</article><article class="legalP" id="kapittel-1-foreslåttparagraf-1-ledd-6">Departementet kan gi forskrift om beregning av fritaksperioden før arbeidsgivers lønnsplikt gjeninntrer, jf. tredje ledd, herunder om at avbrudd i permitteringen kan få betydning for beregningen selv om arbeidsgiver betaler lønn.</article><article class="legalP" id="kapittel-1-foreslåttparagraf-1-ledd-7">Plikten til å betale permitteringslønn etter denne paragrafen gjelder ikke ved permittering som er følge av arbeidskamp.</article></article> <article class="defaultP" margin-top="true">§ 4 andre og tredje ledd skal lyde:</article><article class="legalP" id="kapittel-1-ledd-2">Ved hel permittering skal utbetalingen pr. arbeidsdag etter § 3 første og femte ledd utgjøre den gjennomsnittlige lønn for en arbeidsdag. Dette gjelder uansett hvor mange arbeidstimer arbeidstakeren skulle hatt den enkelte dag.</article><article class="legalP" id="kapittel-1-ledd-3">Utbetalingen etter § 3 tredje ledd skal ved hel permittering utgjøre en gjennomsnittlig ukelønn pr. uke. Dette gjelder uansett hvor mange arbeidsdager arbeidstakeren skulle hatt den enkelte uke. Ved permittering som omfatter del av en uke, reduseres beløpet tilsvarende.</article></section><section class="section" data-name="kapII" id="kapittel-2" data-lovdata-URL="LTI/lov/2016-06-17-26/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra 1. juli 2016.</article></section></main></body></html>