<!DOCTYPE html><html lang="no"><head><title>Lov om endringer i barnehageloven og opplæringslova (spesialpedagogisk hjelp, kortere ventetid for barnehageplass m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-06-17-65</dd><dt class="dokid">DokumentID</dt><dd class="dokid">LTI/lov/2016-06-17-65</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1249.</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1998-07-17-61</li><li>lov/2005-06-17-64</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Barn og foreldre</li> <li>Helse- og omsorgsrett &gt; Pasientrettigheter</li> <li>Skoler, universiteter og forskning &gt; Barnehager</li> <li>Skoler, universiteter og forskning &gt; Skoler. Privatskoler</li></ul></dd><dt class="dateOfPublication">Kunngjort</dt><dd class="dateOfPublication">2016-06-17 16:30</dd><dt class="journalNumber">Journalnummer</dt><dd class="journalNumber">2016-0539</dd><dt class="titleShort">Korttittel</dt><dd class="titleShort">Endringslov til barnehageloven og opplæringslova</dd><dt class="title">Tittel</dt><dd class="title">Lov om endringer i barnehageloven og opplæringslova (spesialpedagogisk hjelp, kortere ventetid for barnehageplass m.m.)</dd><dt class="miscInformation">Annet om dokumentet</dt><dd class="miscInformation">Prop.103 L (2015–2016), Innst.338 L (2015–2016), Lovvedtak 82 (2015–2016). Stortingets første og andre gangs behandling hhv. 7. og 13. juni 2016. Fremmet av Kunnskapsdepartementet.</dd><dt class="refid">RefID</dt><dd class="refid">lov/2016-06-17-65</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i barnehageloven og opplæringslova (spesialpedagogisk hjelp, kortere ventetid for barnehageplass m.m.)<ul class="tocSubUl"><li>I<ul class="tocSubUl"><li>§ 9 b. Særlige regler om klageinstans</li><li>§ 12 a. Rett til plass i barnehage</li><li>§ 19 a. Rett til spesialpedagogisk hjelp</li><li>§ 19 b. Samarbeid med barnets foreldre</li><li>§ 19 c. Pedagogisk-psykologisk tjeneste</li><li>§ 19 d. Sakkyndig vurdering</li><li>§ 19 e. Vedtak om spesialpedagogisk hjelp</li><li>§ 19 f. Rett til skyss for barn med rett til spesialpedagogisk hjelp</li><li>§ 19 g. Barn med nedsatt funksjonsevne</li><li>§ 19 h. Rett til tegnspråkopplæring</li></ul></li><li>II<ul class="tocSubUl"><li>§ 13-1. Plikt for kommunen til å sørgje for grunnskoleopplæring</li><li>§ 13-2. Plikt for fylkeskommunen til å sørgje for grunnskoleopplæring og vidaregåande opplæring i institusjonar etter barnevernlova</li><li>§ 13-3 a. Plikt for fylkeskommunen til å sørgje for grunnskoleopplæring og vidaregåande opplæring i helseinstitusjonar</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2016-06-17-65" id="dokument"><h1>Lov om endringer i barnehageloven og opplæringslova (spesialpedagogisk hjelp, kortere ventetid for barnehageplass m.m.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1998 nr. 61 om grunnskolen og den vidaregåande opplæringa (opplæringslova).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. juni 2005 nr. 64 om barnehager (barnehageloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-06-17-65/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juni 2005 nr. 64 om barnehager gjøres følgende endringer:</article> <article class="defaultP" margin-top="true">§ 8 andre ledd skal lyde:</article><article class="legalP" id="kapittel-1-ledd-2">Kommunen har plikt til å tilby plass i barnehage til barn under opplæringspliktig alder som er bosatt i kommunen, jf. § 12 a. Utbyggingsmønster og driftsformer skal tilpasses lokale forhold og behov.</article> <article class="defaultP" margin-top="true">§ 9 b skal lyde:</article><article class="futureLegalArticle" data-name="§9b" id="kapittel-1-foreslåttparagraf-1"><span class="futureLegalArticleHeader">§ 9 b. <span class="legalArticleTitle">Særlige regler om klageinstans</span></span><article class="legalP" id="kapittel-1-foreslåttparagraf-1-ledd-1">Fylkesmannen er klageinstans for vedtak fattet av kommunen etter lovens §§ 10 og 11, § 14 andre ledd, §§ 16 til 18 og §§ 19 e til 19 h og der det følger av forskrift gitt i medhold av denne lov.</article></article> <article class="defaultP" margin-top="true">§ 12 a skal lyde:</article><article class="futureLegalArticle" data-name="§12a" id="kapittel-1-foreslåttparagraf-2"><span class="futureLegalArticleHeader">§ 12 a. <span class="legalArticleTitle">Rett til plass i barnehage</span></span><article class="legalP" id="kapittel-1-foreslåttparagraf-2-ledd-1">Barn som fyller ett år senest innen utgangen av august det året det søkes om barnehageplass, har etter søknad rett til å få plass i barnehage fra august i samsvar med denne loven med forskrifter.</article><article class="legalP" id="kapittel-1-foreslåttparagraf-2-ledd-2">Barn som fyller ett år i september eller oktober det året det søkes om barnehageplass, har etter søknad rett til å få plass i barnehage fra den måneden barnet fyller ett år i samsvar med denne loven med forskrifter.</article><article class="legalP" id="kapittel-1-foreslåttparagraf-2-ledd-3">Barnet har rett til plass i barnehage i den kommunen der det er bosatt.</article><article class="legalP" id="kapittel-1-foreslåttparagraf-2-ledd-4">Søknadsfrist til opptaket fastsettes av kommunen.</article></article> <article class="defaultP" margin-top="true">Nytt kapittel V A med nye §§ 19 a til 19 h skal lyde:</article><span class="futuretitle" id="kapittel-1-foreslåttittel-1">Kapittel V A Spesialpedagogisk hjelp, tegnspråkopplæring m.m.</span><article class="futureLegalArticle" data-name="§19a" id="kapittel-1-foreslåttparagraf-3"><span class="futureLegalArticleHeader">§ 19 a. <span class="legalArticleTitle">Rett til spesialpedagogisk hjelp</span></span><article class="legalP" id="kapittel-1-foreslåttparagraf-3-ledd-1">Barn under opplæringspliktig alder har rett til spesialpedagogisk hjelp dersom de har særlige behov for det. Dette gjelder uavhengig av om de går i barnehage.</article><article class="legalP" id="kapittel-1-foreslåttparagraf-3-ledd-2">Formålet med spesialpedagogisk hjelp er å gi barn tidlig hjelp og støtte i utvikling og læring av for eksempel språklige og sosiale ferdigheter.</article><article class="legalP" id="kapittel-1-foreslåttparagraf-3-ledd-3">Spesialpedagogisk hjelp kan gis til barnet individuelt eller i gruppe. Hjelpen skal omfatte tilbud om foreldrerådgivning.</article><article class="legalP" id="kapittel-1-foreslåttparagraf-3-ledd-4">Kommunen skal oppfylle retten til spesialpedagogisk hjelp for barn bosatt i kommunen.</article><article class="legalP" id="kapittel-1-foreslåttparagraf-3-ledd-5">Fylkeskommunen skal oppfylle retten til spesialpedagogisk hjelp etter denne loven for barn i barneverninstitusjon og barn som er pasient i helseinstitusjon eid av regionalt helseforetak, eller i privat helseinstitusjon med avtale med regionalt helseforetak.</article><article class="legalP" id="kapittel-1-foreslåttparagraf-3-ledd-6">Departementet kan gi forskrift om ansvar for utgifter til spesialpedagogisk hjelp, hvem som skal regnes som bosatt i kommunen, refusjon av andre kommuners eller fylkeskommuners utgifter til spesialpedagogisk hjelp, fylkeskommunens ansvar for rett til spesialpedagogisk hjelp for barn i barneverninstitusjon og fylkeskommunens ansvar for rett til spesialpedagogisk hjelp for barn som er pasienter i helseinstitusjon eid av regionalt helseforetak, eller i privat helseinstitusjon med avtale med regionalt helseforetak.</article></article><article class="futureLegalArticle" data-name="§19b" id="kapittel-1-foreslåttparagraf-4"><span class="futureLegalArticleHeader">§ 19 b. <span class="legalArticleTitle">Samarbeid med barnets foreldre</span></span><article class="legalP" id="kapittel-1-foreslåttparagraf-4-ledd-1">Før det blir utarbeidet en sakkyndig vurdering og fattet vedtak om spesialpedagogisk hjelp, skal det innhentes samtykke fra barnets foreldre. Foreldrene har rett til å gjøre seg kjent med innholdet i den sakkyndige vurderingen og til å uttale seg før det fattes vedtak.</article><article class="legalP" id="kapittel-1-foreslåttparagraf-4-ledd-2">Tilbudet om spesialpedagogisk hjelp skal så langt som mulig utformes i samarbeid med barnet og barnets foreldre, og det skal legges stor vekt på deres syn.</article><article class="legalP" id="kapittel-1-foreslåttparagraf-4-ledd-3">Det skal én gang i året utarbeides en skriftlig oversikt over den spesialpedagogiske hjelpen barnet har mottatt og en vurdering av barnets utvikling. Foreldrene og kommunen skal få denne oversikten og vurderingen.</article><article class="legalP" id="kapittel-1-foreslåttparagraf-4-ledd-4">Dersom barneverntjenesten har overtatt omsorgen etter barnevernloven §§ 4-8 eller 4-12, har barneverntjenesten rett til å ta avgjørelser etter dette kapittelet på vegne av barnet. Tilsvarende gjelder ved vedtak om flytteforbud etter barnevernloven § 4-8 og vedtak om plassering etter barnevernloven § 4-6 andre ledd.</article></article><article class="futureLegalArticle" data-name="§19c" id="kapittel-1-foreslåttparagraf-5"><span class="futureLegalArticleHeader">§ 19 c. <span class="legalArticleTitle">Pedagogisk-psykologisk tjeneste</span></span><article class="legalP" id="kapittel-1-foreslåttparagraf-5-ledd-1">Kommunens pedagogisk-psykologiske tjeneste er sakkyndig instans i saker om spesialpedagogisk hjelp. Den pedagogisk-psykologiske tjenesten skal sørge for at det blir utarbeidet lovpålagte sakkyndige vurderinger.</article><article class="legalP" id="kapittel-1-foreslåttparagraf-5-ledd-2">Den pedagogisk-psykologiske tjenesten skal bistå barnehagen i arbeidet med kompetanse- og organisasjonsutvikling for å tilrettelegge barnehagetilbudet for barn med særlige behov.</article><article class="legalP" id="kapittel-1-foreslåttparagraf-5-ledd-3">Departementet kan gi forskrift om andre oppgaver for den pedagogisk-psykologiske tjenesten.</article></article><article class="futureLegalArticle" data-name="§19d" id="kapittel-1-foreslåttparagraf-6"><span class="futureLegalArticleHeader">§ 19 d. <span class="legalArticleTitle">Sakkyndig vurdering</span></span><article class="legalP" id="kapittel-1-foreslåttparagraf-6-ledd-1">Før kommunen eller fylkeskommunen fatter vedtak om spesialpedagogisk hjelp, skal det foreligge en sakkyndig vurdering av om barnet har særlige behov for spesialpedagogisk hjelp.</article><article class="legalP" id="kapittel-1-foreslåttparagraf-6-ledd-2">I den sakkyndige vurderingen skal det utredes og tas standpunkt til blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">om det foreligger sen utvikling og lærevansker hos barnet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">realistiske mål for barnets utvikling og læring</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">om barnets behov kan avhjelpes innenfor det ordinære barnehagetilbudet</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1">hvilken type hjelp og organisering som vil bidra til barnets utvikling og læring</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-6-ledd-2-punkt-5"><article class="legalP" id="kapittel-1-foreslåttparagraf-6-ledd-2-punkt-5-ledd-1">hvilket omfang av spesialpedagogisk hjelp som er nødvendig, og hvilken kompetanse de som gir hjelpen bør ha</article></article></li></ul></article><article class="legalP" id="kapittel-1-foreslåttparagraf-6-ledd-3">Departementet kan gi forskrift om innholdet i den sakkyndige vurderingen.</article></article><article class="futureLegalArticle" data-name="§19e" id="kapittel-1-foreslåttparagraf-7"><span class="futureLegalArticleHeader">§ 19 e. <span class="legalArticleTitle">Vedtak om spesialpedagogisk hjelp</span></span><article class="legalP" id="kapittel-1-foreslåttparagraf-7-ledd-1">Kommunen eller fylkeskommunen fatter vedtak om spesialpedagogisk hjelp. Dersom vedtaket avviker fra den sakkyndige vurderingen, skal dette begrunnes i vedtaket.</article><article class="legalP" id="kapittel-1-foreslåttparagraf-7-ledd-2">Vedtaket skal inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-2-punkt-1"><article class="legalP" id="kapittel-1-foreslåttparagraf-7-ledd-2-punkt-1-ledd-1">hva hjelpen skal gå ut på</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-2-punkt-2"><article class="legalP" id="kapittel-1-foreslåttparagraf-7-ledd-2-punkt-2-ledd-1">hvor lenge hjelpen skal vare</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-2-punkt-3"><article class="legalP" id="kapittel-1-foreslåttparagraf-7-ledd-2-punkt-3-ledd-1">hvilket timeomfang hjelpen skal ha</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-ledd-2-punkt-4"><article class="legalP" id="kapittel-1-foreslåttparagraf-7-ledd-2-punkt-4-ledd-1">hvordan hjelpen skal organiseres</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-7-ledd-2-punkt-5"><article class="legalP" id="kapittel-1-foreslåttparagraf-7-ledd-2-punkt-5-ledd-1">hvilken kompetanse de som gir hjelpen skal ha</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-7-ledd-2-punkt-6"><article class="legalP" id="kapittel-1-foreslåttparagraf-7-ledd-2-punkt-6-ledd-1">tilbud om foreldrerådgivning</article></article></li></ul></article><article class="legalP" id="kapittel-1-foreslåttparagraf-7-ledd-3">Dersom barnet flytter til en annen kommune, skal vedtaket om spesialpedagogisk hjelp gjelde frem til det er fattet nytt vedtak i saken.</article></article><article class="futureLegalArticle" data-name="§19f" id="kapittel-1-foreslåttparagraf-8"><span class="futureLegalArticleHeader">§ 19 f. <span class="legalArticleTitle">Rett til skyss for barn med rett til spesialpedagogisk hjelp</span></span><article class="legalP" id="kapittel-1-foreslåttparagraf-8-ledd-1">Dersom gratis skyss er nødvendig for at barnet skal kunne motta spesialpedagogisk hjelp, har barnet rett til slik skyss.</article><article class="legalP" id="kapittel-1-foreslåttparagraf-8-ledd-2">Barnet har rett til nødvendig reisefølge og tilsyn. Kommunen skal innlosjere barnet når daglig skyss ikke er forsvarlig.</article><article class="legalP" id="kapittel-1-foreslåttparagraf-8-ledd-3">Kommunen skal fatte vedtak om og oppfylle retten til skyss, nødvendig reisefølge, tilsyn og innlosjering.</article></article><article class="futureLegalArticle" data-name="§19g" id="kapittel-1-foreslåttparagraf-9"><span class="futureLegalArticleHeader">§ 19 g. <span class="legalArticleTitle">Barn med nedsatt funksjonsevne</span></span><article class="legalP" id="kapittel-1-foreslåttparagraf-9-ledd-1">Kommunen skal sikre at barn med nedsatt funksjonsevne får et egnet individuelt tilrettelagt barnehagetilbud. Plikten til tilrettelegging omfatter ikke tiltak som innebærer en uforholdsmessig byrde for kommunen. Ved vurderingen av om tilretteleggingen innebærer en uforholdsmessig byrde, skal det særlig legges vekt på tilretteleggingens effekt for å nedbygge funksjonshemmende barrierer, de nødvendige kostnadene ved tilretteleggingen og virksomhetens ressurser.</article><article class="legalP" id="kapittel-1-foreslåttparagraf-9-ledd-2">Kommunen fatter vedtak om tilrettelegging av barnehagetilbudet til barn med nedsatt funksjonsevne.</article></article><article class="futureLegalArticle" data-name="§19h" id="kapittel-1-foreslåttparagraf-10"><span class="futureLegalArticleHeader">§ 19 h. <span class="legalArticleTitle">Rett til tegnspråkopplæring</span></span><article class="legalP" id="kapittel-1-foreslåttparagraf-10-ledd-1">Barn under opplæringspliktig alder som har tegnspråk som førstespråk, eller som etter en sakkyndig vurdering har behov for tegnspråkopplæring, har rett til slik opplæring. Retten gjelder uavhengig av om barnet går i barnehage.</article><article class="legalP" id="kapittel-1-foreslåttparagraf-10-ledd-2">Kommunen skal oppfylle retten til tegnspråkopplæring for barn bosatt i kommunen. Før kommunen fatter vedtak om tegnspråkopplæring, skal det utarbeides en sakkyndig vurdering av den pedagogisk-psykologiske tjenesten.</article><article class="legalP" id="kapittel-1-foreslåttparagraf-10-ledd-3">Før det blir utarbeidet en sakkyndig vurdering og fattet vedtak om tegnspråkopplæring, skal det innhentes samtykke fra barnets foreldre. Foreldrene har rett til å gjøre seg kjent med innholdet i den sakkyndige vurderingen og til å uttale seg før det fattes vedtak.</article><article class="legalP" id="kapittel-1-foreslåttparagraf-10-ledd-4">Tilbudet om tegnspråkopplæring skal så langt som mulig utformes i samarbeid med barnet og barnets foreldre, og det skal legges stor vekt på deres syn.</article><article class="legalP" id="kapittel-1-foreslåttparagraf-10-ledd-5">Dersom barnet flytter til en annen kommune, skal vedtaket om tegnspråkopplæring gjelde frem til det er fattet nytt vedtak i saken.</article><article class="legalP" id="kapittel-1-foreslåttparagraf-10-ledd-6">Retten til skyss, tilsyn, reisefølge og innlosjering etter § 19 f gjelder tilsvarende for barn med rett til tegnspråkopplæring.</article><article class="legalP" id="kapittel-1-foreslåttparagraf-10-ledd-7">Departementet kan gi forskrift om tegnspråkopplæring for barn under opplæringspliktig alder.</article></article></section><section class="section" data-name="kapII" id="kapittel-2" data-lovdata-URL="LTI/lov/2016-06-17-65/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. juli 1998 nr. 61 om grunnskolen og den vidaregåande opplæringa gjøres følgende endringer:</article> <article class="defaultP" margin-top="true">§ 2-6 tredje ledd oppheves. Nåværende fjerde ledd blir tredje ledd og skal lyde:</article><article class="legalP" id="kapittel-2-ledd-2">Før kommunen gjer vedtak etter første ledd, skal det liggje føre ei sakkunnig vurdering.</article> <article class="defaultP" margin-top="true">§ 5-3 første ledd første punktum skal lyde:</article><article class="legalP" id="kapittel-2-ledd-3">Før kommunen eller fylkeskommunen gjer vedtak om spesialundervisning etter § 5-1, skal det liggje føre ei sakkunnig vurdering av dei særlege behova til eleven.</article> <article class="defaultP" margin-top="true">§ 5-3 fjerde ledd skal lyde:</article><article class="legalP" id="kapittel-2-ledd-4">Dersom vedtaket frå kommunen eller fylkeskommunen avvik frå den sakkunnige vurderinga, skal grunngivinga for vedtaket blant anna vise kvifor kommunen eller fylkeskommunen meiner at eleven likevel får eit opplæringstilbod som oppfyller retten etter § 5-1.</article> <article class="defaultP" margin-top="true">§ 5-7 oppheves.</article> <article class="defaultP" margin-top="true">§ 7-6 oppheves.</article> <article class="defaultP" margin-top="true">§ 13-1 overskrift og første ledd første punktum skal lyde:</article><article class="futureLegalArticle" data-name="§13-1" id="kapittel-2-foreslåttparagraf-1"><span class="futureLegalArticleHeader">§ 13-1. <span class="legalArticleTitle">Plikt for kommunen til å sørgje for grunnskoleopplæring</span></span><article class="legalP" id="kapittel-2-foreslåttparagraf-1-ledd-1">Kommunen skal oppfylle retten til grunnskoleopplæring etter denne lova for alle som er busette i kommunen.</article></article> <article class="defaultP" margin-top="true">§ 13-2 overskrift og første ledd første punktum skal lyde:</article><article class="futureLegalArticle" data-name="§13-2" id="kapittel-2-foreslåttparagraf-2"><span class="futureLegalArticleHeader">§ 13-2. <span class="legalArticleTitle">Plikt for fylkeskommunen til å sørgje for grunnskoleopplæring og vidaregåande opplæring i institusjonar etter barnevernlova</span></span><article class="legalP" id="kapittel-2-foreslåttparagraf-2-ledd-1">Når det blir gjort vedtak om plassering i institusjon etter barnevernlova, er det den fylkeskommunen der institusjonen ligg som har ansvaret for å oppfylle retten til grunnskoleopplæring og vidaregåande opplæring etter lova her.</article></article> <article class="defaultP" margin-top="true">§ 13-3 a overskrift og første ledd første punktum skal lyde:</article><article class="futureLegalArticle" data-name="§13-3a" id="kapittel-2-foreslåttparagraf-3"><span class="futureLegalArticleHeader">§ 13-3 a. <span class="legalArticleTitle">Plikt for fylkeskommunen til å sørgje for grunnskoleopplæring og vidaregåande opplæring i helseinstitusjonar</span></span><article class="legalP" id="kapittel-2-foreslåttparagraf-3-ledd-1">Fylkeskommunen der ein institusjon ligg, skal oppfylle retten til grunnskoleopplæring og vidaregåande opplæring etter lova her for pasientar i helseinstitusjonar som eit regionalt helseføretak eig, og for pasientar i private helseinstitusjonar som har avtale med regionale helseføretak.</article></article> <article class="defaultP" margin-top="true">§ 13-4 første ledd første og andre punktum skal lyde:</article><article class="legalP" id="kapittel-2-ledd-5">Kommunen er ansvarleg for skyss av grunnskoleelevar og vaksne som har rett til skyss på grunn av særleg farleg eller vanskeleg skoleveg. Kommunen skal oppfylle retten til reisefølgje og tilsyn for grunnskoleelevar og vaksne.</article> <article class="defaultP" margin-top="true">§ 15-2 første ledd skal lyde:</article><article class="legalP" id="kapittel-2-ledd-6">Departementet er klageinstans for enkeltvedtak i grunnskolen. For enkeltvedtak i personalsaker gjeld likevel reglane om klageinstans i § 28 i forvaltningslova.</article></section><section class="section" data-name="kapIII" id="kapittel-3" data-lovdata-URL="LTI/lov/2016-06-17-65/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>