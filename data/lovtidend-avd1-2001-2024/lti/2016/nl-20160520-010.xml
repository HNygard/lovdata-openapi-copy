<!DOCTYPE html><html lang="no"><head><title>Lov om endringer i psykisk helsevernloven mv. (rettigheter og bruk av tvang på rusfeltet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-05-20-10</dd><dt class="dokid">DokumentID</dt><dd class="dokid">LTI/lov/2016-05-20-10</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 6 s 887</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-02-61</li><li>lov/1999-07-02-62</li><li>lov/2011-06-24-30</li><li>lov/2012-06-22-46</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett</li> <li>Helse- og omsorgsrett &gt; Helseforetak</li> <li>Helse- og omsorgsrett &gt; Helsepersonell</li> <li>Helse- og omsorgsrett &gt; Kommunehelsetjeneste</li> <li>Helse- og omsorgsrett &gt; Psykisk helsevern</li></ul></dd><dt class="dateOfPublication">Kunngjort</dt><dd class="dateOfPublication">2016-05-20 14:50</dd><dt class="journalNumber">Journalnummer</dt><dd class="journalNumber">2016-0380</dd><dt class="titleShort">Korttittel</dt><dd class="titleShort">Endringslov til psykisk helsevernloven mv.</dd><dt class="title">Tittel</dt><dd class="title">Lov om endringer i psykisk helsevernloven mv. (rettigheter og bruk av tvang på rusfeltet)</dd><dt class="miscInformation">Annet om dokumentet</dt><dd class="miscInformation">Prop.40 L (2015–2016), Innst.236 L (2015–2016), Lovvedtak 52 (2015–2016). Stortingets første og andre gangs behandling hhv. 28. april og 3. mai 2016. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2016-05-20-10</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i psykisk helsevernloven mv. (rettigheter og bruk av tvang på rusfeltet)<ul class="tocSubUl"><li>I<ul class="tocSubUl"><li>§ 4-7 a. Rusmiddeltesting av biologisk materiale</li></ul></li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2016-05-20-10" id="dokument"><h1>Lov om endringer i psykisk helsevernloven mv. (rettigheter og bruk av tvang på rusfeltet)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 1999 nr. 61 om spesialisthelsetjenesten m.m. (spesialisthelsetjenesteloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 2. juli 1999 nr. 62 om etablering og gjennomføring av psykisk helsevern (psykisk helsevernloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 22. juni 2012 nr. 46 om endringer i helseregisterloven mv. (opprettelse av nasjonal kjernejournal m.m.).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-05-20-10/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 2. juli 1999 nr. 62 om etablering og gjennomføring av psykisk helsevern gjøres følgende endringer:</article> <article class="defaultP" margin-top="true">§ 1-1 a andre ledd nytt andre punktum skal lyde:</article><article class="legalP" id="kapittel-1-ledd-2">For pasienter innlagt i medhold av helse- og omsorgstjenesteloven §§ 10-2 og 10-3, skal § 4-7 a annet ledd i loven her likevel gjelde tilsvarende.</article> <article class="defaultP" margin-top="true">§ 4-7 a skal lyde:</article><article class="futureLegalArticle" data-name="§4-7a" id="kapittel-1-foreslåttparagraf-1"><span class="futureLegalArticleHeader">§ 4-7 a. <span class="legalArticleTitle">Rusmiddeltesting av biologisk materiale</span></span><article class="legalP" id="kapittel-1-foreslåttparagraf-1-ledd-1">Ved mistanke om at en pasient misbruker rusmidler, kan pasienten etter begjæring fra den faglig ansvarlige gi samtykke til at det kan tas prøver av pasientens biologiske materiale for å avdekke rusmiddelmisbruk i forbindelse med et behandlingsforløp. Slik begjæring kan bare fremsettes dersom dette fremstår som strengt nødvendig av hensyn til helsehjelpen. Begrunnelsen for begjæringen om slikt samtykke og selve samtykket skal nedtegnes i et dokument som undertegnes av pasienten og den faglig ansvarlige.</article><article class="legalP" id="kapittel-1-foreslåttparagraf-1-ledd-2">Ved mistanke om at en pasient under tvungen observasjon eller tvungent psykisk helsevern misbruker rusmidler, kan den faglig ansvarlige treffe vedtak om at det kan tas prøver av pasientens biologiske materiale for å avdekke rusmiddelmisbruk i forbindelse med et behandlingsforløp. Slikt vedtak kan bare treffes såfremt dette fremstår som strengt nødvendig av hensyn til helsehjelpen. Vedtaket kan påklages av pasienten eller av pasientens nærmeste pårørende til kontrollkommisjonen.</article><article class="legalP" id="kapittel-1-foreslåttparagraf-1-ledd-3">Kongen kan gi nærmere forskrifter om gjennomføring av rusmiddeltesting av biologisk materiale, herunder gjennomføring i det psykiske helsevernet av slike vedtak truffet med hjemmel i annen lov.</article></article></section><section class="section" data-name="kapII" id="kapittel-2" data-lovdata-URL="LTI/lov/2016-05-20-10/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 2. juli 1999 nr. 61 om spesialisthelsetjenesten m.m. gjøres følgende endringer:</article> <article class="defaultP" margin-top="true">§ 3-14 andre ledd skal lyde:</article><article class="legalP" id="kapittel-2-ledd-2">Kongen kan gi forskrift om gjennomføringen av opphold ved institusjoner som tilbyr behandling for rusmiddelavhengighet. Det kan herunder gis regler om fastsettelse av husordensregler, rusmiddeltesting av pasientens biologiske materiale, forvaltning av pasientens midler, pasientens rettigheter og plikter, saksbehandling og klage og vern om pasientens personlige integritet. Det kan dessuten gis regler om følgende tvangstiltak:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">kontroll av pasientens post</article></article></li><li data-li-identifier="b)" data-name="b)"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">forbud mot rusmidler, legemidler, skadelige stoffer og farlige gjenstander i institusjonen</article></article></li><li data-li-identifier="c)" data-name="c)"><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">beslaglegging og tilintetgjøring av rusmidler, legemidler, skadelige stoffer og farlige gjenstander</article></article></li><li data-li-identifier="d)" data-name="d)"><article class="listArticle" id="kapittel-2-ledd-2-punkt-4"><article class="legalP" id="kapittel-2-ledd-2-punkt-4-ledd-1">kroppsvisitasjon, undersøkelse av munnhulen og undersøkelse av pasientens rom og eiendeler når dette er nødvendig for å oppnå formålet med oppholdet, herunder rutinekontroll ved innleggelse eller etter opphold utenfor institusjonen</article></article></li><li data-li-identifier="e)" data-name="e)"><article class="listArticle" id="kapittel-2-ledd-2-punkt-5"><article class="legalP" id="kapittel-2-ledd-2-punkt-5-ledd-1">adgang til å nekte besøk</article></article></li><li data-li-identifier="f)" data-name="f)"><article class="listArticle" id="kapittel-2-ledd-2-punkt-6"><article class="legalP" id="kapittel-2-ledd-2-punkt-6-ledd-1">adgang til å nekte permisjoner og annet fravær</article></article></li><li data-li-identifier="g)" data-name="g)"><article class="listArticle" id="kapittel-2-ledd-2-punkt-7"><article class="legalP" id="kapittel-2-ledd-2-punkt-7-ledd-1">beslag av pasientens egne elektroniske kommunikasjonsmidler dersom kamera- eller lydopptaksfunksjon gjør beslag nødvendig av hensyn til andre pasienters eller ansattes personvern</article></article></li><li data-li-identifier="h)" data-name="h)"><article class="listArticle" id="kapittel-2-ledd-2-punkt-8"><article class="legalP" id="kapittel-2-ledd-2-punkt-8-ledd-1">adgang til å kreve biologisk materiale av pasient innlagt i medhold av helse- og omsorgstjenesteloven §§ 10-2 og 10-3 når rusmiddeltesting er nødvendig for å oppnå formålet med oppholdet</article></article></li><li data-li-identifier="i)" data-name="i)"><article class="listArticle" id="kapittel-2-ledd-2-punkt-9"><article class="legalP" id="kapittel-2-ledd-2-punkt-9-ledd-1">bruk av tvang i nødssituasjoner i tråd med alminnelige nødretts- og nødvergebetraktninger.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/lov/2016-05-20-10/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 24. juni 2011 nr. 30 om kommunale helse- og omsorgstjenester m.m. gjøres følgende endringer:</article> <article class="defaultP" margin-top="true">§ 10-2 andre ledd andre punktum oppheves.</article> <article class="defaultP" margin-top="true">§ 10-3 første ledd andre punktum oppheves.</article> <article class="defaultP" margin-top="true">§ 10-4 fjerde ledd oppheves. Nåværende femte ledd blir fjerde ledd.</article> <article class="defaultP" margin-top="true">§ 12-4 fjerde ledd skal lyde:</article><article class="legalP" id="kapittel-3-ledd-2">Kongen kan gi forskrift om gjennomføringen av opphold ved institusjon. Det kan herunder gis regler om fastsettelse av husordensregler, rusmiddeltesting av pasientens eller brukerens biologiske materiale, forvaltning av pasientens eller brukerens midler, pasientens eller brukerens rettigheter og plikter, saksbehandling og klage og vern om pasientens eller brukerens personlige integritet. Det kan dessuten gis regler om følgende tvangstiltak:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">kontroll av pasientens eller brukerens post</article></article></li><li data-li-identifier="b)" data-name="b)"><article class="listArticle" id="kapittel-3-ledd-2-punkt-2"><article class="legalP" id="kapittel-3-ledd-2-punkt-2-ledd-1">forbud mot rusmidler, legemidler, skadelige stoffer og farlige gjenstander i institusjonen</article></article></li><li data-li-identifier="c)" data-name="c)"><article class="listArticle" id="kapittel-3-ledd-2-punkt-3"><article class="legalP" id="kapittel-3-ledd-2-punkt-3-ledd-1">beslaglegging og tilintetgjøring av rusmidler, legemidler, skadelige stoffer og farlige gjenstander</article></article></li><li data-li-identifier="d)" data-name="d)"><article class="listArticle" id="kapittel-3-ledd-2-punkt-4"><article class="legalP" id="kapittel-3-ledd-2-punkt-4-ledd-1">kroppsvisitasjon, undersøkelse av munnhulen og undersøkelse av pasientens eller brukerens rom og eiendeler når dette er nødvendig for å oppnå formålet med oppholdet, herunder rutinekontroll ved innleggelse eller etter opphold utenfor institusjonen</article></article></li><li data-li-identifier="e)" data-name="e)"><article class="listArticle" id="kapittel-3-ledd-2-punkt-5"><article class="legalP" id="kapittel-3-ledd-2-punkt-5-ledd-1">adgang til å nekte besøk</article></article></li><li data-li-identifier="f)" data-name="f)"><article class="listArticle" id="kapittel-3-ledd-2-punkt-6"><article class="legalP" id="kapittel-3-ledd-2-punkt-6-ledd-1">adgang til å nekte permisjoner og annet fravær</article></article></li><li data-li-identifier="g)" data-name="g)"><article class="listArticle" id="kapittel-3-ledd-2-punkt-7"><article class="legalP" id="kapittel-3-ledd-2-punkt-7-ledd-1">beslag av pasientens eller brukerens egne elektroniske kommunikasjonsmidler dersom kamera- eller lydopptaksfunksjon gjør beslag nødvendig av hensyn til andre pasienters eller brukeres eller ansattes personvern</article></article></li><li data-li-identifier="h)" data-name="h)"><article class="listArticle" id="kapittel-3-ledd-2-punkt-8"><article class="legalP" id="kapittel-3-ledd-2-punkt-8-ledd-1">bruk av tvang i nødssituasjoner i tråd med alminnelige nødretts- og nødvergebetraktninger.</article></article></li></ul><p class="leddfortsettelse">Kongens myndighet gjelder også private institusjoner for personer med rusmiddelproblemer uten avtale med kommunen.</p></article></section><section class="section" data-name="kapIV" id="kapittel-4" data-lovdata-URL="LTI/lov/2016-05-20-10/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 22. juni 2012 nr. 46 om endringer i helseregisterloven mv. (opprettelse av nasjonal kjernejournal m.m.) gjøres følgende endringer:</article><article class="legalP" id="kapittel-4-ledd-2">Endringene i lov 2. juli 1999 nr. 61 om spesialisthelsetjenesten m.m. § 3-14 oppheves.</article></section><section class="section" data-name="kapV" id="kapittel-5" data-lovdata-URL="LTI/lov/2016-05-20-10/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>