<!DOCTYPE html><html lang="no"><head><title>Forskrift om tilskudd til tiltak i Utvalgte kulturlandskap i jordbruket og verdensarvområdene Vegaøyan og Vestnorsk fjordlandskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-08-10-966</dd><dt class="dokid">DokumentID</dt><dd class="dokid">LTI/forskrift/2016-08-10-966</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 11 s 1771</dd><dt class="dateInForce">I kraft fra</dt><dd class="dateInForce">2017-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2016-08-16 13:30</dd><dt class="journalNumber">Journalnummer</dt><dd class="journalNumber">2016-0846</dd><dt class="titleShort">Korttittel</dt><dd class="titleShort">Forskrift om tilskudd til verdensarvområdene Vegaøyan og Vestnorsk fjordlandskap</dd><dt class="title">Tittel</dt><dd class="title">Forskrift om tilskudd til tiltak i Utvalgte kulturlandskap i jordbruket og verdensarvområdene Vegaøyan og Vestnorsk fjordlandskap</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 10. august 2016 med hjemmel i lov 12. mai 1995 nr. 23 om jord (jordlova) § 18 og jordbruksavtalen kap. 1150 post 50.11, og av Klima- og miljødepartementet 10. august 2016 med hjemmel i Stortingets årlige budsjettvedtak for kap. 1420 post 81 (ikke verdensarvområdene).</dd><dt class="refid">RefID</dt><dd class="refid">forskrift/2016-08-10-966</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til tiltak i Utvalgte kulturlandskap i jordbruket og verdensarvområdene Vegaøyan og Vestnorsk fjordlandskap<ul class="tocSubUl"><li>§ 1. Formålet med ordningen</li><li>§ 2. Virkeområde</li><li>§ 3. Tildelingskriterier</li><li>§ 4. Tiltak</li><li>§ 5. Krav til søknad</li><li>§ 6. Frist for gjennomføring</li><li>§ 7. Utbetaling av tilskudd og krav om rapportering</li><li>§ 8. Klage</li><li>§ 9. Opplysningsplikt og kontroll</li><li>§ 10. Omgjøring og tilbakebetaling</li><li>§ 11. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2016-08-10-966" id="dokument"><h1>Forskrift om tilskudd til tiltak i Utvalgte kulturlandskap i jordbruket og verdensarvområdene Vegaøyan og Vestnorsk fjordlandskap</h1><article class="legalArticle" data-lovdata-URL="LTI/forskrift/2016-08-10-966/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med ordningen</span></h2><article class="legalP" id="paragraf-1-ledd-1">Formålet med tilskudd til tiltak i verdensarvområder er å styrke landbruket i verdensarvområdene.</article><article class="legalP" id="paragraf-1-ledd-2">Formålet med tilskudd til tiltak i Utvalgte kulturlandskap er å bidra til å sikre verdier knyttet til biologisk mangfold, landskap, kulturminner og kulturmiljøer, herunder sikre langsiktig skjøtsel og drift.</article></article><article class="legalArticle" data-lovdata-URL="LTI/forskrift/2016-08-10-966/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for tiltak innenfor Utvalgte kulturlandskap i jordbruket og verdensarvområdene Vegaøyan og Vestnorsk fjordlandskap slik disse er avgrenset i Naturbase.</article></article><article class="legalArticle" data-lovdata-URL="LTI/forskrift/2016-08-10-966/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tildelingskriterier</span></h2><article class="legalP" id="paragraf-3-ledd-1">Fylkesmannen kan innvilge tilskudd i samsvar med formålet med tilskuddsordningen, målsettinger i gjeldende planer for området og eventuelle avtaler mellom søker og Fylkesmannen. Det må foreligge skriftlig tillatelse fra grunneier og eventuelt rettighetshaver.</article><article class="legalP" id="paragraf-3-ledd-2">Fylkesmannen kan sette nærmere vilkår for innvilgelse av tilskudd til det enkelte tiltak.</article></article><article class="legalArticle" data-lovdata-URL="LTI/forskrift/2016-08-10-966/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tiltak</span></h2><article class="legalP" id="paragraf-4-ledd-1">Tiltak som gis tilskudd skal være i samsvar med gjeldende planer. Slike tiltak kan være:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">restaurering og skjøtsel av arealer</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">istandsetting, vedlikehold og skjøtsel av bygninger og andre kulturminner</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">nødvendig planlegging av tiltak</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">tilrettelegging for ferdsel</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">formidling</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">andre tiltak som fremmer formålet med ordningen.</article></article></li></ul></article></article><article class="legalArticle" data-lovdata-URL="LTI/forskrift/2016-08-10-966/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søknad</span></h2><article class="legalP" id="paragraf-5-ledd-1">Fylkesmannen setter søknadsfrist. Søknad om tilskudd skal sendes Fylkesmannen. Søknad om tilskudd som gjelder engangstiltak skal inneholde en angivelse av området og en beskrivelse av tiltaket som skal gjennomføres. Søknaden skal også inneholde budsjett og gjennomføringsplan.</article><article class="legalP" id="paragraf-5-ledd-2">Dersom søknaden bygger på inngåtte avtaler mellom Fylkesmannen og søker, skal innholdet i avtalen framgå av søknaden.</article><article class="legalP" id="paragraf-5-ledd-3">Fylkesmannen kan sette krav om at det benyttes søknadsskjema og sette ytterligere krav til innhold i søknad.</article></article><article class="legalArticle" data-lovdata-URL="LTI/forskrift/2016-08-10-966/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Frist for gjennomføring</span></h2><article class="legalP" id="paragraf-6-ledd-1">Frist for gjennomføring av engangstiltak er 3 år fra tilskudd ble innvilget, med mindre fylkesmannen har satt en kortere frist ved innvilgelsen av søknaden. Fylkesmannen kan etter søknad forlenge gjennomføringsfristen, men ikke ut over 5 år fra tilskuddet ble innvilget.</article></article><article class="legalArticle" data-lovdata-URL="LTI/forskrift/2016-08-10-966/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling av tilskudd og krav om rapportering</span></h2><article class="legalP" id="paragraf-7-ledd-1">For engangstiltak utbetales innvilget tilskudd etter skriftlig anmodning fra søker når Fylkesmannen har godkjent sluttregnskapet. Det kan likevel foretas utbetalinger på bakgrunn av godkjent dokumentasjon etter hvert som deler av tiltaket utføres. Minst 25&#xa0;% av tilskuddet holdes tilbake inntil arbeidet er fullført og sluttregnskapet er godkjent.</article><article class="legalP" id="paragraf-7-ledd-2">Mottaker av tilskudd skal levere sluttrapport og sluttregnskap til Fylkesmannen innen fristen fastsatt i vedtaksbrevet om tildeling av tilskudd. Nærmere krav om rapportering kan gis i vedtaksbrevet.</article></article><article class="legalArticle" data-lovdata-URL="LTI/forskrift/2016-08-10-966/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h2><article class="legalP" id="paragraf-8-ledd-1">Vedtak fattet av fylkesmannen kan påklages til Landbruksdirektoratet etter reglene i lov 10. februar 1967 om behandlingsmåten i forvaltningssaker (forvaltningsloven) kap. VI.</article><article class="legalP" id="paragraf-8-ledd-2">Klagen forelegges Miljødirektoratet og Riksantikvaren for eventuell uttalelse før vedtak treffes.</article></article><article class="legalArticle" data-lovdata-URL="LTI/forskrift/2016-08-10-966/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-9-ledd-1">Søker av tilskudd plikter å gi alle opplysninger som fylkesmannen og Landbruksdirektoratet finner nødvendig for å kunne forvalte ordningen.</article><article class="legalP" id="paragraf-9-ledd-2">Fylkesmannen og Landbruksdirektoratet kan kontrollere at utbetaling av tilskudd er i tråd med forutsetningene. Søker plikter å utlevere all bokføring, korrespondanse og opptegnelser som vedkommer tilskuddet. Kontroll kan foretas stedlig.</article><article class="legalP" id="paragraf-9-ledd-3">Søker av tilskudd plikter å gi alle opplysninger som fylkesmannen eller Landbruksdirektoratet finner nødvendig for å kunne kontrollere at bruken av tilskuddsmidlene er i tråd med forutsetningene.</article><article class="legalP" id="paragraf-9-ledd-4">Søker plikter å utlevere all bokføring, korrespondanse og opptegnelser som vedkommer tilskuddet. Fylkesmannen og Landbruksdirektoratet kan foreta stedlig kontroll.</article></article><article class="legalArticle" data-lovdata-URL="LTI/forskrift/2016-08-10-966/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Omgjøring og tilbakebetaling</span></h2><article class="legalP" id="paragraf-10-ledd-1">Tilskudd som ikke er brukt i samsvar med tildelingsvedtaket kan kreves tilbakebetalt.</article><article class="legalP" id="paragraf-10-ledd-2">Vedtak om innvilget tilskudd kan omgjøres og utbetalt tilskudd kan kreves tilbakebetalt dersom det avdekkes forhold som er i strid med det som er forutsatt ved innvilgning av tilskuddet.</article><article class="legalP" id="paragraf-10-ledd-3">For tilbakebetalingskrav kan det kreves renter når kravet ikke innfris ved forfall. Størrelsen på renten følger rentesatsen fastsatt med hjemmel i lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2016-08-10-966/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikraftsetting</span></h2><article class="legalP" id="paragraf-11-ledd-1">Forskriften trer i kraft 1. januar 2017.</article></article></main></body></html>