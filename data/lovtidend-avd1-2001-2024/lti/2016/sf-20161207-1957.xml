<!DOCTYPE html><html lang="no"><head><title>Forskrift om studier og eksamen ved Politihøgskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-07-1957</dd><dt class="dokid">DokumentID</dt><dd class="dokid">LTI/forskrift/2016-12-07-1957</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-05-31-697</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§5-2</li><li>lov/2005-04-01-15/§5-3</li><li>lov/1995-08-04-53</li><li>forskrift/2005-12-16-1576</li></ul></dd><dt class="dateOfPublication">Kunngjort</dt><dd class="dateOfPublication">2017-07-25 14:05</dd><dt class="lastupdated">Rettet</dt><dd class="lastupdated">2017-08-03 (§ 2-3 annet ledd, § 4-1 annet ledd, § 5-5 fjerde ledd), 29.08.2017 (se nederst)</dd><dt class="journalNumber">Journalnummer</dt><dd class="journalNumber">2017-0856</dd><dt class="titleShort">Korttittel</dt><dd class="titleShort">Forskrift om studier og eksamen ved Politihøgskolen</dd><dt class="title">Tittel</dt><dd class="title">Forskrift om studier og eksamen ved Politihøgskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Politihøgskolen 7. desember 2016 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-4, § 3-5, § 3-8, § 3-9, § 3-10, § 3-11, § 4-2, § 4-5, § 4-7, § 5-2 og § 5-3, lov 4. august 1995 nr. 53 om politiet (politiloven) kapittel IVa og forskrift 16. desember 2005 nr. 1576 om delvis innlemming av Politihøgskolen under lov 1. april 2005 nr. 15 om universiteter og høyskoler.</dd><dt class="refid">RefID</dt><dd class="refid">forskrift/2016-12-07-1957</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier og eksamen ved Politihøgskolen<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Formål</li><li>§ 1-3. Undervisnings- og eksamensspråk.</li><li>§ 1-4. Studentenes bruk av uniform</li><li>§ 1-5. Studieåret</li><li>§ 1-6. Utdanningsplan</li><li>§ 1-7. Klageutvalg for studentsaker</li><li>§ 1-8. Undervisning</li></ul></li><li>Kapittel 2. Studierett og permisjoner<ul class="tocSubUl"><li>§ 2-1. Studierett og studieprogresjon</li><li>§ 2-2. Opphør av studierett</li><li>§ 2-3. Tap av studierett</li><li>§ 2-4. Utvisning, bortvisning og utestenging</li><li>§ 2-5. Nytt opptak til studier ved Politihøgskolen</li><li>§ 2-6. Reservert studieplass</li><li>§ 2-7. Permisjon</li></ul></li><li>Kapittel 3. Oppmelding og vilkår for eksamen<ul class="tocSubUl"><li>§ 3-1. Rett til eksamen</li><li>§ 3-2. Oppmelding og trekk fra eksamen</li><li>§ 3-3. Antall forsøk til eksamen</li><li>§ 3-4. Vurdering av, og antall forsøk i praksisåret i Bachelorutdanningen</li><li>§ 3-5. Godskriving og faglig godkjenning (innpassing)</li></ul></li><li>Kapittel 4. Gjennomføring av eksamen<ul class="tocSubUl"><li>§ 4-1. Avvikling av eksamen</li><li>§ 4-2. Eksamensformer</li><li>§ 4-3. Eksamenssted</li><li>§ 4-4. Tilrettelegging av eksamen</li><li>§ 4-5. Ny eksamen</li><li>§ 4-6. Forbedring av karakter</li><li>§ 4-7. Fravær fra eksamen, trekk og levering av blank besvarelse</li><li>§ 4-8. Bachelor- og masteroppgaven</li><li>§ 4-9. Fastsetting av overgangsordninger ved endring i fag- og studieplaner</li></ul></li><li>Kapittel 5. Sensur, klage og fusk<ul class="tocSubUl"><li>§ 5-1. Sensur</li><li>§ 5-2. Karaktersystem</li><li>§ 5-3. Begrunnelse for, og klage på karakter</li><li>§ 5-4. Klage over formelle feil</li><li>§ 5-5. Fusk eller forsøk på fusk</li><li>§ 5-6. Annullering av eksamen eller arbeidskrav</li></ul></li><li>Kapittel 6. Grader, vitnemål og karakterutskrift<ul class="tocSubUl"><li>§ 6-1. Grader</li><li>§ 6-2. Bachelorgrad – Politiutdanning</li><li>§ 6-3. Godkjenning av politiutdanning i forhold til bachelorgrad</li><li>§ 6-4. Mastergrad</li><li>§ 6-5. Vitnemål og karakterutskrift</li></ul></li><li>Kapittel 7. Utfyllende regler og ikrafttredelse<ul class="tocSubUl"><li>§ 7-1. Utfyllende regler</li><li>§ 7-2. Ikrafttredelse</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-07-1957" id="dokument"><h1>Forskrift om studier og eksamen ved Politihøgskolen</h1><section class="section" data-name="kap1" id="kapittel-1" data-lovdata-URL="LTI/forskrift/2016-12-07-1957/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2016-12-07-1957/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Bestemmelsene i denne forskrift gjelder studier og eksamen ved Politihøgskolen.</article><article class="legalP" id="kapittel-1-paragraf-1-ledd-2">Dersom bestemmelsene i denne forskrift ikke er i samsvar med rammeplan for Bachelor i politiutdanning, vedtatt av Politihøgskolens styre 9. februar 2006 og Justis- og politidepartementet 10. juli 2007 med justeringer vedtatt av Politihøgskolens styre 11. september 2013 og Justis- og beredskapsdepartementet 7. november 2013, gjelder bestemmelsene i rammeplanen foran denne forskriften.</article></article><article class="legalArticle" data-lovdata-URL="LTI/forskrift/2016-12-07-1957/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Forskriften skal sikre utdanning av reflekterte og handlekraftige polititjenestemenn og -kvinner, samt andre ansatte i politietaten, som kan utføre forebyggende, håndhevende og hjelpende virksomhet på en måte som ivaretar borgernes sikkerhet og trygghet og samfunnets interesser for øvrig.</article></article><article class="legalArticle" data-lovdata-URL="LTI/forskrift/2016-12-07-1957/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Undervisnings- og eksamensspråk.</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Undervisnings- og eksamensspråk er hovedsakelig norsk. I enkelte tilfeller kan undervisning gis på andre skandinaviske språk eller på engelsk.</article><article class="numberedLegalP" data-numerator="2" id="kapittel-1-paragraf-3-nummer-2">(2) I studier/emner med læringsutbyttebeskrivelser som tilsier engelskspråklig undervisning, kan både undervisning og eksamen gis på engelsk.</article></article><article class="legalArticle" data-lovdata-URL="LTI/forskrift/2016-12-07-1957/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Studentenes bruk av uniform</span></h3><article class="legalP" id="kapittel-1-paragraf-4-ledd-1">Studentene skal normalt bære uniform i undervisningen, i henhold til gjeldende uniformsreglement, med mindre Politihøgskolen bestemmer noe annet.</article></article><article class="legalArticle" data-lovdata-URL="LTI/forskrift/2016-12-07-1957/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Studieåret</span></h3><article class="legalP" id="kapittel-1-paragraf-5-ledd-1">Studieåret er normalt på 10 måneder og er delt i to semestre. Rektor fastsetter når studieåret starter og slutter.</article></article><article class="legalArticle" data-lovdata-URL="LTI/forskrift/2016-12-07-1957/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-1-paragraf-6-nummer-1">(1) Studenter som er tatt opp til studier av minst 60 studiepoengs omfang skal ha en utdanningsplan. En utdanningsplan er en avtale mellom Politihøgskolen og studenten, og skal inneholde bestemmelser om Politihøgskolens forpliktelser overfor studenten, og studentens forpliktelser overfor Politihøgskolen og medstudenter.</article><article class="numberedLegalP" data-numerator="2" id="kapittel-1-paragraf-6-nummer-2">(2) Utdanningsplanen skal være satt opp slik at studenten skal kunne gjennomføre planlagt studium på normert tid.</article><article class="numberedLegalP" data-numerator="3" id="kapittel-1-paragraf-6-nummer-3">(3) Godkjenning av utdanningsplanen er å anse som endelig undervisnings- og eksamens/vurderingsmelding og er en forutsetning for å beholde studieretten.</article></article><article class="legalArticle" data-lovdata-URL="LTI/forskrift/2016-12-07-1957/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Klageutvalg for studentsaker</span></h3><article class="legalP" id="kapittel-1-paragraf-7-ledd-1">Klageutvalg for studentsaker er opprettet av Politihøgskolens styre, og behandler klagesaker på studieadministrative enkeltvedtak fattet av Politihøgskolen. Klageutvalget får sitt mandat fra høgskolestyret og fatter vedtak på vegne av styret.</article></article><article class="legalArticle" data-lovdata-URL="LTI/forskrift/2016-12-07-1957/§1-8" data-name="§1-8" id="kapittel-1-paragraf-8"><h3 class="legalArticleHeader"><span class="legalArticleValue">§ 1-8</span>. <span class="legalArticleTitle">Undervisning</span></h3><article class="legalP" id="kapittel-1-paragraf-8-ledd-1">Politihøgskolen kan selv bestemme at forelesninger og annen undervisning kun skal være for høgskolens studenter, dersom forelesningens eller undervisningens art tilsier det, jf. universitets- og høgskoleloven § 3-8.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2016-12-07-1957/KAPITTEL_2"><h2>Kapittel 2. Studierett og permisjoner</h2><article class="legalArticle" data-lovdata-URL="LTI/forskrift/2016-12-07-1957/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Studierett og studieprogresjon</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Opptak til et heltids- eller deltidsstudium gir studierett, dvs. rett til undervisning, praksis, veiledning, tilgang til læringsplattform og bibliotek, samt vurdering i samsvar med studieplan og emnebeskrivelser som inngår i studiet.</article><article class="numberedLegalP" data-numerator="2" id="kapittel-2-paragraf-1-nummer-2">(2) Studierett betinger at studenten semesterregistrerer seg, godkjenner utdanningsplan og betaler de avgifter det aktuelle studiet pålegger dem. Betaling skal skje innen de frister Politihøgskolen fastsetter.</article><article class="numberedLegalP" data-numerator="3" id="kapittel-2-paragraf-1-nummer-3">(3) Studenter på etter- og videreutdanning med omfang av 15 studiepoeng eller mer, må betale semesteravgift innen fastsatte frister hvert semester. Studenter på etter- og videreutdanninger med omfang av 14 studiepoeng eller mindre, betaler semesteravgift innen fastsatt frist kun det semesteret de starter studiet.</article><article class="numberedLegalP" data-numerator="4" id="kapittel-2-paragraf-1-nummer-4">(4) Studenter på bachelorstudiet i politiutdanning må ha bestått minimum 45 studiepoeng første studieår før andre studieår kan gjennomføres. Andre studieår, med unntak av eksamen i utrykningskjøring, må være bestått før studentene kan påbegynne tredje studieår.</article></article><article class="legalArticle" data-lovdata-URL="LTI/forskrift/2016-12-07-1957/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opphør av studierett</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Studieretten opphører når studiet er fullført og bestått. Det samme gjelder dersom studenten selv trekker seg fra studiet.</article><article class="numberedLegalP" data-numerator="2" id="kapittel-2-paragraf-2-nummer-2">(2) Studieretten opphører når studenten ikke overholder krav til progresjon i studiet. For studier med omfang av 60 studiepoeng eller mer tillates en forsinkelse på 2 år i forhold til normert studietid. For studier med omfang av mindre enn 60 studiepoeng tillates en forsinkelse på 1 år. Permisjon innvilget i henhold til § 2-7 (2) innberegnes ikke.</article><article class="numberedLegalP" data-numerator="3" id="kapittel-2-paragraf-2-nummer-3">(3) Studieretten opphører når studenten har brukt opp sine forsøk til eksamen eller praksisår jf. § 3-3 og § 3-4.</article></article><article class="legalArticle" data-lovdata-URL="LTI/forskrift/2016-12-07-1957/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Tap av studierett</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Politihøgskolen fatter selv vedtak om tap av studierett. Studenten kan tape studieretten når:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-nummer-1-punkt-1"><article class="legalP" id="kapittel-2-paragraf-3-nummer-1-punkt-1-ledd-1">Studenten ikke betaler semesteravgift og/eller andre avgifter det aktuelle studiet pålegger studenten jf. § 2-1 (2), innen fastsatt frist.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-nummer-1-punkt-2"><article class="legalP" id="kapittel-2-paragraf-3-nummer-1-punkt-2-ledd-1">Det etter at studenten har fått tilbud om studieplass fremkommer opplysninger som innebærer at vilkår for opptak ikke er tilstede.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-nummer-1-punkt-3"><article class="legalP" id="kapittel-2-paragraf-3-nummer-1-punkt-3-ledd-1">Studenten har blitt bedt om å innlevere originaldokumenter i forbindelse med opptaket og ikke leverer disse til kontroll innen fastsatt frist. Studenten kan søke om utsatt frist dersom studenten ikke har hatt mulighet til å fremskaffe originaldokumentene innen fastsatt frist. Begrunnelse for søknad om utsatt frist må knyttes til forhold studenten selv ikke har kontroll over.</article></article></li></ul></article><article class="numberedLegalP" data-numerator="2" id="kapittel-2-paragraf-3-nummer-2">(2) Studenter som ikke er funnet skikket til tjeneste i politi- og lensmannsetaten, jf. politilovens § 24c, kan tape, eller midlertidig tape, studieretten etter behandling i skikkethetsnemnda og vedtak i styret ved Politihøgskolen.</article></article><article class="legalArticle" data-lovdata-URL="LTI/forskrift/2016-12-07-1957/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Utvisning, bortvisning og utestenging</span></h3><article class="legalP" id="kapittel-2-paragraf-4-ledd-1">Styret ved Politihøgskolen kan fatte vedtak om at studenter utvises, utestenges eller bortvises jf. politiloven § 24c og forskrift om skikkethetsvurdering, utvisning, bortvisning og utestengning av studenter ved Politihøgskolen. I særlig alvorlige tilfeller kan rektor treffe vedtak om midlertidig utvisning.</article></article><article class="legalArticle" data-lovdata-URL="LTI/forskrift/2016-12-07-1957/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Nytt opptak til studier ved Politihøgskolen</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Studenter som ikke lenger har studierett etter § 2-2, eller som har tapt studieretten etter § 2-3 (1), kan søke opptak på nytt.</article><article class="numberedLegalP" data-numerator="2" id="kapittel-2-paragraf-5-nummer-2">(2) Studenter som har tapt studieretten etter § 2-3 (2), kan ikke søke opptak på nytt.</article></article><article class="legalArticle" data-lovdata-URL="LTI/forskrift/2016-12-07-1957/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Reservert studieplass</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Personer som har akseptert tilbud om studieplass på Bachelor i politiutdanning kan, før studiet starter, søke om å få reservert den tildelte studieplassen til året etter. Søknaden må dokumenteres og sendes til Politihøgskolen senest 3 uker etter at vedkommende takket ja til studieplassen gjennom Samordna opptak. Søknader som kan dokumentere innkalling til militær førstegangstjeneste eller fødsel og adopsjon, vil bli innvilget. Søknader som begrunnes med andre tungtveiende grunner kan innvilges etter en konkret vurdering. Dersom søknaden blir innvilget må vedkommende søke om nytt opptak året etter for å beholde studieplassen. Vedkommende må levere gyldig legeerklæring som ikke er eldre enn 6 måneder og uttømmende og utvidet politiattest som ikke er eldre enn 3 måneder. Det stilles ikke krav til gjennomføring av nye opptaksprøver.</article><article class="numberedLegalP" data-numerator="2" id="kapittel-2-paragraf-6-nummer-2">(2) Personer som har akseptert tilbud om studieplass på masterstudier ved Politihøgskolen kan, før studiet starter, søke om å få reservert den tildelte studieplassen til neste oppstart av det aktuelle masterstudium. Søknaden må dokumenteres og sendes til Politihøgskolen senest 3 uker etter at vedkommende takket ja til studieplassen. Søknader som er begrunnet med, og som kan dokumentere innkalling til militær førstegangstjeneste eller fødsel og adopsjon, vil bli innvilget. Søknader som begrunnes med andre tungtveiende grunner kan etter konkret vurdering innvilges. Dersom søknaden innvilges må vedkommende søke om opptak ved neste oppstart av aktuelle masterutdanning for å beholde studieplassen.</article></article><article class="legalArticle" data-lovdata-URL="LTI/forskrift/2016-12-07-1957/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Permisjon</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Politihøgskolen avgjør søknad om permisjon.</article><article class="numberedLegalP" data-numerator="2" id="kapittel-2-paragraf-7-nummer-2">(2) En student som får barn under studiene skal gis rett til permisjon fra studiene under svangerskap og til omsorg for barn, jf. universitets- og høyskoleloven § 4-5. Permisjon ved fødsel gjelder også far, medmor og medfar. Rett til permisjon gjelder også ved sykdom, samt militær førstegangstjeneste, FN-tjeneste eller annen beordret militærtjeneste, dersom det ikke er mulig å utsette denne. Normalt innvilges permisjon for inntil ett år. Permisjonen vil ikke inngå i beregningen av perioden for studierett jf. § 2-2 (2).</article><article class="numberedLegalP" data-numerator="3" id="kapittel-2-paragraf-7-nummer-3">(3) En student må ha hatt studierett i minst ett år på det aktuelle studieprogrammet for å få innvilget søknad om permisjon uten å grunngi søknaden. Permisjon etter denne bestemmelsen gis fortrinnsvis for et helt studieår. Permisjonen vil inngå i tidsberegningen for perioden for studierett jf. § 2-2 (2).</article><article class="numberedLegalP" data-numerator="4" id="kapittel-2-paragraf-7-nummer-4">(4) Politihøgskolen kan innvilge søknad om permisjon ut over ett år dersom det foreligger dokumenterte særskilte behov. Sammenhengende permisjon kan ikke overstige to år.</article><article class="numberedLegalP" data-numerator="5" id="kapittel-2-paragraf-7-nummer-5">(5) En student med permisjon kan gjennomføre arbeidskrav eller eksamen i permisjonstiden. Det forutsettes at studie-/semesteravgift betales for det aktuelle semesteret</article><article class="numberedLegalP" data-numerator="6" id="kapittel-2-paragraf-7-nummer-6">(6) En student som er innvilget permisjon skal gis anledning til å gjenoppta sine studier på tilsvarende nivå som før permisjonen, dersom det praktisk lar seg gjennomføre. Studentens utdanningsplan må tilpasses gjeldende fag- og studieplan. Dersom det er gjort vesentlige endringer i fag- og studieplan følges gjeldende overgangsordning.</article><article class="numberedLegalP" data-numerator="7" id="kapittel-2-paragraf-7-nummer-7">(7) Ved innvilget permisjon i praksisåret må studenten, ved gjenopptagelse av studiet, gjennomføre praksisåret på nytt i sin helhet.</article><article class="numberedLegalP" data-numerator="8" id="kapittel-2-paragraf-7-nummer-8">(8) En student som er innvilget permisjon kan gjenoppta studiet før permisjonen utløper, dersom det praktisk lar seg gjennomføre for Politihøgskolen.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2016-12-07-1957/KAPITTEL_3"><h2>Kapittel 3. Oppmelding og vilkår for eksamen</h2><article class="legalArticle" data-lovdata-URL="LTI/forskrift/2016-12-07-1957/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Rett til eksamen</span></h3><article class="legalP" id="kapittel-3-paragraf-1-ledd-1">For å få fremstille seg til eksamen, må studenten:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Ha godkjent sin utdanningsplan innen de frister som er fastsatt av Politihøgskolen.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Ha meldt seg opp til eksamen jf. § 3-2 (3) og (4).</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Være semesterregistrert for gjeldende semester, og ha betalt semesteravgiften i henhold til lov om studentsamskipnader, samt andre pålagte avgifter.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Ha fått godkjent eventuelle obligatoriske aktiviteter, innen fastsatte frister, som i fag- eller studieplan er satt som vilkår for å fremstille seg til den aktuelle eksamen.</article></article></li></ul></article></article><article class="legalArticle" data-lovdata-URL="LTI/forskrift/2016-12-07-1957/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Oppmelding og trekk fra eksamen</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Studenter i Bachelorstudiet i politiutdanning, samt på masterstudiene, blir automatisk oppmeldt til første ordinære eksamen i hvert emne gjennom godkjenning av utdanningsplanen sin.</article><article class="numberedLegalP" data-numerator="2" id="kapittel-3-paragraf-2-nummer-2">(2) Studenter på etter- og videreutdanning som følger normert studieprogresjon, blir automatisk meldt opp til første ordinære eksamen.</article><article class="numberedLegalP" data-numerator="3" id="kapittel-3-paragraf-2-nummer-3">(3) Studenter som skal opp til ny eksamen må selv melde seg opp innen gjeldende frist.</article><article class="numberedLegalP" data-numerator="4" id="kapittel-3-paragraf-2-nummer-4">(4) Studenter som har rett til å melde seg opp til eksamen, jf. § 4-5 og § 4-6 må selv melde seg opp til denne.</article><article class="numberedLegalP" data-numerator="5" id="kapittel-3-paragraf-2-nummer-5">(5) Studenten er selv ansvarlig for å holde seg orientert om tid og sted for eksamen.</article><article class="numberedLegalP" data-numerator="6" id="kapittel-3-paragraf-2-nummer-6">(6) Trekk fra eksamen må skje innen den frist som er satt av rektor.</article></article><article class="legalArticle" data-lovdata-URL="LTI/forskrift/2016-12-07-1957/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Antall forsøk til eksamen</span></h3><article class="legalP" id="kapittel-3-paragraf-3-ledd-1">En student kan fremstille seg til eksamen i samme emne inntil tre ganger for å bestå emnet. I særlige tilfeller kan Politihøgskolen gi dispensasjon til et fjerde og siste eksamensforsøk. Særlige tilfeller kan være:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Der Politihøgskolens styre har fattet vedtak om at studentene automatisk skal bli innvilget et fjerde forsøk i spesielle emner.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Sykdom på eksamenstidspunktet som kan dokumenteres, men hvor dokumentasjon ikke er levert inn innen tidsfrist jf. § 4-7 (2).</article></article></li></ul></article></article><article class="legalArticle" data-lovdata-URL="LTI/forskrift/2016-12-07-1957/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Vurdering av, og antall forsøk i praksisåret i Bachelorutdanningen</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) For praksisåret i Bachelorutdanningen skal det foretas avsluttende vurdering i forhold til læringsutbyttebeskrivelsene for praksis. Vurderingen skal bygge på vurdering underveis, arbeidskrav og vurdering av studentens egnethet for yrket.</article><article class="numberedLegalP" data-numerator="2" id="kapittel-3-paragraf-4-nummer-2">(2) Studentene i Bachelorutdanningen har rett til veiledning og tilbakemelding, slik at studenten til enhver tid er orientert om hvordan han/hun fungerer i forhold til læringsutbyttebeskrivelsene for praksisåret. Det skal gjennomføres minst 2 formelle veilednings- og vurderingssamtaler der det skrives referat. Dersom det på et tidspunkt i praksisåret oppstår tvil om studenten vil oppnå læringsutbyttebeskrivelsene og bestå vurderingen, skal studenten gis skriftlig varsel om dette snarest, og senest innen 3 uker før praksisårets avslutning. Før varselet gis, skal det gjennomføres et møte mellom de berørte parter (student, studieleder/utdanningsleder og praksisansvarlig).</article><article class="numberedLegalP" data-numerator="3" id="kapittel-3-paragraf-4-nummer-3">(3) Dersom det er reist tvil om en student vil bestå, må studenten ha vist tilfredsstillende progresjon den siste del av praksisåret for å få karakteren bestått.</article><article class="numberedLegalP" data-numerator="4" id="kapittel-3-paragraf-4-nummer-4">(4) Får en student resultatet «Ikke bestått» i praksisåret, må praksisåret tas om igjen med bestått vurdering før studenten kan påbegynne 3. studieår. Får studenten «Ikke bestått» to ganger, mister studenten studieretten etter § 2-2 (3). Om klage gjelder bestemmelsen i § 5-3 (2).</article><article class="numberedLegalP" data-numerator="5" id="kapittel-3-paragraf-4-nummer-5">(5) Dersom det foreligger særskilte grunner kan studenten søke Politihøgskolen om å få anledning til et tredje og siste praksisår.</article><article class="numberedLegalP" data-numerator="6" id="kapittel-3-paragraf-4-nummer-6">(6) Dersom det etter varseltidspunktet (jf. punkt (2)) fremkommer opplysninger som er av en slik art at det utvilsomt ville føre til at praksisåret ble underkjent hvis det hadde vært kjent tidligere, skal det likevel kunne medføre at praksisåret blir vurdert til ikke bestått.</article><article class="numberedLegalP" data-numerator="7" id="kapittel-3-paragraf-4-nummer-7">(7) Dersom politimesteren vurderer å inndra politimyndigheten til studenten, skal Politihøgskolen vurdere hvordan studenten skal følges opp, og om dette vil medføre at studenten må avbryte praksisåret, og om praksisåret vurderes til ikke bestått.</article></article><article class="legalArticle" data-lovdata-URL="LTI/forskrift/2016-12-07-1957/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Godskriving og faglig godkjenning (innpassing)</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) En student kan etter søknad få fritak fra eksamen eller arbeidskrav når det kan dokumenteres at vedkommende har bestått tilsvarende eksamen/arbeidskrav ved samme eller annen høyskole eller universitet, jf. universitets- og høyskoleloven § 35. Det kan også innvilges fritak på grunnlag av annen relevant eksamen/prøve på tilsvarende nivå. Dokumentasjon av realkompetanse kan også gi grunnlag for fritak.</article><article class="numberedLegalP" data-numerator="2" id="kapittel-3-paragraf-5-nummer-2">(2) Fritak fra eksamen skal framgå av vitnemålet med angivelse av grunnlaget for fritaket.</article><article class="numberedLegalP" data-numerator="3" id="kapittel-3-paragraf-5-nummer-3">(3) Klage på avslag om fritak fra eksamen behandles av Klageutvalg for studentsaker.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2016-12-07-1957/KAPITTEL_4"><h2>Kapittel 4. Gjennomføring av eksamen</h2><article class="legalArticle" data-lovdata-URL="LTI/forskrift/2016-12-07-1957/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Avvikling av eksamen</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Studentenes kunnskaper og ferdigheter skal prøves på en upartisk og faglig betryggende måte. Rektor ved Politihøgskolen fastsetter nærmere regler for eksamensavvikling.</article><article class="numberedLegalP" data-numerator="2" id="kapittel-4-paragraf-1-nummer-2">(2) Studentene er pliktige til å kjenne til, samt følge, de til enhver tid gjeldende regler for eksamensavvikling.</article></article><article class="legalArticle" data-lovdata-URL="LTI/forskrift/2016-12-07-1957/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Eksamensformer</span></h3><article class="legalP" id="kapittel-4-paragraf-2-ledd-1">Opplysning om eksamensform i de enkelte emner skal fremgå av fag- eller studieplan.</article></article><article class="legalArticle" data-lovdata-URL="LTI/forskrift/2016-12-07-1957/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Eksamenssted</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Studenter skal normalt avlegge eksamen ved det studiested der vedkommende er tatt opp. Studenter med særlige behov kan søke studieseksjonen om å få avlegge eksamen ved et annet studiested.</article><article class="numberedLegalP" data-numerator="2" id="kapittel-4-paragraf-3-nummer-2">(2) Studenter i andre studieår (praksisåret) kan melde seg opp til eksamen ved det studiestedet de ønsker.</article></article><article class="legalArticle" data-lovdata-URL="LTI/forskrift/2016-12-07-1957/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Tilrettelegging av eksamen</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Studenter med særskilte behov kan søke om tilrettelegging av eksamen. Tilretteleggingen skal ikke føre til en reduksjon av faglige krav som stilles til den enkelte vurdering.</article><article class="numberedLegalP" data-numerator="2" id="kapittel-4-paragraf-4-nummer-2">(2) Dokumentert søknad om tilrettelegging sendes innen fastsatte frister til Politihøgskolen ved studieseksjonen. Dersom behovet for tilrettelegging er permanent, må studenten søke innen fastsatte frister, men trenger kun levere dokumentasjon ved første gangs søknad. Tilstrekkelig dokumentasjon er legeerklæring eller erklæring fra andre sakkyndige av nyere dato, og må inneholde nærmere begrunnelse for tilrettelegging i eksamenssituasjonen.</article><article class="numberedLegalP" data-numerator="3" id="kapittel-4-paragraf-4-nummer-3">(3) Studenter med akutt oppståtte behov skal så langt det er mulig få tilrettelagt vurdering etter samme retningslinje som ovenfor. Søknad med tilstrekkelig dokumentasjon må sendes inn så snart som mulig etter at den akutte situasjonen har oppstått.</article></article><article class="legalArticle" data-lovdata-URL="LTI/forskrift/2016-12-07-1957/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Ny eksamen</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Normalt avvikles ny eksamen i påfølgende semester etter ordinær eksamen.</article><article class="numberedLegalP" data-numerator="2" id="kapittel-4-paragraf-5-nummer-2">(2) Studenter har rett til å fremstille seg til ny eksamen dersom de:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-5-nummer-2-punkt-1"><article class="legalP" id="kapittel-4-paragraf-5-nummer-2-punkt-1-ledd-1">har hatt gyldig fravær fra ordinær eksamen jf. § 4-7 (2)</article></article></li><li data-li-identifier="b)" data-name="b)"><article class="listArticle" id="kapittel-4-paragraf-5-nummer-2-punkt-2"><article class="legalP" id="kapittel-4-paragraf-5-nummer-2-punkt-2-ledd-1">ikke har møtt til ordinær eksamen</article></article></li><li data-li-identifier="c)" data-name="c)"><article class="listArticle" id="kapittel-4-paragraf-5-nummer-2-punkt-3"><article class="legalP" id="kapittel-4-paragraf-5-nummer-2-punkt-3-ledd-1">har trukket besvarelsen under ordinær eksamen</article></article></li><li data-li-identifier="d)" data-name="d)"><article class="listArticle" id="kapittel-4-paragraf-5-nummer-2-punkt-4"><article class="legalP" id="kapittel-4-paragraf-5-nummer-2-punkt-4-ledd-1">har fått eksamensbesvarelsen vurdert til karakter «F» eller «ikke bestått».</article></article></li></ul></article><article class="numberedLegalP" data-numerator="3" id="kapittel-4-paragraf-5-nummer-3">(3) En student som ikke benytter seg av første mulige ny eksamen, eller som ikke består eller ikke gjennomfører ny eksamen, må forholde seg til fremtidige ordinære eksamener. Dette gjelder også studenter som har gyldig fravær fra ny eksamen.</article><article class="numberedLegalP" data-numerator="4" id="kapittel-4-paragraf-5-nummer-4">(4) Studenter må selv melde seg opp til ny eksamen innen gjeldende frist.</article></article><article class="legalArticle" data-lovdata-URL="LTI/forskrift/2016-12-07-1957/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Forbedring av karakter</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Studenter som ønsker å forbedre karakter på en bestått eksamen, kan tidligst melde seg opp til neste ordinære eksamen.</article><article class="numberedLegalP" data-numerator="2" id="kapittel-4-paragraf-6-nummer-2">(2) Studenter kan forbedre karakter i ett år etter fullført grad, dog ikke over grensen for maksimal studietid.</article><article class="numberedLegalP" data-numerator="3" id="kapittel-4-paragraf-6-nummer-3">(3) Studenter gis kun ett eksamensforsøk for å forbedre eksamenskarakter i samme emne.</article></article><article class="legalArticle" data-lovdata-URL="LTI/forskrift/2016-12-07-1957/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Fravær fra eksamen, trekk og levering av blank besvarelse</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Studenter har ikke anledning til å trekke seg fra ordinær eksamen som de er automatisk oppmeldt til ihht. fagplan, studieplan og utdanningsplan.</article><article class="numberedLegalP" data-numerator="2" id="kapittel-4-paragraf-7-nummer-2">(2) Gyldig fravær fra eksamen er sykdom eller annen tvingende fraværsgrunn. Gyldig fravær dokumenteres med legeerklæring eller tilsvarende dokumentasjon. Frist for å levere legeerklæring er syv dager etter eksamensdato.</article><article class="numberedLegalP" data-numerator="3" id="kapittel-4-paragraf-7-nummer-3">(3) Studenter som ikke møter til eksamen innen fastsatt tid, registreres som «ikke møtt». Det teller som ett eksamensforsøk.</article><article class="numberedLegalP" data-numerator="4" id="kapittel-4-paragraf-7-nummer-4">(4) Studenter som velger å avbryte eksamen, uten å levere besvarelse til sensur, registreres med «trekk» på oppmøtelisten med signatur og må levere tilbake oppgaven og alt utlevert materiale. Trekk regnes som ett eksamensforsøk.</article><article class="numberedLegalP" data-numerator="5" id="kapittel-4-paragraf-7-nummer-5">(5) Studenter som blir syke under eksamen kan velge å trekke seg. Det blir da registrert «trekk» på oppmøtelisten med signatur. Studenten har brukt ett eksamensforsøk med mindre det leveres dokumentasjon på sykdom og/eller skade jf. § 4-7 (2).</article><article class="numberedLegalP" data-numerator="6" id="kapittel-4-paragraf-7-nummer-6">(6) For studenter som leverer «blankt» blir besvarelsen behandlet som «trekk», og studenten har da brukt ett eksamensforsøk. Studenter som vil levere «blankt», må levere ett innføringsark hvor headingen er fullstendig utfylt.</article></article><article class="legalArticle" data-lovdata-URL="LTI/forskrift/2016-12-07-1957/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Bachelor- og masteroppgaven</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) Studentene er pliktige til å kjenne til, samt følge det til enhver tid gjeldende regelverk for innlevering av bachelor- og masteroppgave.</article><article class="numberedLegalP" data-numerator="2" id="kapittel-4-paragraf-8-nummer-2">(2) En student kan levere inn en revidert utgave av bacheloroppgaven til sensur ytterligere én gang dersom oppgaven ikke er bestått ved første gangs innlevering. Det samme gjelder der studenten ønsker å forbedre karakter. Ved et eventuelt tredje forsøk må det leveres en ny oppgave.</article><article class="numberedLegalP" data-numerator="3" id="kapittel-4-paragraf-8-nummer-3">(3) En student kan levere en revidert utgave av masteroppgaven ytterligere én gang dersom masteroppgaven ikke er bestått ved første gangs innlevering. Det er ikke adgang til å få vurdert en ny eller revidert masteroppgave når studenten tidligere har fått vurdert sin oppgave til bestått resultat.</article></article><article class="legalArticle" data-lovdata-URL="LTI/forskrift/2016-12-07-1957/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Fastsetting av overgangsordninger ved endring i fag- og studieplaner</span></h3><article class="numberedLegalP" data-numerator="1" id="kapittel-4-paragraf-9-nummer-1">(1) Politihøgskolen vurderer hvorvidt det skal etableres overgangsordninger ved endringer i fag- eller studieplaner, og fastsetter innholdet av eventuelle overgangsordninger.</article><article class="numberedLegalP" data-numerator="2" id="kapittel-4-paragraf-9-nummer-2">(2) En eventuell overgangsordning skal sikre studentene rimelig tid til å fullføre studiet på den fag- eller studieplan de er tatt opp til.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2016-12-07-1957/KAPITTEL_5"><h2>Kapittel 5. Sensur, klage og fusk</h2><article class="legalArticle" data-lovdata-URL="LTI/forskrift/2016-12-07-1957/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Studentenes kunnskaper og ferdigheter skal bli prøvd og vurdert på en upartisk og faglig betryggende måte, jf. universitets- og høyskoleloven § 3-9 (1).</article><article class="numberedLegalP" data-numerator="2" id="kapittel-5-paragraf-1-nummer-2">(2) Rektor oppnevner, på delegasjon fra styret ved Politihøgskolen, interne og eksterne sensorer, jf. universitets- og høyskoleloven § 3-9 (2), for benyttelse i blant annet sensurarbeid, utforming av oppgaver og/eller i fastsetting av vurderingskriterier.</article><article class="numberedLegalP" data-numerator="3" id="kapittel-5-paragraf-1-nummer-3">(3) Der ekstern sensor har sensurert eksamensbesvarelser, fastsettes karakteren i fellesskap av intern og ekstern sensor. Dersom eksamenskommisjonen ikke kommer til enighet om en karakter, skal ekstern sensor fastsette karakteren.</article><article class="numberedLegalP" data-numerator="4" id="kapittel-5-paragraf-1-nummer-4">(4) Sensurfrist er tre uker etter tidspunktet for eksamen, jf. universitets- og høyskoleloven § 3-9 (4).</article><article class="numberedLegalP" data-numerator="5" id="kapittel-5-paragraf-1-nummer-5">(5) Ny sensurering etter klage skal foretas av nye sensorer hvorav minst en ekstern, jf. universitets- og høyskoleloven § 3-9 (5).</article><article class="numberedLegalP" data-numerator="6" id="kapittel-5-paragraf-1-nummer-6">(6) Sensur på masteroppgave skal normalt foreligge innen to måneder etter innlevering.</article><article class="numberedLegalP" data-numerator="7" id="kapittel-5-paragraf-1-nummer-7">(7) For emner hvor eksamen er sammensatt av en skriftlig vurdering med muntlig justering av karakteren, skal informasjon om sensur for skriftlig vurdering foreligge senest 48 timer før muntlig vurdering. En student som ikke har bestått skriftlig vurdering, kan ikke framstille seg til muntlig vurdering.</article><article class="numberedLegalP" data-numerator="8" id="kapittel-5-paragraf-1-nummer-8">(8) Resultater fra eksamener kunngjøres på Studentweb.</article></article><article class="legalArticle" data-lovdata-URL="LTI/forskrift/2016-12-07-1957/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Karaktersystem</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Ved eksamen skal det benyttes Bestått/Ikke bestått eller bokstavkarakterer etter en skala fra A til F, hvor A er beste karakter, E er dårligste ståkarakter og F er ikke bestått. Bokstavkarakterene har følgende betegnelse og generell beskrivelse: <table><thead><tr><th data-text-align="left" data-vertical-align="top"><i>Karakter</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article><article class="numberedLegalP" data-numerator="2" id="kapittel-5-paragraf-2-nummer-2">(2) Dersom en student har bestått samme eksamen mer enn én gang, gjelder beste karakter.</article><article class="numberedLegalP" data-numerator="3" id="kapittel-5-paragraf-2-nummer-3">(3) Bokstavkarakterene er gitt tallverdier som benyttes ved fastsetting av sammenlagt karakter. Tallverdiene er følgende: A-1, B-2, C-3, D-4, E-5. Tallverdiene regnes ut med én desimal som avrundes til nærmeste hele tall. Beregningsregel for samlet karakter skal være opplyst i fag- eller studieplan.</article><article class="numberedLegalP" data-numerator="4" id="kapittel-5-paragraf-2-nummer-4">(4) Emnebeskrivelsen skal angi en eventuell vekting av karakter. Ved fastsetting av endelig karakter på bakgrunn av flere deleksamener, må alle deleksamener være bestått for at studenten kan få endelig karakter. Ved deleksamener som skal inngå i beregningen av en samlet karakter, skal det benyttes samme karakterskala.</article><article class="numberedLegalP" data-numerator="5" id="kapittel-5-paragraf-2-nummer-5">(5) Bruken av vurderingsuttrykket «Bestått/Ikke bestått» skal i utdanninger på minst 60 studiepoeng samlet ikke overstige halvparten av studiets omfang i fullført grad.</article></article><article class="legalArticle" data-lovdata-URL="LTI/forskrift/2016-12-07-1957/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Begrunnelse for, og klage på karakter</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Begrunnelse for og klage på karakter behandles etter universitets- og høyskoleloven § 3-9 (5) og § 5-3. Ved ny sensur skal det være minst to nye sensorer, hvorav minst en ekstern. Sensorene skal ikke få opplyst opprinnelige karakter, sensors begrunnelse for denne eller studentens begrunnelse for klagen. Ved ny karakterfastsetting kan endring skje både til gunst og ugunst for klageren. Karakterfastsetting ved ny sensurering kan ikke påklages.</article><article class="numberedLegalP" data-numerator="2" id="kapittel-5-paragraf-3-nummer-2">(2) Bedømmelse av muntlige vurderinger, vurdering av praksisåret og andre prestasjoner som ikke lar seg etterprøve, kan ikke påklages. Bare formelle feil ved vurderingen kan påklages.</article><article class="numberedLegalP" data-numerator="3" id="kapittel-5-paragraf-3-nummer-3">(3) Krav om begrunnelse og klage på karakter fremsettes etter gjeldende frister.</article><article class="numberedLegalP" data-numerator="4" id="kapittel-5-paragraf-3-nummer-4">(4) Fremmes klage på karakter eller formelle feil før vitnemål er utstedt, skal vitnemålet holdes tilbake til klagen er endelig avgjort. Dersom vitnemål er utstedt, skal det returneres til Politihøgskolen før klagen tas til behandling.</article></article><article class="legalArticle" data-lovdata-URL="LTI/forskrift/2016-12-07-1957/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Klage over formelle feil</span></h3><article class="legalP" id="kapittel-5-paragraf-4-ledd-1">Klage over formelle feil ved vurdering eller sensur behandles etter universitets- og høyskoleloven § 5-2. Slik klage fremsettes for Politihøgskolen. Politihøgskolens styre er klageinstans for Politihøgskolens vedtak etter denne bestemmelsen.</article></article><article class="legalArticle" data-lovdata-URL="LTI/forskrift/2016-12-07-1957/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Fusk eller forsøk på fusk</span></h3><article class="numberedLegalP" data-numerator="1" id="kapittel-5-paragraf-5-nummer-1">(1) Fusk defineres som opptreden i strid med Politihøgskolens regelverk eller retningslinjer for den enkelte eksamen eller arbeidskrav.<article class="legalP" id="kapittel-5-paragraf-5-nummer-1-ledd-1">Fusk eller forsøk på fusk er bl.a.:<ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-5-nummer-1-ledd-1-punkt-1"><article class="legalP" id="kapittel-5-paragraf-5-nummer-1-ledd-1-punkt-1-ledd-1">benytte eller ha ulovlige hjelpemidler tilgjengelig under eksamen eller prøve</article></article></li><li data-li-identifier="-" data-name="-"><article class="listArticle" id="kapittel-5-paragraf-5-nummer-1-ledd-1-punkt-2"><article class="legalP" id="kapittel-5-paragraf-5-nummer-1-ledd-1-punkt-2-ledd-1">å presentere andres arbeid som sitt eget, herunder manglende kildehenvisninger og/eller manglende klar markering av sitat</article></article></li><li data-li-identifier="-" data-name="-"><article class="listArticle" id="kapittel-5-paragraf-5-nummer-1-ledd-1-punkt-3"><article class="legalP" id="kapittel-5-paragraf-5-nummer-1-ledd-1-punkt-3-ledd-1">presentere eget tidligere arbeid uten referanse</article></article></li><li data-li-identifier="-" data-name="-"><article class="listArticle" id="kapittel-5-paragraf-5-nummer-1-ledd-1-punkt-4"><article class="legalP" id="kapittel-5-paragraf-5-nummer-1-ledd-1-punkt-4-ledd-1">ureglementert samarbeid mellom eksamenskandidater</article></article></li><li data-li-identifier="-" data-name="-"><article class="listArticle" id="kapittel-5-paragraf-5-nummer-1-ledd-1-punkt-5"><article class="legalP" id="kapittel-5-paragraf-5-nummer-1-ledd-1-punkt-5-ledd-1">urettmessig å ha skaffet seg adgang til vurdering.</article></article></li></ul></article></article><article class="numberedLegalP" data-numerator="2" id="kapittel-5-paragraf-5-nummer-2">(2) En student som mistenkes for fusk eller forsøk på fusk, vil få anledning til å fullføre eksamen. Etter at studenten har levert besvarelsen, blir studenten informert om mistanke om fusk og det avholdes umiddelbart møte mellom studenten og ledelsen.</article><article class="numberedLegalP" data-numerator="3" id="kapittel-5-paragraf-5-nummer-3">(3) Dersom mistanke om fusk eller forsøk på fusk oppstår under sensurering av skriftlige besvarelser, vil studenten bli informert om forholdet og forholdet vil bli rapportert.</article><article class="numberedLegalP" data-numerator="4" id="kapittel-5-paragraf-5-nummer-4">(4) Fusk og forsøk på fusk behandles etter universitets- og høyskoleloven § 4-7, politilovens § 24c (3) og forskrift om skikkethetsvurdering, utvisning, bortvisning og utestengning av studenter ved Politihøgskolen. Vedtak om bortvisning og utvisning behandles av høgskolens skikkethetsnemnder og vedtas av Politihøgskolens styre.</article></article><article class="legalArticle" data-lovdata-URL="LTI/forskrift/2016-12-07-1957/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Annullering av eksamen eller arbeidskrav</span></h3><article class="legalP" id="kapittel-5-paragraf-6-ledd-1">Politihøgskolens styre kan annullere eksamen eller arbeidskrav som beskrevet i universitets- og høyskoleloven § 4-7.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2016-12-07-1957/KAPITTEL_6"><h2>Kapittel 6. Grader, vitnemål og karakterutskrift</h2><article class="legalArticle" data-lovdata-URL="LTI/forskrift/2016-12-07-1957/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Grader</span></h3><article class="legalP" id="kapittel-6-paragraf-1-ledd-1">Politihøgskolen tildeler bachelorgrad av 180 studiepoengs omfang, og mastergrader av 120 og 90 studiepoengs omfang.</article></article><article class="legalArticle" data-lovdata-URL="LTI/forskrift/2016-12-07-1957/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Bachelorgrad – Politiutdanning</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Graden bachelor oppnås på grunnlag av bestått eksamen i emner med minimum 180 studiepoengs omfang.</article><article class="numberedLegalP" data-numerator="2" id="kapittel-6-paragraf-2-nummer-2">(2) Grunnlaget for bachelorgraden ved Politihøgskolen er:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-2-nummer-2-punkt-1"><article class="legalP" id="kapittel-6-paragraf-2-nummer-2-punkt-1-ledd-1">Treårig politiutdanning etter rammeplan fastsatt av Justis- og beredskapsdepartementet.</article></article></li></ul></article></article><article class="legalArticle" data-lovdata-URL="LTI/forskrift/2016-12-07-1957/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Godkjenning av politiutdanning i forhold til bachelorgrad</span></h3><article class="legalP" id="kapittel-6-paragraf-3-ledd-1">Tidligere gjennomført 3-årig politihøgskoleutdanning i tidsrommet for uteksaminering 1995–2003, kan ikke konverteres til en bachelorgrad.</article></article><article class="legalArticle" data-lovdata-URL="LTI/forskrift/2016-12-07-1957/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Mastergrad</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) For å få tildelt mastergrad av 90 eller 120 studiepoengs omfang må kravene som er fastsatt i Kunnskapsdepartementets forskrift 1. desember 2005 nr. 1392 om krav til mastergrad være oppfylt.</article><article class="numberedLegalP" data-numerator="2" id="kapittel-6-paragraf-4-nummer-2">(2) Mastergrad oppnås på grunnlag av eksamen i emner fastsatt i studieplanen.</article><article class="numberedLegalP" data-numerator="3" id="kapittel-6-paragraf-4-nummer-3">(3) Grunnlaget for mastergrader ved Politihøgskolen er studieplaner, fastsatt av Politihøgskolens styre.</article></article><article class="legalArticle" data-lovdata-URL="LTI/forskrift/2016-12-07-1957/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Vitnemål og karakterutskrift</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) Vitnemål utstedes etter fullført bachelorutdanning med vurdering som skikket for polititjeneste.</article><article class="numberedLegalP" data-numerator="2" id="kapittel-6-paragraf-5-nummer-2">(2) Vitnemål utstedes etter fullført mastergrad.</article><article class="numberedLegalP" data-numerator="3" id="kapittel-6-paragraf-5-nummer-3">(3) Sammen med vitnemål for bachelorgrad og mastergrad utstedes Diploma Supplement og engelsk karakterutskrift.</article><article class="numberedLegalP" data-numerator="4" id="kapittel-6-paragraf-5-nummer-4">(4) Karakterutskrift utstedes etter fullført videreutdanning med studiepoeng.</article><article class="numberedLegalP" data-numerator="5" id="kapittel-6-paragraf-5-nummer-5">(5) Deler av utdanning eller ikke fullførte grader dokumenteres med karakterutskrift.</article><article class="numberedLegalP" data-numerator="6" id="kapittel-6-paragraf-5-nummer-6">(6) Politihøgskolen følger nasjonal mal for vitnemål og Diploma Supplement.</article><article class="numberedLegalP" data-numerator="7" id="kapittel-6-paragraf-5-nummer-7">(7) En student skal, etter forespørsel, få karakterutskrift over samtlige beståtte emner ved Politihøgskolen.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2016-12-07-1957/KAPITTEL_7"><h2>Kapittel 7. Utfyllende regler og ikrafttredelse</h2><article class="legalArticle" data-lovdata-URL="LTI/forskrift/2016-12-07-1957/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Utfyllende regler</span></h3><article class="legalP" id="kapittel-7-paragraf-1-ledd-1">Politihøgskolens styre kan fastsette utfyllende regler innenfor rammen av denne forskrift.</article></article><article class="legalArticle" data-lovdata-URL="LTI/forskrift/2016-12-07-1957/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Forskriften trer i kraft fra 1. august 2017. Fra samme dato oppheves forskrift 31. mai 2011 nr. 697 om studier og eksamen ved Politihøgskolen.</article></article></section><section class="section" id="kapittel-8" data-lovdata-URL="LTI/forskrift/2016-12-07-1957/KAPITTEL_8"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 3-5 første ledd første punktum skal lyde:</article><article class="legalP" id="kapittel-8-ledd-1">(1) En student kan etter søknad få fritak fra eksamen eller arbeidskrav når det kan dokumenteres at vedkommende har bestått tilsvarende eksamen/arbeidskrav ved samme eller annen høyskole eller universitet, jf. universitets- og høyskoleloven § <i>3-5</i>.</article></section></main></body></html>