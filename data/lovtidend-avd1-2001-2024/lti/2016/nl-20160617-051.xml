<!DOCTYPE html><html lang="no"><head><title>Lov om endringer i alkoholloven mv. (retten til begrenset salg av alkoholholdig drikk mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-06-17-51</dd><dt class="dokid">DokumentID</dt><dd class="dokid">LTI/lov/2016-06-17-51</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1227.</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1989-06-02-27</li><li>lov/2005-05-20-28</li></ul></dd><dt class="legalArea">Rettsområde</dt><dd class="legalArea"><ul><li>Næringsrett &gt; Mat og alkohol</li> <li>Strafferett &gt; Narkotika, alkohol og doping</li></ul></dd><dt class="dateOfPublication">Kunngjort</dt><dd class="dateOfPublication">2016-06-17 16:30</dd><dt class="journalNumber">Journalnummer</dt><dd class="journalNumber">2016-0558</dd><dt class="titleShort">Korttittel</dt><dd class="titleShort">Endringslov til alkoholloven mv.</dd><dt class="title">Tittel</dt><dd class="title">Lov om endringer i alkoholloven mv. (retten til begrenset salg av alkoholholdig drikk mv.)</dd><dt class="miscInformation">Annet om dokumentet</dt><dd class="miscInformation">Prop.116 L (2015–2016), Innst.359 L (2015–2016), Lovvedtak 101 (2015–2016). Stortingets første og andre gangs behandling hhv. 9. og 13. juni 2016. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2016-06-17-51</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i alkoholloven mv. (retten til begrenset salg av alkoholholdig drikk mv.)<ul class="tocSubUl"><li>I<ul class="tocSubUl"><li>§ 1-7e. Krav ved bevilling etter § 4-2 tredje ledd</li><li>§ 1-7f. Krav ved bevilling etter § 3-1b</li><li>§ 3-1b. Salg av alkoholholdig drikk tilvirket i egen virksomhet</li><li>§ 3-4a. Tidsinnskrenkninger for salg av alkoholholdig drikk etter § 3-1b</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2016-06-17-51" id="dokument"><h1>Lov om endringer i alkoholloven mv. (retten til begrenset salg av alkoholholdig drikk mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juni 1989 nr. 27 om omsetning av alkoholholdig drikk m.v. (alkoholloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 20. mai 2005 nr. 28 om straff (straffeloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-06-17-51/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 2. juni 1989 nr. 27 om omsetning av alkoholholdig drikk m.v. gjøres følgende endringer:</article> <article class="defaultP" margin-top="true">§ 1-7a annet ledd oppheves.</article> <article class="defaultP" margin-top="true">§ 1-7a nåværende tredje ledd blir annet ledd.</article> <article class="defaultP" margin-top="true">Ny § 1-7e skal lyde:</article><article class="futureLegalArticle" data-name="§1-7e" id="kapittel-1-foreslåttparagraf-1"><span class="futureLegalArticleHeader">§ 1-7e. <span class="legalArticleTitle">Krav ved bevilling etter § 4-2 tredje ledd</span></span><article class="legalP" id="kapittel-1-foreslåttparagraf-1-ledd-1">Bevilling etter § 4-2 tredje ledd kan bare gis hvis tilvirkningen skal skje ved skjenkestedet, og tilvirkningen og skjenkingen vil utgjøre en del av stedets helhetlige karakter og serveringstilbud.</article></article> <article class="defaultP" margin-top="true">Ny § 1-7f skal lyde:</article><article class="futureLegalArticle" data-name="§1-7f" id="kapittel-1-foreslåttparagraf-2"><span class="futureLegalArticleHeader">§ 1-7f. <span class="legalArticleTitle">Krav ved bevilling etter § 3-1b</span></span><article class="legalP" id="kapittel-1-foreslåttparagraf-2-ledd-1">Bevilling etter § 3-1b kan bare gis hvis tilvirkningen skal skje ved salgsstedet, og tilvirkningen og salget vil utgjøre en del av stedets helhetlige karakter og salgstilbud.</article><article class="legalP" id="kapittel-1-foreslåttparagraf-2-ledd-2">Bevilling etter § 3-1b første ledd annet punktum og annet ledd for alkoholholdig drikk gruppe 2 kan bare gis for inntil 15&#xa0;000 liter per år og på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">Den alkoholholdige drikken må være omfattet av produktlisten i kommentar til posisjon 22.06 i Tolltariffen og kan ikke være tilsatt brennevin eller blandet med alkoholholdige produkter utenfor produktlisten i kommentar til posisjon 22.06 i Tolltariffen.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">Minst en tredjedel av innsatsvarer som gir produktet dets karakter, må være egenprodusert.</article></article></li></ul></article></article> <article class="defaultP" margin-top="true">§ 1-9 første ledd skal lyde:</article><article class="legalP" id="kapittel-1-ledd-2">Kontroll med utøvelsen av kommunal bevilling til skjenking av alkoholholdig drikk, kommunal bevilling til salg av alkoholholdig drikk utenom Vinmonopolet og statlig bevilling etter § 5-3 første ledd tilligger kommunen.</article> <article class="defaultP" margin-top="true">§ 2-1 første ledd skal lyde:</article><article class="legalP" id="kapittel-1-ledd-3">Alkoholholdig drikk kan bare innføres fra utlandet av den som kan drive engrossalg, har tilvirkningsbevilling, salgsbevilling utvidet til å gjelde innførsel etter § 3-1b første ledd eller skjenkebevilling utvidet til å gjelde innførsel etter § 4-2 tredje ledd.</article> <article class="defaultP" margin-top="true">§ 3-1 første og annet ledd skal lyde:</article><article class="legalP" id="kapittel-1-ledd-4">Salg av alkoholholdig drikk gruppe 2 og 3 kan bare foretas av AS Vinmonopolet på grunnlag av kommunal bevilling, eller på grunnlag av tillatelse som nevnt i § 3-1a eller bevilling etter § 3-1b.</article><article class="legalP" id="kapittel-1-ledd-5">Salg av alkoholholdig drikk gruppe 1 kan bare foretas på grunnlag av kommunal bevilling, eller på grunnlag av tillatelse som nevnt i § 3-1a eller bevilling etter § 3-1b. Det gjelder også der salget skal drives av et selskap som helt eller delvis eies av kommunen. Bevillingen gjelder for et bestemt lokale og en bestemt type virksomhet. Salgsbevilling kan ikke utøves sammen med skjenkebevilling i samme lokale.</article> <article class="defaultP" margin-top="true">§ 3-1 tredje ledd oppheves.</article> <article class="defaultP" margin-top="true">§ 3-1 nåværende fjerde og femte ledd blir tredje og fjerde ledd.</article> <article class="defaultP" margin-top="true">§ 3-1 nåværende sjette ledd blir femte ledd og skal lyde:</article><article class="legalP" id="kapittel-1-ledd-6">Det kan bare selges alkoholholdig drikk som er levert av en som har tilvirknings- eller salgsbevilling eller som kan drive engrossalg, eller som er innført eller tilvirket med hjemmel i § 3-1b eller av AS Vinmonopolet med hjemmel i § 2-1 annet ledd. AS Vinmonopolet kan likevel besørge auksjon av alkoholholdig drikk på vegne av personer uten rett til omsetning av alkoholholdig drikk. Departementet kan gi nærmere forskrifter om slik auksjon, herunder om gebyr.</article> <article class="defaultP" margin-top="true">§ 3-1 syvende ledd oppheves.</article> <article class="defaultP" margin-top="true">§ 3-1a annet ledd skal lyde:</article><article class="legalP" id="kapittel-1-ledd-7">For slikt salg gjelder § 3-1 femte ledd tilsvarende.</article> <article class="defaultP" margin-top="true">Ny § 3-1b skal lyde:</article><article class="futureLegalArticle" data-name="§3-1b" id="kapittel-1-foreslåttparagraf-3"><span class="futureLegalArticleHeader">§ 3-1b. <span class="legalArticleTitle">Salg av alkoholholdig drikk tilvirket i egen virksomhet</span></span><article class="legalP" id="kapittel-1-foreslåttparagraf-3-ledd-1">Kommunal bevilling etter § 3-1 annet ledd kan, dersom kravene i § 1-7f første ledd er oppfylt, utvides til å omfatte innførsel eller tilvirkning for salg i egen virksomhet av alkoholholdig drikk gruppe 1. Dersom også kravene i § 1-7f annet ledd er oppfylt, kan den også utvides til å omfatte tilvirkning for salg i egen virksomhet av alkoholholdig drikk gruppe 2.</article><article class="legalP" id="kapittel-1-foreslåttparagraf-3-ledd-2">Kommunal bevilling etter § 3-1 annet ledd kan videre, dersom kravene i § 1-7f er oppfylt, omfatte salg i egen virksomhet av alkoholholdig drikk gruppe 2 tilvirket i henhold til statlig tilvirkningsbevilling etter kapittel 6.</article><article class="legalP" id="kapittel-1-foreslåttparagraf-3-ledd-3">Bevillinger gitt for en bestemt del av året eller for en enkelt bestemt anledning, jf. § 1-6 annet ledd, kan ikke utvides til å omfatte tillatelse til innførsel eller tilvirkning for salg i egen virksomhet eller til å omfatte salg i egen virksomhet av alkoholholdig drikk gruppe 2 tilvirket i henhold til statlig tilvirkningsbevilling etter kapittel 6.</article><article class="legalP" id="kapittel-1-foreslåttparagraf-3-ledd-4">Bestemmelsene i kapittel 1 og 3 får anvendelse så langt de passer for bevillinger etter første og annet ledd.</article><article class="legalP" id="kapittel-1-foreslåttparagraf-3-ledd-5">Tilvirkning på grunnlag av utvidet bevilling etter første ledd kan ikke skje i samme anlegg som tilvirkning etter lovens kapittel 6.</article></article> <article class="defaultP" margin-top="true">Ny § 3-4a skal lyde:</article><article class="futureLegalArticle" data-name="§3-4a" id="kapittel-1-foreslåttparagraf-4"><span class="futureLegalArticleHeader">§ 3-4a. <span class="legalArticleTitle">Tidsinnskrenkninger for salg av alkoholholdig drikk etter § 3-1b</span></span><article class="legalP" id="kapittel-1-foreslåttparagraf-4-ledd-1">Salg av alkoholholdig drikk etter § 3-1b kan skje fra kl. 08.00 til kl. 18.00. På dager før søn- og helligdager skal salget opphøre kl. 15.00. Dette gjelder ikke dagen før Kristi Himmelfartsdag.</article><article class="legalP" id="kapittel-1-foreslåttparagraf-4-ledd-2">Kommunestyret kan generelt for kommunen eller for det enkelte salgssted innskrenke eller utvide tiden for salg i forhold til det som følger av første ledd. Salg av drikk som nevnt i første ledd er likevel forbudt etter kl. 20.00 på hverdager, og etter kl. 18.00 på dager før søn- og helligdager unntatt dagen før Kristi Himmelfartsdag. Det kan bestemmes at salg ikke skal finne sted til bestemte tider på dagen eller på bestemte ukedager.</article><article class="legalP" id="kapittel-1-foreslåttparagraf-4-ledd-3">Salg av alkoholholdig drikk som nevnt i første ledd skal ikke skje på søn- og helligdager, 1. og 17. mai.</article></article> <article class="defaultP" margin-top="true">§ 6-1 første ledd første punktum skal lyde:</article><article class="legalP" id="kapittel-1-ledd-8">Tilvirkning av alkoholholdig drikk kan bare skje på grunnlag av bevilling gitt av departementet, eller etter § 3-1b første ledd eller § 4-2 tredje ledd.</article> <article class="defaultP" margin-top="true">§ 7-1 første ledd skal lyde:</article><article class="legalP" id="kapittel-1-ledd-9">For bevilling til salg av alkoholholdig drikk utenom Vinmonopolet og til skjenking av alkoholholdig drikk skal det betales et årlig bevillingsgebyr som beregnes i forhold til forventet omsatt mengde alkoholholdig drikk.</article> <article class="defaultP" margin-top="true">§ 10-1 tredje ledd skal lyde:</article><article class="legalP" id="kapittel-1-ledd-10">Overtredelse av §§ 2-1, 3-1, 3-1b, 8-1, 8-2 og 8-3 som gjelder et meget betydelig kvantum alkoholholdig drikk, straffes etter straffeloven § 233.</article></section><section class="section" data-name="kapII" id="kapittel-2" data-lovdata-URL="LTI/lov/2016-06-17-51/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 20. mai 2005 nr. 28 om straff (straffeloven) gjøres følgende endringer:</article> <article class="defaultP" margin-top="true">§ 233 første ledd skal lyde:</article><article class="legalP" id="kapittel-2-ledd-2">Med fengsel inntil 6 år straffes overtredelse av alkoholloven §§ 2-1, 3-1, 3-1b, 8-1, 8-2 og 8-3 som gjelder en meget betydelig mengde.</article></section><section class="section" data-name="kapIII" id="kapittel-3" data-lovdata-URL="LTI/lov/2016-06-17-51/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer.</article></section></main></body></html>