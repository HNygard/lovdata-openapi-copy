<!DOCTYPE html><html lang="no"><head><title>Forskrift om endring i forskrift om opptak til studier ved Universitetet i Tromsø – Norges arktiske universitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-01-14-25</dd><dt class="dokid">DokumentID</dt><dd class="dokid">LTI/forskrift/2016-01-14-25</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 1 s 149</dd><dt class="dateInForce">I kraft fra</dt><dd class="dateInForce">2016-01-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-12-1569</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li></ul></dd><dt class="dateOfPublication">Kunngjort</dt><dd class="dateOfPublication">2016-01-19 14:20</dd><dt class="journalNumber">Journalnummer</dt><dd class="journalNumber">2016-0039</dd><dt class="titleShort">Korttittel</dt><dd class="titleShort">Endr. i forskrift om opptak til studier ved UiT</dd><dt class="title">Tittel</dt><dd class="title">Forskrift om endring i forskrift om opptak til studier ved Universitetet i Tromsø – Norges arktiske universitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av rektor på vegne av universitetsstyret 14. januar 2016 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7.</dd><dt class="refid">RefID</dt><dd class="refid">forskrift/2016-01-14-25</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier ved Universitetet i Tromsø – Norges arktiske universitet<ul class="tocSubUl"><li>I<ul class="tocSubUl"><li>§ 19. Opptak og rangering av søkere til forkurs for ingeniør- og sivilingeniørutdanning</li><li>§ 20. Opptak og rangering av søkere til realfagskurs</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-01-14-25" id="dokument"><h1>Forskrift om endring i forskrift om opptak til studier ved Universitetet i Tromsø – Norges arktiske universitet</h1><section class="section" data-name="kapI" id="kapittel-1" data-lovdata-URL="LTI/forskrift/2016-01-14-25/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. desember 2008 nr. 1569 om opptak til studier ved Universitet i Tromsø – Norges arktiske universitet gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Denne forskriften gjelder for opptak til studiepoenggivende studier ved Universitetet i Tromsø – Norges arktiske universitet. Forskriften gjelder for rammeplanstyrte studier, så langt ikke annet følger av rammeplanen. Forskriften gjelder også for opptak til forkurs for ingeniør- og sivilingeniørutdanning og realfagskurs.</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-3">Søknad om opptak gjøres via fastsatt søknadsweb. Nødvendig dokumentasjon skal vedlegges søknaden.</article> <article class="defaultP" margin-top="true">§ 11 bokstav a skal lyde:</article><article class="legalP" id="kapittel-1-ledd-4">Oppnådd bachelorgrad, cand.mag.-grad, annen grad eller yrkesutdanning av minimum 3 års omfang eller utdanning som i henhold til § 3-5 i lov om universiteter og høgskoler er godkjent som jevngod med de nevnte grader eller yrkesutdanning.</article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Opptak og rangering av søkere til forkurs for ingeniør- og sivilingeniørutdanning</span></span><article class="legalP" id="kapittel-1-foreslåttparagraf-1-ledd-1">For opptak til forkurs for ingeniør- og sivilingeniørutdanning må søkere ha:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">fullført og bestått VG1 og VG2 fra andre studieretninger i videregående skole enn studieforberedende retninger, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">fylt minst 23 år, fullført grunnskole og minst 5 års arbeidserfaring tilsvarende heltid, eventuelt en kombinasjon av arbeidserfaring og utdanning fra videregående skole på til sammen 5 år, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">generell studiekompetanse.</article></article></li></ul></article><article class="legalP" id="kapittel-1-foreslåttparagraf-1-ledd-2">Studieplassene på forkurs for ingeniør- og sivilingeniørutdanning skal fordeles på følgende måte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Søkere som kvalifiseres etter § 19 første ledd bokstav a) tildeles 80&#xa0;% av studieplassene.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Søkere som kvalifiseres etter § 19 første ledd bokstav b) tildeles 20&#xa0;% av studieplassene.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Søkere som er kvalifisert etter § 19 første ledd bokstav c) vil kun få tilbud om studieplass dersom det er ledige plasser når alle søkere kvalifisert etter bokstav a) og b) har fått tilbud om studieplass.</article></article></li></ul></article><article class="legalP" id="kapittel-1-foreslåttparagraf-1-ledd-3">Søkere rangeres etter følgende kriterier:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">Søkere som er kvalifisert etter § 19 første ledd bokstav a) rangeres etter oppnådde karakterpoeng. Karakterpoeng består av gjennomsnittet av karakterene i fag på høyeste nivå, multiplisert med 10. Søkere som har utdanning der karakterskalaen ikke er identisk med norsk videregående skole, rangeres i forhold til øvrige søkere ved hjelp av en skjønnsmessig vurdering.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">Søkere som er kvalifisert etter § 19 første ledd bokstav b) rangeres etter relevant praksis utover minstekravet på 5 år. Det gis 0,3 poeng per måned praksis omregnet til fulltid for inntil 3 års praksis utover minstekravet. Relevant praksis er lønnet arbeid, militærtjeneste, siviltjeneste, omsorgsarbeid i hjemmet og skolegang.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">Søkere som er kvalifisert etter § 19 første ledd bokstav c) rangeres etter oppnådde karakterpoeng. Søkere som har utdanning der karakterskalaen ikke er identisk med norsk videregående skole, rangeres i forhold til øvrige søkere ved hjelp av en skjønnsmessig vurdering.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-3-punkt-4"><article class="legalP" id="kapittel-1-foreslåttparagraf-1-ledd-3-punkt-4-ledd-1">Det gis 3 tilleggspoeng for fag- eller svenneprøve. Øvrige tilleggspoeng tilkjennes ikke.</article></article></li></ul></article></article> <article class="defaultP" margin-top="true">Ny § 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Opptak og rangering av søkere til realfagskurs</span></span><article class="legalP" id="kapittel-1-foreslåttparagraf-2-ledd-1">For opptak til realfagskurs må søkere ha oppnådd generell studiekompetanse etter bestemmelsene i forskrift om opptak til høyere utdanning kapittel 2, eller tilsvarende realkompetanse.</article><article class="legalP" id="kapittel-1-foreslåttparagraf-2-ledd-2">Kvalifiserte søkere rangeres etter bestemmelsene i forskrift om opptak til høyere utdanning kapittel 7.</article></article> <article class="defaultP" margin-top="true">På grunn av ny § 20, endres de påfølgende bestemmelsene slik:</article> <article class="defaultP" margin-top="true">Kapittel VI. Kvoteordninger<p class="leddfortsettelse">§ 21. <i>Fastsettelse av kvoter</i></p><p class="leddfortsettelse">§ 22. <i>Tilknytning til landsdelen</i></p><p class="leddfortsettelse">§ 23. <i>Samisk tilhørighet</i></p></article> <article class="defaultP" margin-top="true">Kapittel VII. Klageadgang<p class="leddfortsettelse">§ 24. <i>Klageadgang</i></p></article> <article class="defaultP" margin-top="true">Kapittel VIII. Ikrafttredelse<p class="leddfortsettelse">§ 25. <i>Ikrafttredelse</i></p></article></section><section class="section" data-name="kapII" id="kapittel-2" data-lovdata-URL="LTI/forskrift/2016-01-14-25/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>