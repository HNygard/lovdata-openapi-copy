<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-21-1796</dd><dt class="dokid">DokumentID</dt><dd class="dokid">LTI/forskrift/2016-12-21-1796</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 18 s 3025</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-21-1766</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-67/§9-1</li><li>lov/2005-06-17-67/§11-5</li><li>lov/2005-06-17-67/§13-6</li></ul></dd><dt class="dateOfPublication">Kunngjort</dt><dd class="dateOfPublication">2016-12-28 16:35</dd><dt class="journalNumber">Journalnummer</dt><dd class="journalNumber">2016-1469</dd><dt class="titleShort">Korttittel</dt><dd class="titleShort">Endr. i skattebetalingsforskriften</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2016 med hjemmel i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven) § 9-1, § 11-5 og § 13-6.</dd><dt class="refid">RefID</dt><dd class="refid">forskrift/2016-12-21-1796</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)<ul class="tocSubUl"><li>I<ul class="tocSubUl"><li>§ 2-1-1. Betalingssted og innkrevingsmyndighet for utenlandsk arbeidsgiver</li><li>§ 9-1-2. Kontant betaling</li><li>§ 10-10-5. Forfallsfrist ved forsinket skattemelding og førstegangsfastsetting av arbeidsgiveravgift og finansskatt på lønn</li><li>§ 11-5-2. Rentegodtgjørelse til personlige skattytere ved forhåndsfastsetting og ved tilbakebetaling av deponerte forskudd på skatt etter skattebetalingsloven § 8-4</li><li>§ 13-6-2. Dekningsrekkefølgen ved motregning i andre krav mot offentlige kreditorer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-21-1796" id="dokument"><h1>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-21-1796/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2007 nr. 1766 til utfylling og gjennomføring mv. av skattebetalingsloven (skattebetalingsforskriften) gjøres følgende endringer:</article> <article class="defaultP" margin-top="true">§ 2-1 skal lyde:</article><span class="futuretitle" id="kapittel-1-foreslåttittel-1">§ 2-1. Skatteoppkreverne for kommunene – formues- og inntektsskatt, trygdeavgift, arbeidsgiveravgift og finansskatt på lønn</span> <article class="defaultP" margin-top="true">§ 2-1-1 skal lyde:</article><article class="futureLegalArticle" data-name="§2-1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1-1</span>. <span class="legalArticleTitle">Betalingssted og innkrevingsmyndighet for utenlandsk arbeidsgiver</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Arbeidsgiver som ikke er bosatt eller hjemmehørende i Norge, jf. skatteloven § 2-3, skal betale forskuddstrekk, arbeidsgiveravgift og finansskatt på lønn til skatteoppkreveren for den kommunen hvor arbeidsgiver har hovedkontor for virksomheten i Norge.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Arbeidsgiver som driver varig næringsvirksomhet her i landet uten å ha hovedkontor for denne virksomheten i Norge, skal betale forskuddstrekk, arbeidsgiveravgift og finansskatt på lønn til skatteoppkreveren for den kommunen hvor han driver varig næringsvirksomhet. Arbeidsgiver som nevnt i første punktum som driver næringsvirksomhet i flere kommuner, skal betale til det skattekontoret som er skatteoppkrever for krav fastsatt for skattytere som ikke har varig tilknytning til riket og sjømenn bosatt i utlandet, jf. skattebetalingsloven § 2-1 femte ledd.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Arbeidsgiver som ikke driver varig næringsvirksomhet i noen kommune her i landet, og arbeidsgiver som ikke driver noen virksomhet i landet, skal betale forskuddstrekk, arbeidsgiveravgift og finansskatt på lønn til det skattekontoret som er skatteoppkrever for krav fastsatt for skattytere som ikke har varig tilknytning til riket og sjømenn bosatt i utlandet, jf. skattebetalingsloven § 2-1 femte ledd.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Arbeidsgiver som bare driver virksomhet på den norske kontinentalsokkelen, skal betale forskuddstrekk, arbeidsgiveravgift og finansskatt på lønn til det skattekontoret som er skatteoppkrever for krav fastsatt for skattytere som ikke har varig tilknytning til riket og sjømenn bosatt i utlandet, jf. skattebetalingsloven § 2-1 femte ledd.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Innkrevingsmyndighet for forskuddstrekk, arbeidsgiveravgift og finansskatt på lønn fra utenlandske arbeidsgivere er den skatteoppkrever som betalingen skal foretas til etter reglene i første til fjerde ledd.</article></article> <article class="defaultP" margin-top="true">§ 2-1-2 første punktum skal lyde:</article><article class="legalP" id="kapittel-1-ledd-2">Ved anvendelse av reglene i skattebetalingsloven § 2-1 annet ledd og forskriften § 2-1-1 første til fjerde ledd er det forholdet da plikten til å levere opplysninger om forskuddstrekk, arbeidsgiveravgift og finansskatt på lønn etter a-opplysningsloven og oppgjørsliste oppstår første gang i løpet av inntektsåret, som avgjør hvor arbeidsgiver skal betale.</article> <article class="defaultP" margin-top="true">§ 5-13-2 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Arbeidsgiver plikter å gi de opplysninger og dokumenter som skatteoppkreveren anmoder om, og som er nødvendig for å kontrollere at arbeidsgiver gjennomfører skattetrekk, innretter sin bokføring og sender inn opplysninger om forskuddstrekk, arbeidsgiveravgift og finansskatt på lønn, oppgjørslister, trukket skattetrekk i samsvar med gjeldende bestemmelser.</article> <article class="defaultP" margin-top="true">§ 9-1-2 skal lyde:</article><article class="futureLegalArticle" data-name="§9-1-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-1-2</span>. <span class="legalArticleTitle">Kontant betaling</span></span><article class="legalP" id="kapittel-1-foreslåttparagraf-2-ledd-1">Krav som nevnt i § 2-2-1 første ledd første og annet punktum og § 14-11-3, kan betales kontant til angitt betalingsmottaker.</article></article> <article class="defaultP" margin-top="true">Deloverskrift før § 10-10 skal lyde:</article><span class="futuretitle" id="kapittel-1-foreslåttittel-2">Forskuddstrekk, arbeidsgiveravgift, finansskatt på lønn, lønnstrekk til Svalbard og artistskatt</span> <article class="defaultP" margin-top="true">§ 10-10 skal lyde:</article><span class="futuretitle" id="kapittel-1-foreslåttittel-3">§ 10-10. Forskuddstrekk, arbeidsgiveravgift og finansskatt på lønn</span> <article class="defaultP" margin-top="true">§ 10-10-5 skal lyde:</article><article class="futureLegalArticle" data-name="§10-10-5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10-10-5</span>. <span class="legalArticleTitle">Forfallsfrist ved forsinket skattemelding og førstegangsfastsetting av arbeidsgiveravgift og finansskatt på lønn</span></span><article class="legalP" id="kapittel-1-foreslåttparagraf-3-ledd-1">Bestemmelsene i skattebetalingsloven § 10-10 gjelder også arbeidsgiveravgift og finansskatt på lønn innrapportert på skattemelding som ikke er levert innen leveringsfristen. Tilsvarende gjelder ved førstegangsfastsetting av arbeidsgiveravgift og finansskatt på lønn når skattemelding ikke er levert.</article></article> <article class="defaultP" margin-top="true">§ 11-4-8 oppheves.</article> <article class="defaultP" margin-top="true">§ 11-5-2 skal lyde:</article><article class="futureLegalArticle" data-name="§11-5-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11-5-2</span>. <span class="legalArticleTitle">Rentegodtgjørelse til personlige skattytere ved forhåndsfastsetting og ved tilbakebetaling av deponerte forskudd på skatt etter skattebetalingsloven § 8-4</span></span><article class="legalP" id="kapittel-1-foreslåttparagraf-4-ledd-1">Skattytere som etter forhåndsfastsetting får utbetalt overskytende forskudd på skatt, eller negativ skatt som følge av at fastsatt fradrag overstiger fastsatt skatt, og skattytere som får tilbakebetalt forskudd deponert etter skattebetalingsloven § 8-4, gis rentegodtgjørelse etter følgende regler:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Når utbetalingen skjer senere enn 1. juli i inntektsåret, godtgjøres renter med rentesats etter skattebetalingsloven § 11-6 annet ledd annet punktum, redusert med 24 pst., beregnet fra 1. juli i inntektsåret og fram til skatteoppgjøret blir sendt skattyter. Er det innbetalt tilleggsforskudd beregnes renter fra fristen for betaling av tilleggsforskudd etter § 4-7.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Tilleggsforskudd tilbakebetales før annet forskudd. Det senest innbetalte beløpet regnes som tilbakebetalt først. Dersom utskrevet forskuddsskatt dekkes ved utleggstrekk nedlagt av skatteoppkreveren, regnes beløpet som innbetalt første dag i den oppgjørsperiode trekket skjer.</article></article></li></ul></article></article> <article class="defaultP" margin-top="true">§ 13-6-1 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Ved motregning i tilgodeskatt dekkes restanser i følgende rekkefølge:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">utskrevet forskuddsskatt for det år avregningen gjelder og annen forfalt forskuddsskatt,</article></article></li><li data-li-identifier="b)" data-name="b)"><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">restskatt,</article></article></li><li data-li-identifier="c)" data-name="c)"><article class="listArticle" id="kapittel-1-nummer-2-punkt-3"><article class="legalP" id="kapittel-1-nummer-2-punkt-3-ledd-1">ordinært forfalte terminer av utskrevet forskuddsskatt for det løpende inntektsåret,</article></article></li><li data-li-identifier="d)" data-name="d)"><article class="listArticle" id="kapittel-1-nummer-2-punkt-4"><article class="legalP" id="kapittel-1-nummer-2-punkt-4-ledd-1">terminer av utskrevet forskuddsskatt for det løpende inntektsår med fremskyndet forfall,</article></article></li><li data-li-identifier="e)" data-name="e)"><article class="listArticle" id="kapittel-1-nummer-2-punkt-5"><article class="legalP" id="kapittel-1-nummer-2-punkt-5-ledd-1">forskuddstrekk, artistskatt og lønnstrekk etter svalbardskatteloven,</article></article></li><li data-li-identifier="f)" data-name="f)"><article class="listArticle" id="kapittel-1-nummer-2-punkt-6"><article class="legalP" id="kapittel-1-nummer-2-punkt-6-ledd-1">utleggstrekk,</article></article></li><li data-li-identifier="g)" data-name="g)"><article class="listArticle" id="kapittel-1-nummer-2-punkt-7"><article class="legalP" id="kapittel-1-nummer-2-punkt-7-ledd-1">arbeidsgiveravgift,</article></article></li><li data-li-identifier="h)" data-name="h)"><article class="listArticle" id="kapittel-1-nummer-2-punkt-8"><article class="legalP" id="kapittel-1-nummer-2-punkt-8-ledd-1">finansskatt på lønn,</article></article></li><li data-li-identifier="i)" data-name="i)"><article class="listArticle" id="kapittel-1-nummer-2-punkt-9"><article class="legalP" id="kapittel-1-nummer-2-punkt-9-ledd-1">forsinkelsesrente og omkostninger vedrørende skatte- og avgiftskrav som nevnt i bokstav a til h foran,</article></article></li><li data-li-identifier="j)" data-name="j)"><article class="listArticle" id="kapittel-1-nummer-2-punkt-10"><article class="legalP" id="kapittel-1-nummer-2-punkt-10-ledd-1">underholdsbidrag etter ekteskapsloven og barneloven,</article></article></li><li data-li-identifier="k)" data-name="k)"><article class="listArticle" id="kapittel-1-nummer-2-punkt-11"><article class="legalP" id="kapittel-1-nummer-2-punkt-11-ledd-1">erstatning eller oppreisning for skade voldt ved en straffbar handling,</article></article></li><li data-li-identifier="l)" data-name="l)"><article class="listArticle" id="kapittel-1-nummer-2-punkt-12"><article class="legalP" id="kapittel-1-nummer-2-punkt-12-ledd-1">bøter,</article></article></li><li data-li-identifier="m)" data-name="m)"><article class="listArticle" id="kapittel-1-nummer-2-punkt-13"><article class="legalP" id="kapittel-1-nummer-2-punkt-13-ledd-1">merverdiavgift og arveavgift,</article></article></li><li data-li-identifier="n)" data-name="n)"><article class="listArticle" id="kapittel-1-nummer-2-punkt-14"><article class="legalP" id="kapittel-1-nummer-2-punkt-14-ledd-1">øvrige skatte- og avgiftskrav etter skattebetalingsloven § 1-1,</article></article></li><li data-li-identifier="o)" data-name="o)"><article class="listArticle" id="kapittel-1-nummer-2-punkt-15"><article class="legalP" id="kapittel-1-nummer-2-punkt-15-ledd-1">feilutbetalt trygdeytelse og feilutbetalt stønad,</article></article></li><li data-li-identifier="p)" data-name="p)"><article class="listArticle" id="kapittel-1-nummer-2-punkt-16"><article class="legalP" id="kapittel-1-nummer-2-punkt-16-ledd-1">eiendomsskatt, avfallsgebyr, feieavgift, vann- og kloakkavgift, parkeringsgebyr og piggdekkgebyr,</article></article></li><li data-li-identifier="q)" data-name="q)"><article class="listArticle" id="kapittel-1-nummer-2-punkt-17"><article class="legalP" id="kapittel-1-nummer-2-punkt-17-ledd-1">andre statlige krav etter skattebetalingsloven § 1-2 og offentlige krav som Statens innkrevingssentral krever inn i medhold av SI-loven § 1,</article></article></li><li data-li-identifier="r)" data-name="r)"><article class="listArticle" id="kapittel-1-nummer-2-punkt-18"><article class="legalP" id="kapittel-1-nummer-2-punkt-18-ledd-1">forsinkelsesrente og omkostninger vedrørende krav som nevnt i bokstav j til q foran dekkes sammen med det krav de er knyttet til før dekning av neste krav i rekkefølgen.</article></article></li></ul></article> <article class="defaultP" margin-top="true">§ 13-6-2 skal lyde:</article><article class="futureLegalArticle" data-name="§13-6-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 13-6-2</span>. <span class="legalArticleTitle">Dekningsrekkefølgen ved motregning i andre krav mot offentlige kreditorer</span></span><article class="legalP" id="kapittel-1-foreslåttparagraf-5-ledd-1">Så langt hovedkrav og motkrav er av samme art, foretas motregning mellom disse før andre krav kan kreves dekket. Reglene om rekkefølge i § 13-6-1 gjelder tilsvarende så langt de passer.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-21-1796/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft 1. januar 2017.</article></section></main></body></html>