<!DOCTYPE html><html lang="no"><head><title>Lov om informasjonstilgang m.m. for Barnevoldsutvalget</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-05-27-13</dd><dt class="dokid">DokumentID</dt><dd class="dokid">LTI/lov/2016-05-27-13</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 7 s 1016</dd><dt class="dateInForce">I kraft fra</dt><dd class="dateInForce">2016-05-27, 2016-05-27 – 2019-06-30</dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Personrett. Personvern</li> <li>IKT- og medierett &gt; Personopplysninger</li></ul></dd><dt class="dateOfPublication">Kunngjort</dt><dd class="dateOfPublication">2016-05-27 14:00</dd><dt class="journalNumber">Journalnummer</dt><dd class="journalNumber">2016-0420</dd><dt class="titleShort">Korttittel</dt><dd class="titleShort">Lov om informasjonstilgang m.m. for Barnevoldsutvalget</dd><dt class="title">Tittel</dt><dd class="title">Lov om informasjonstilgang m.m. for Barnevoldsutvalget</dd><dt class="miscInformation">Annet om dokumentet</dt><dd class="miscInformation">Prop.87 L (2015–2016), Innst.265 L (2015–2016), Lovvedtak 66 (2015–2016). Stortingets første og andre gangs behandling hhv. 12. og 18. mai 2016. Fremmet av Barne- og likestillingsdepartementet.</dd><dt class="refid">RefID</dt><dd class="refid">lov/2016-05-27-13</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om informasjonstilgang m.m. for Barnevoldsutvalget<ul class="tocSubUl"><li>§ 1. Formålet med loven</li><li>§ 2. Opplysninger til utvalget</li><li>§ 3. Taushetsplikt</li><li>§ 4. Adgangen til å formidle opplysninger</li><li>§ 5. Behandling av personopplysninger</li><li>§ 6. Forbud mot bruk av opplysninger som bevis i senere straffesak eller sivil sak</li><li>§ 7. Ikrafttredelse og opphør</li></ul></li></ul></dd></dl></header><main class="documentBody" data-lovdata-URL="LTI/lov/2016-05-27-13" id="dokument"><h1>Lov om informasjonstilgang m.m. for Barnevoldsutvalget</h1><article class="legalArticle" data-lovdata-URL="LTI/lov/2016-05-27-13/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med loven</span></h2><article class="legalP" id="paragraf-1-ledd-1">Formålet med loven er å gi utvalg oppnevnt av Kongen i statsråd 13. november 2015 som skal gjennomgå alvorlige barnevoldssaker m.m., tilgang på opplysninger som er nødvendige for å få utført sitt arbeid i henhold til mandatet.</article></article><article class="legalArticle" data-lovdata-URL="LTI/lov/2016-05-27-13/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysninger til utvalget</span></h2><article class="legalP" id="paragraf-2-ledd-1">Enhver kan uten hinder av taushetsplikt gi utvalgets leder, nestleder og sekretariat de opplysningene som er nødvendige for utvalgets arbeid.</article><article class="legalP" id="paragraf-2-ledd-2">Opplysninger om navn, adresse og andre direkte identifiserbare opplysninger om dem saken direkte gjelder, skal fjernes før de øvrige medlemmene i utvalget får tilgang til dokumentene i den enkelte saken.</article></article><article class="legalArticle" data-lovdata-URL="LTI/lov/2016-05-27-13/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Taushetsplikt</span></h2><article class="legalP" id="paragraf-3-ledd-1">Medlemmene i utvalget og enhver som utfører tjeneste eller arbeid for utvalget, har taushetsplikt i medhold av forvaltningsloven § 13. Forvaltningsloven §§ 13 c og 13 f gjelder tilsvarende, likevel slik at taushetsplikten først bortfaller etter 100 år.</article><article class="legalP" id="paragraf-3-ledd-2">Når personer som nevnt i første ledd mottar opplysninger som er undergitt strengere regler om taushetsplikt enn det som følger av forvaltningsloven, skal de strengere reglene gjelde. Tilsvarende gjelder dersom de nevnte personene mottar opplysninger som er undergitt taushetsplikt som først bortfaller på et senere tidspunkt enn det som følger av første ledd.</article></article><article class="legalArticle" data-lovdata-URL="LTI/lov/2016-05-27-13/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Adgangen til å formidle opplysninger</span></h2><article class="legalP" id="paragraf-4-ledd-1">Taushetsplikten etter § 3 er ikke til hinder for:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">At opplysninger gjøres kjent for dem som de direkte gjelder.</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">At opplysninger gis når dette er nødvendig for å innhente opplysninger til utvalget.</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">At opplysninger brukes for å oppnå det formålet de er gitt eller innhentet for.</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">At opplysninger gis etter samtykke fra den som har krav på taushet.</article></article></li><li data-li-identifier="5." data-name="5."><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">At opplysninger gis i statistisk form eller ved at individualiserende kjennetegn utelates. Slike opplysninger kan bare gis når behovet for beskyttelse må anses ivaretatt.</article></article></li><li data-li-identifier="6." data-name="6."><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">At opplysningene brukes når ingen berettiget interesse tilsier at de holdes hemmelig, f.eks. når de er alminnelig kjent eller alminnelig tilgjengelig andre steder.</article></article></li></ul></article></article><article class="legalArticle" data-lovdata-URL="LTI/lov/2016-05-27-13/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Behandling av personopplysninger</span></h2><article class="legalP" id="paragraf-5-ledd-1">Utvalget kan behandle de opplysninger som er nødvendige og relevante for formålet med utvalgets arbeid, uten samtykke fra dem opplysningene gjelder. Opplysningene skal slettes når utvalget har avsluttet sitt arbeid.</article><article class="legalP" id="paragraf-5-ledd-2">Utvalget trenger ikke konsesjon etter personopplysningsloven kapittel VI.</article></article><article class="legalArticle" data-lovdata-URL="LTI/lov/2016-05-27-13/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot bruk av opplysninger som bevis i senere straffesak eller sivil sak</span></h2><article class="legalP" id="paragraf-6-ledd-1">Opplysninger som utvalget mottar i medhold av § 2, kan ikke brukes som bevis i en senere straffesak eller sivil sak mot den som har gitt opplysningene.</article></article><article class="legalArticle" data-lovdata-URL="LTI/lov/2016-05-27-13/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og opphør</span></h2><article class="legalP" id="paragraf-7-ledd-1">Loven trer i kraft straks. §§ 2, 4 og 5 gjelder til og med 30. juni 2019.</article></article></main></body></html>