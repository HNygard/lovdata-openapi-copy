<!DOCTYPE html><html lang="no"><head><title>Lov om endringer i vegtrafikkloven (sykkelritt på veg)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-06-17-76</dd><dt class="dokid">DokumentID</dt><dd class="dokid">LTI/lov/2016-06-17-76</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1275.</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1965-06-18-4</li></ul></dd><dt class="legalArea">Rettsområde</dt><dd class="legalArea"><ul><li>Transport og kommunikasjoner &gt; Veitrafikk</li></ul></dd><dt class="dateOfPublication">Kunngjort</dt><dd class="dateOfPublication">2016-06-17 16:30</dd><dt class="journalNumber">Journalnummer</dt><dd class="journalNumber">2016-0564</dd><dt class="titleShort">Korttittel</dt><dd class="titleShort">Endringslov til vegtrafikkloven</dd><dt class="title">Tittel</dt><dd class="title">Lov om endringer i vegtrafikkloven (sykkelritt på veg)</dd><dt class="miscInformation">Annet om dokumentet</dt><dd class="miscInformation">Prop.138 L (2015–2016), Innst.395 L (2015–2016), Lovvedtak 108 (2015–2016). Stortingets første og andre gangs behandling hhv. 10. og 13. juni 2016. Fremmet av Samferdselsdepartementet.</dd><dt class="refid">RefID</dt><dd class="refid">lov/2016-06-17-76</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i vegtrafikkloven (sykkelritt på veg)<ul class="tocSubUl"><li>I<ul class="tocSubUl"><li>§ 7 b. Sykkelritt på veg som helt eller delvis er åpen for alminnelig ferdsel</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2016-06-17-76" id="dokument"><h1>Lov om endringer i vegtrafikkloven (sykkelritt på veg)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 18. juni 1965 nr. 4 om vegtrafikk (vegtrafikkloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-06-17-76/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 18. juni 1965 nr. 4 om vegtrafikk gjøres følgende endringer:</article> <article class="defaultP" margin-top="true">Ny § 7 b skal lyde:</article><article class="futureLegalArticle" data-name="§7b" id="kapittel-1-foreslåttparagraf-1"><span class="futureLegalArticleHeader">§ 7 b. <span class="legalArticleTitle">Sykkelritt på veg som helt eller delvis er åpen for alminnelig ferdsel</span></span><article class="legalP" id="kapittel-1-foreslåttparagraf-1-ledd-1">Sykkelritt på veg som helt eller delvis er åpen for alminnelig ferdsel, er forbudt uten tillatelse fra regionvegkontoret. Før regionvegkontoret treffer vedtak, skal politiet uttale seg.</article><article class="legalP" id="kapittel-1-foreslåttparagraf-1-ledd-2">I vedtaket kan regionvegkontoret gi tillatelse til å fravike §§ 4, 5 og 6, eller bestemmelser fastsatt i medhold av disse paragrafene, i den grad det er nødvendig og forsvarlig. Regionvegkontoret kan også stille krav om skiltplan, trafikkregulering og bruk av private vakter.</article><article class="legalP" id="kapittel-1-foreslåttparagraf-1-ledd-3">Politiet beslutter om private vakter kan benyttes ved det enkelte sykkelritt.</article><article class="legalP" id="kapittel-1-foreslåttparagraf-1-ledd-4">Departementet kan i forskrift gi regler om gjennomføring av sykkelritt som nevnt i første ledd, herunder om skiltplan og plan for trafikkregulering.</article><article class="legalP" id="kapittel-1-foreslåttparagraf-1-ledd-5">Departementet kan i forskrift også gi regler om regionvegkontorets tildeling av myndighet innen rammene av § 9 til midlertidig trafikkregulering til private vakter, om uniformering av slike vakter og merking av deres kjøretøy, og om vaktenes minstealder, skikkethet og kompetanse. Regler om kompetanse kan blant annet gjelde kompetansebevis, godkjenning av læreplan for tilbyder av kompetansegivende kurs, tilsyn med tilbyder av kompetansegivende kurs, gebyr for utstedelse av kompetansebevis, påbud om å ha med kompetansebevis under vakttjeneste og gyldighetstid for og tilbakekall av kompetansebevis.</article></article></section><section class="section" data-name="kapII" id="kapittel-2" data-lovdata-URL="LTI/lov/2016-06-17-76/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>