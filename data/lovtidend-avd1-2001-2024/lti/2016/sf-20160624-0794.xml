<!DOCTYPE html><html lang="no"><head><title>Forskrift om endring i studiekvalitetsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-24-794</dd><dt class="dokid">DokumentID</dt><dd class="dokid">LTI/forskrift/2016-06-24-794</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 9 s 1479</dd><dt class="dateInForce">I kraft fra</dt><dd class="dateInForce">Dep. bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-01-96</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§1-6</li><li>lov/2005-04-01-15/§2-1</li><li>lov/2005-04-01-15/§3-1</li><li>lov/2003-06-20-56/§2</li></ul></dd><dt class="dateOfPublication">Kunngjort</dt><dd class="dateOfPublication">2016-06-28 15:15</dd><dt class="journalNumber">Journalnummer</dt><dd class="journalNumber">2016-0706</dd><dt class="titleShort">Korttittel</dt><dd class="titleShort">Endr. i studiekvalitetsforskriften</dd><dt class="title">Tittel</dt><dd class="title">Forskrift om endring i studiekvalitetsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 24. juni 2016 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 1-6 annet ledd, § 2-1 og § 3-1 og lov 20. juni 2003 nr. 56 om fagskoleutdanning (fagskoleloven) § 2 sjette ledd.</dd><dt class="refid">RefID</dt><dd class="refid">forskrift/2016-06-24-794</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i studiekvalitetsforskriften<ul class="tocSubUl"><li>I<ul class="tocSubUl"><li>§ 2-1. Krav til systematisk kvalitetsarbeid</li><li>§ 2-2. Periodisk tilsyn med institusjonenes kvalitetsarbeid</li><li>§ 3-1. Akkreditering av studietilbud</li><li>§ 3-2. Akkreditering av mastergradsstudier</li><li>§ 3-3. Akkreditering av doktorgradsstudier</li><li>§ 3-4. Akkreditering av stipendiatprogram for kunstnerisk utviklingsarbeid</li><li>§ 3-5. Akkreditering av institusjoner</li><li>§ 3-6. Akkreditering som høyskole</li><li>§ 3-7. Akkreditering som vitenskapelig høyskole</li><li>§ 3-8. Akkreditering som universitet</li><li>§ 3-9. Revidering av akkrediterte studietilbud</li><li>§ 3-10. Revidering av akkrediterte institusjoner</li><li>§ 3-11. Søknad om akkreditering</li><li>§ 5-6. Bortfall av godkjenning av utdanningstilbud</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-24-794" id="dokument"><h1>Forskrift om endring i studiekvalitetsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-24-794/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. februar 2010 nr. 96 om kvalitetssikring og kvalitetsutvikling i høyere utdanning og fagskoleutdanning gjøres følgende endringer:</article> <article class="defaultP" margin-top="true">§ 1-3 NOKUTs tilsynsvirksomhet skal lyde:</article><article class="legalP" id="kapittel-1-ledd-2">Innenfor rammer som er fastsatt i lover og forskrifter, skal NOKUT føre tilsyn med kvaliteten i høyere utdanning og fagskoleutdanning som er underlagt norsk lov. NOKUT avgjør selv når det skal iverksette tilsyn. Tilsynsvirksomheten omfatter både kontrollarbeid og bistand til institusjonene i deres kvalitetsutviklingsarbeid.</article> <article class="defaultP" margin-top="true">§ 1-5 annet ledd tredje strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Føre periodisk tilsyn med institusjonenes systematiske kvalitetsarbeid.</article></article></li></ul></article> <article class="defaultP" margin-top="true">§ 1-7 første og annet ledd skal lyde:</article><article class="numberedLegalP" data-numerator="1" id="kapittel-1-nummer-1">(1) NOKUT skal oppnevne sakkyndige for å gjennomføre evaluering ved:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">tilsyn med universiteter og høyskolers kvalitetsarbeid, jf. § 2-2</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">akkreditering av studietilbud og institusjoner innenfor høyere utdanning, jf. kapittel 3</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">godkjenning av utdanning eller tilbydere i fagskoleutdanning, jf. kapittel 5</article></article></li><li data-li-identifier="d)" data-name="d)"><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">revidering hvis det skal foretas faglige vurderinger.</article></article></li></ul><p class="leddfortsettelse">De sakkyndige skal avgi rapport om evalueringen og gi anbefalinger til NOKUT.</p></article><article class="numberedLegalP" data-numerator="2" id="kapittel-1-nummer-2">(2) NOKUT gir forskrift om kriterier for de sakkyndiges kompetanse, oppnevning av sakkyndige og mandat og saksbehandlingsregler for de sakkyndiges arbeid.</article> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Krav til systematisk kvalitetsarbeid</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Universiteter og høyskoler skal ivareta ansvaret for kvaliteten i utdanningen gjennom systematisk kvalitetsarbeid som sikrer og bidrar til å utvikle kvaliteten i studietilbudene. Videre skal institusjonene legge til rette for løpende utvikling av utdanningskvaliteten, kunne avdekke sviktende kvalitet i studietilbudene og sikre tilfredsstillende dokumentasjon av kvalitetsarbeidet. Institusjonene skal kvalitetssikre alle forhold som har betydning for studiekvaliteten, fra informasjon overfor mulige søkere til avsluttet utdanning.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Institusjonene skal gjennomføre periodiske evalueringer av studietilbudene sine. Representanter fra arbeids- eller samfunnsliv, studenter og eksterne sakkyndige, som er relevante for studietilbudet, skal bidra i evalueringene. Evalueringsresultatene skal være offentlige.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) NOKUT skal, i samråd med sektoren, gi forskrift om kriterier for institusjonenes kvalitetsarbeid. Kriteriene skal være i tråd med kravene i <i>Standards and guidelines for quality assurance in the European Higher Education Area</i>, ESG, (europeiske standarder og retningslinjer for kvalitetssikring i høyere utdanning) så langt de passer.</article></article> <article class="defaultP" margin-top="true">§ 2-2 skal lyde:</article><article class="futureLegalArticle" data-name="§2-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Periodisk tilsyn med institusjonenes kvalitetsarbeid</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) NOKUT skal føre tilsyn med institusjonenes systematiske arbeid med å sikre og videreutvikle kvaliteten i utdanningen. NOKUT skal gi råd til institusjonene om videreutvikling av kvalitetsarbeidet. Tilsynet skal resultere i en vurdering av om kvalitetsarbeidet som helhet er tilfredsstillende. Dersom NOKUT finner at det foreligger vesentlige mangler ved kvalitetsarbeidet eller kvaliteten, skal institusjonen gis en frist på inntil ett år for å rette opp forholdene.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Det skal ikke gå mer enn åtte år mellom hvert tilsyn ved den enkelte institusjon. NOKUT fastsetter tilsynets innhold og omfang og en tidsplan for tilsynet.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) For institusjoner som ikke har institusjonsakkreditering, kan NOKUT velge å føre tilsyn med institusjonenes kvalitetsarbeid ved å føre tilsyn med de akkrediterte studietilbudene.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) NOKUT skal gi forskrift om tilsyn med institusjonenes kvalitetsarbeid. Disse bestemmelsene skal være i tråd med kravene i <i>Standards and guidelines for quality assurance in the European Higher Education Area</i>, ESG, (europeiske standarder og retningslinjer for kvalitetssikring i høyere utdanning), så langt disse passer.</article></article> <article class="defaultP" margin-top="true">Gjeldende § 3-1 oppheves og ny § 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Akkreditering av studietilbud</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Krav i kapittel 3 skal legges til grunn når institusjoner oppretter studietilbud etter faglige fullmakter etter lov om universiteter og høyskoler § 3-3.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Høyskoler og vitenskapelige høyskoler kan søke NOKUT om akkreditering av studietilbud som institusjonen selv ikke har fullmakt til å etablere.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) En institusjon som ikke går inn under lov om universiteter og høyskoler, kan søke NOKUT om akkreditering av studietilbud.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) En forutsetning for akkreditering av studietilbud er at kravene i lov om universiteter og høyskoler er oppfylt. Forskrifter gitt med hjemmel i lov om universiteter og høyskoler § 3-2 skal legges til grunn for akkrediteringen.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) NOKUT gir forskrift om kriterier for akkreditering av studietilbud. NOKUT kan fastsette egne kriterier for revidering av studietilbud. Kriteriene skal være i tråd med internasjonale standarder som Norge er forpliktet til å følge.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) For studietilbud institusjonen selv ikke har fullmakt til å etablere, bestemmer NOKUT hvilke endringer som skal forelegges NOKUT.</article></article> <article class="defaultP" margin-top="true">Gjeldende § 3-2 oppheves og ny § 3-2 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Akkreditering av mastergradsstudier</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Mastergradsstudiet skal være definert og avgrenset og ha tilstrekkelig faglig bredde.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Mastergradsstudiet skal ha et bredt og stabilt fagmiljø som består av tilstrekkelig antall ansatte med høy faglig kompetanse innenfor utdanning, forskning eller kunstnerisk utviklingsarbeid og faglig utviklingsarbeid innenfor studietilbudet. Fagmiljøet skal dekke fag og emner som studietilbudet består av. De ansatte i fagmiljøet skal ha relevant kompetanse.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Fagmiljøet skal kunne vise til dokumenterte resultater på høyt nivå og resultater fra samarbeid med andre fagmiljøer nasjonalt og internasjonalt. Institusjonens vurderinger skal dokumenteres slik at NOKUT kan bruke dem i arbeidet sitt.</article></article> <article class="defaultP" margin-top="true">Ny § 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Akkreditering av doktorgradsstudier</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Institusjonen skal tilby utdanning og forskning på området for doktorgradsstudiet som har en kvalitet og et omfang som sikrer at doktorgradsstudiet kan gjennomføres på høyt vitenskapelig nivå. Institusjonen skal ha bredde i studietilbudene på lavere og høyere grads nivå innenfor området for doktorgradsstudiet.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Området for doktorgradsstudiet skal utgjøre en vitenskapelig helhet, og det skal være sammenheng mellom de enkelte delene studiet er satt sammen av.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Doktorgradsstudiet skal ha et fagmiljø med høy kompetanse innenfor utdanning og forskning. Fagmiljøet skal kunne vise til dokumenterte forskningsresultater, inkludert publisering, på høyt, internasjonalt nivå, og resultater fra samarbeid med andre fagmiljøer nasjonalt og internasjonalt.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Fagmiljøet skal ha dybde og bredde innenfor alle vesentlige deler av doktorgradsstudiet slik at doktorgradskandidatene kan delta aktivt i ulike faglige relasjoner og få innføring i ulike perspektiver.</article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) Doktorgradsstudiet skal ha et fagmiljø som er stabilt og består av tilstrekkelig antall ansatte med professor- og førsteamanuensiskompetanse innenfor hele bredden av studietilbudet. Det skal gjennomføres en helhetlig vurdering av om fagmiljøet har tilstrekkelig antall ansatte for å dekke fag og emner og den veiledningen studiet består av. Fagmiljøet skal bestå av ansatte med relevant kompetanse. Institusjonens vurderinger skal dokumenteres slik at NOKUT kan bruke dem i arbeidet sitt.</article><article class="numberedLegalP" data-numerator="6" id="kapittel-1-foreslåttparagraf-5-nummer-6">(6) Institusjonen skal dokumentere at den har kapasitet og rekrutteringspotensial til å ta opp minst 15 stipendiater til doktorgradsstudiet i løpet av fem år etter oppstart. Institusjonen skal i tillegg sannsynliggjøre at den over tid kan opprettholde et doktorgradsmiljø med minst 15 stipendiater. Personer ansatt under ordningen nærings-ph.d. og offentlig sektor-ph.d., kan inngå i beregningen av antall stipendiater etter denne paragrafen og § 3-8 femte ledd. Minst åtte av stipendiatene skal ha hovedarbeidsplass ved institusjonen. Institusjonen kan i tillegg ta opp doktorgradskandidater med annen finansiering.</article><article class="numberedLegalP" data-numerator="7" id="kapittel-1-foreslåttparagraf-5-nummer-7">(7) Samisk høgskole er unntatt fra kravet i sjette ledd. Samisk høgskole må sikre at doktorgradskandidatene får et godt faglig miljø med høy kvalitet, blant annet gjennom forpliktende samarbeid med andre institusjoner.</article></article> <article class="defaultP" margin-top="true">Ny § 3-4 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Akkreditering av stipendiatprogram for kunstnerisk utviklingsarbeid</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Institusjoner kan søke NOKUT om akkreditering av stipendiatprogram for kunstnerisk utviklingsarbeid som den enkelte institusjon selv gir, som tilsvarende doktorgradsprogram.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Akkreditering kan gis på grunnlag av institusjonens bidrag i stipendiatprogrammet for kunstnerisk utviklingsarbeid.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Kravene i § 3-3 første til sjette ledd gjelder tilsvarende.</article></article> <article class="defaultP" margin-top="true">Ny § 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Akkreditering av institusjoner</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Institusjoner som gir akkreditert studietilbud, kan søke NOKUT om akkreditering som høyskole, vitenskapelig høyskole eller universitet.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Institusjonens primærvirksomhet skal være høyere utdanning, forskning eller kunstnerisk utviklingsarbeid, faglig utviklingsarbeid og formidling.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Institusjonens organisering og infrastruktur skal være tilpasset virksomheten.</article><article class="numberedLegalP" data-numerator="4" id="kapittel-1-foreslåttparagraf-7-nummer-4">(4) NOKUT skal gjennomføre en helhetlig vurdering av om institusjonens organisering, kvalitetsarbeid og resultater er tilstrekkelig til at institusjonen kan bære fullmaktene institusjonsakkrediteringen gir. Institusjonen skal dokumentere at kravene i lover og forskrifter er oppfylt.</article><article class="numberedLegalP" data-numerator="5" id="kapittel-1-foreslåttparagraf-7-nummer-5">(5) NOKUTs vedtak om akkreditering etter første ledd oversendes departementet som fatter endelig vedtak om institusjonskategori, jf. lov om universiteter og høyskoler § 1-2 annet ledd.</article><article class="numberedLegalP" data-numerator="6" id="kapittel-1-foreslåttparagraf-7-nummer-6">(6) NOKUT skal fastsette kriterier for akkreditering av institusjoner. NOKUT kan fastsette egne kriterier for revidering av institusjoner.</article></article> <article class="defaultP" margin-top="true">Gjeldende § 3-3 første ledd blir ny § 3-6 og skal lyde:</article><article class="futureLegalArticle" data-name="§3-6" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Akkreditering som høyskole</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Institusjonen skal ha utdanning, stabil forskningsvirksomhet eller kunstnerisk utviklingsarbeid og faglig utviklingsarbeid av høy kvalitet.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Institusjonen skal ha ansatte i undervisnings- og forskerstillinger på sentrale fagområder som inngår i studietilbudene.</article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) Institusjonen skal ha akkreditering for minst ett studietilbud som gir rett til å tildele lavere grad alene, og ha uteksaminert lavere grads kandidater i minst tre år.</article><article class="numberedLegalP" data-numerator="4" id="kapittel-1-foreslåttparagraf-8-nummer-4">(4) Institusjonen skal være tilknyttet nasjonale og internasjonale nettverk innenfor høyere utdanning og forskning eller kunstnerisk utviklingsarbeid og faglig utviklingsarbeid.</article></article> <article class="defaultP" margin-top="true">Gjeldende § 3-3 annet ledd blir ny § 3-7 og skal lyde:</article><article class="futureLegalArticle" data-name="§3-7" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 3-7</span>. <span class="legalArticleTitle">Akkreditering som vitenskapelig høyskole</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Institusjonen skal ha en tydelig faglig profil og stabil utdanning, forskning eller kunstnerisk utviklingsarbeid og faglig utviklingsarbeid av høy internasjonal kvalitet.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Institusjonen skal ha tilstrekkelig antall ansatte med høy faglig kompetanse innenfor utdanning, forskning eller kunstnerisk utviklingsarbeid innenfor fagområdet for institusjonsakkrediteringen.</article><article class="numberedLegalP" data-numerator="3" id="kapittel-1-foreslåttparagraf-9-nummer-3">(3) Institusjonen skal ha rett til å tildele et doktorgradsstudium alene eller ha akkreditering for tilsvarende stipendiatprogram for kunstnerisk utviklingsarbeid, jf. § 3-4. En vitenskapelig høyskole kan tilby flere doktorgradsstudier hvis disse er komplementære.</article><article class="numberedLegalP" data-numerator="4" id="kapittel-1-foreslåttparagraf-9-nummer-4">(4) En vesentlig del av institusjonens studietilbud, forskning eller kunstnerisk utviklingsarbeid og faglig utviklingsarbeid skal være innenfor doktorgradsstudiets faglige område.</article><article class="numberedLegalP" data-numerator="5" id="kapittel-1-foreslåttparagraf-9-nummer-5">(5) Institusjonen skal dokumentere at den i gjennomsnitt har uteksaminert minst fem doktorander på doktorgradsstudiet eller tilsvarende stipendiatprogram per år over en treårsperiode. Doktorgradsstudiet skal over en periode på fem år ha tatt opp i gjennomsnitt minst 15 stipendiater.</article><article class="numberedLegalP" data-numerator="6" id="kapittel-1-foreslåttparagraf-9-nummer-6">(6) Institusjonen skal alene ha akkreditering for minst ett studietilbud på høyere grads nivå innenfor doktorgradsstudiets eller tilsvarende stipendiatprograms faglige område. Institusjonen skal ha uteksaminert kandidater på lavere og høyere grads nivå på alle studietilbud innenfor doktorgradsstudiets eller tilsvarende stipendiatprograms faglige område.</article><article class="numberedLegalP" data-numerator="7" id="kapittel-1-foreslåttparagraf-9-nummer-7">(7) Institusjonen skal delta aktivt i nasjonale og internasjonale nettverk innenfor høyere utdanning, forskning eller kunstnerisk utviklingsarbeid og faglig utviklingsarbeid. Institusjonen skal delta aktivt i det nasjonale samarbeidet om forskerutdanning eller tilsvarende stipendiatprogrammet for kunstnerisk utviklingsarbeid, jf. § 3-4.</article></article> <article class="defaultP" margin-top="true">Gjeldende § 3-3 tredje ledd blir ny § 3-8 og skal lyde:</article><article class="futureLegalArticle" data-name="§3-8" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">Akkreditering som universitet</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Institusjonen skal ha tilstrekkelig antall ansatte med høy faglig kompetanse innenfor utdanning, forskning eller kunstnerisk utviklingsarbeid, faglig utviklingsarbeid og formidling innenfor institusjonens faglige virksomhet.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Institusjonen skal ha stabil utdanning, forskning eller kunstnerisk utviklingsarbeid og faglig utviklingsarbeid av høy internasjonal kvalitet.</article><article class="numberedLegalP" data-numerator="3" id="kapittel-1-foreslåttparagraf-10-nummer-3">(3) Institusjonen skal ha rett til å tildele doktorgrad alene på minst fire fagområder. De fire doktorgradsstudiene skal være godt dekkende for institusjonens faglige profil. To av disse skal være sentrale for regionale virksomheters verdiskapning, samtidig som fagområdene også må ha nasjonal betydning. Akkreditert deltakelse i stipendiatprogrammet for kunstnerisk utviklingsarbeid, jf. § 3-4, kan telle som én doktorgrad.</article><article class="numberedLegalP" data-numerator="4" id="kapittel-1-foreslåttparagraf-10-nummer-4">(4) Doktorgradsområdene skal dekke vesentlige deler av institusjonens faglige virksomhet.</article><article class="numberedLegalP" data-numerator="5" id="kapittel-1-foreslåttparagraf-10-nummer-5">(5) Institusjonen skal ha stabil forskerutdanning og dokumentere at den i gjennomsnitt har uteksaminert minst fem doktorander på minst to av doktorgradsstudiene eller tilsvarende stipendiatprogram per år over en treårsperiode. Hvert enkelt doktorgradsstudium skal over en periode på fem år ha tatt opp i gjennomsnitt minst 15 stipendiater.</article><article class="numberedLegalP" data-numerator="6" id="kapittel-1-foreslåttparagraf-10-nummer-6">(6) Institusjonen skal alene ha akkreditering for minst fem studietilbud på høyere grads nivå. Institusjonen skal ha uteksaminert kandidater på lavere og høyere grads nivå på alle studietilbud innenfor doktorgradsområdene.</article><article class="numberedLegalP" data-numerator="7" id="kapittel-1-foreslåttparagraf-10-nummer-7">(7) Institusjonen skal delta aktivt i nasjonale og internasjonale nettverk innenfor høyere utdanning, forskning eller kunstnerisk utviklingsarbeid og faglig utviklingsarbeid. Institusjonen skal delta i nasjonale samarbeid om forskerutdanning og eventuelt tilsvarende for stipendiatprogrammet for kunstnerisk utviklingsarbeid, jf. § 3-4.</article></article> <article class="defaultP" margin-top="true">Gjeldende § 3-4 blir ny § 3-9 og skal lyde:</article><article class="futureLegalArticle" data-name="§3-9" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 3-9</span>. <span class="legalArticleTitle">Revidering av akkrediterte studietilbud</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) NOKUT kan på fritt grunnlag igangsette revidering av en akkreditert institusjon. Revideringen skal baseres på en evaluering foretatt av sakkyndige, jf. § 1-7 første ledd.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Dersom NOKUT finner at et studietilbud ikke er i tråd med de krav som stilles, skal institusjonen gis en rimelig frist på inntil to år for å iverksette tiltak.</article><article class="numberedLegalP" data-numerator="3" id="kapittel-1-foreslåttparagraf-11-nummer-3">(3) Dersom NOKUT etter dette finner at vilkårene for akkreditering ikke er oppfylt og gjør vedtak om å trekke tilbake akkrediteringen av et studietilbud, skal institusjonen umiddelbart trekke studietilbudet tilbake. For doktorgradsstudier eller kunstneriske stipendiatprogram kan NOKUT trekke tilbake akkrediteringen for deler av studietilbudet. Institusjonen skal iverksette tiltak, godkjent av NOKUT, som gjør det mulig for studentene å fullføre studiet.</article></article> <article class="defaultP" margin-top="true">Gjeldende § 3-5 blir ny § 3-10 og skal lyde:</article><article class="futureLegalArticle" data-name="§3-10" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Revidering av akkrediterte institusjoner</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) NOKUT kan på fritt grunnlag igangsette revidering av en akkreditert institusjon. Revideringen skal baseres på en evaluering foretatt av sakkyndige, jf. § 1-7 første ledd.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Dersom NOKUT finner at en institusjon ikke lenger oppfyller kravene til akkreditering, jf. § 3-5 til § 3-8, skal institusjonen gis en rimelig frist på inntil to år til å rette opp mangelfulle forhold. Dersom vilkårene for akkreditering etter fristens utløp ikke er oppfylt, skal NOKUT trekke akkrediteringen tilbake.</article><article class="numberedLegalP" data-numerator="3" id="kapittel-1-foreslåttparagraf-12-nummer-3">(3) NOKUTs vedtak om å trekke tilbake akkrediteringen av en institusjon skal oversendes departementet, som fatter endelig vedtak i saken, jf. lov om universiteter og høyskoler § 3-3 og § 1-2 første og annet ledd.</article></article> <article class="defaultP" margin-top="true">Gjeldende § 3-6 blir ny § 3-11 og skal lyde:</article><article class="futureLegalArticle" data-name="§3-11" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Søknad om akkreditering</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) NOKUT utarbeider retningslinjer for utformingen og behandlingen av søknader om akkreditering av studier og institusjoner etter kapittel 3. For å effektivisere saksbehandlingen kan NOKUT fastsette søknadsfrister.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) NOKUT kan i særskilte tilfeller fastsette at søknader om akkreditering først kan fremmes etter en periode på inntil to år.</article></article> <article class="defaultP" margin-top="true">§ 5-1 første, annet og sjuende ledd skal lyde:</article><article class="numberedLegalP" data-numerator="1" id="kapittel-1-nummer-3">(1) NOKUT behandler søknad om godkjenning av utdanningstilbud etter lov om fagskoleutdanning. NOKUT oppnevner faglig sakkyndige for sin behandling av søknaden. NOKUT skal også behandle søknader om vesentlige endringer i allerede godkjente tilbud. NOKUT gir forskrift om hva som regnes som vesentlig endring.</article><article class="numberedLegalP" data-numerator="2" id="kapittel-1-nummer-4">(2) NOKUT gir forskrift om behandling av søknader, herunder søknadsfrister, krav til utforming av søknader og krav til dokumentasjon av styringsordning og reglementer med mer etter lov om fagskoleutdanning.</article><article class="numberedLegalP" data-numerator="7" id="kapittel-1-nummer-5">(7) Dersom en tilbyder har fått en søknad om godkjenning avslått, kan NOKUT bestemme at en ny søknad om godkjenning av den samme, eller i det vesentlige den samme, utdanningen fra tilbyderen, først kan fremmes etter en periode på inntil to år.</article> <article class="defaultP" margin-top="true">§ 5-2 fjerde ledd skal lyde:</article><article class="numberedLegalP" data-numerator="4" id="kapittel-1-nummer-6">(4) NOKUT gir forskrift om behandling av søknader og kriterier for godkjenning av tilbyder.</article> <article class="defaultP" margin-top="true">§ 5-3 skal lyde:</article><article class="numberedLegalP" data-numerator="1" id="kapittel-1-nummer-7">(1) Fagskoler skal ha et tilfredsstillende internt system for kvalitetssikring som sikrer kontinuerlige forbedringer og fagenes yrkesrelevans, gir tilfredsstillende dokumentasjon av kvalitetssikringsarbeidet ved institusjonen og avdekker sviktende kvalitet.</article><article class="numberedLegalP" data-numerator="2" id="kapittel-1-nummer-8">(2) NOKUT skal vurdere om systemet for kvalitetssikring er tilfredsstillende. Vurderingen omfatter både systemets strukturelle oppbygging, den dokumentasjon det frembringer, og de vurderinger av utdanningskvaliteten som tilbyderen selv gjør. NOKUT gir, i samråd med berørte parter og fagmiljøet, forskrift om kriterier som det interne systemet for kvalitetssikring skal vurderes i forhold til.</article><article class="numberedLegalP" data-numerator="3" id="kapittel-1-nummer-9">(3) NOKUT kan gi unntak fra bestemmelsene om kvalitetssikring i denne paragrafen hvis et system for kvalitetssikring allerede inngår i kravene fra norsk offentlig sertifiserende eller autoriserende myndighet, jf. § 5-1 femte ledd.</article><article class="numberedLegalP" data-numerator="4" id="kapittel-1-nummer-10">(4) Dersom NOKUT fatter vedtak om at systemet for kvalitetssikring ikke er tilfredsstillende hos tilbyder som gir godkjent fagskoleutdanning, kan NOKUT frata tilbyderen retten til å søke om godkjenning av nye utdanninger. Tilbyderen kan kreve at en ny vurdering av systemet for kvalitetssikring iverksettes når det har gått ett år etter at NOKUT fattet slikt vedtak. NOKUT kan bestemme kortere karantenetid. Tilbyderen må selv kontakte NOKUT for iverksettelse av en ny vurdering. Dersom NOKUT etter ny vurdering finner systemet for kvalitetssikring tilfredsstillende, kan tilbyderen igjen søke om godkjenning av nye fagskoleutdanninger.</article><article class="numberedLegalP" data-numerator="5" id="kapittel-1-nummer-11">(5) Dersom NOKUT fatter vedtak om at systemet for kvalitetssikring ikke er tilfredsstillende hos en godkjent tilbyder, kan NOKUT trekke tilbake tilbyderens myndighet til å etablere nye fagskoleutdanninger etter lov fagskoleutdanning § 2 annet ledd. NOKUTs vedtak om tilbaketrekking av godkjenning som tilbyder oversendes departementet og Lånekassen. Tilbyderen kan kreve at en ny vurdering av systemet for kvalitetssikring iverksettes når det har gått ett år etter at retten til å etablere fagskoleutdanninger er trukket tilbake. NOKUT kan bestemme kortere karantenetid. Tilbyderen må selv kontakte NOKUT for iverksettelse av ny vurdering.</article> <article class="defaultP" margin-top="true">§ 5-4 annet og tredje ledd skal lyde:</article><article class="numberedLegalP" data-numerator="2" id="kapittel-1-nummer-12">(2) Kriterier som er fastsatt med hjemmel i denne forskriften § 5-1 og § 5-3, legges til grunn for revideringen.</article><article class="numberedLegalP" data-numerator="3" id="kapittel-1-nummer-13">(3) NOKUT oppnevner sakkyndige til å gjennomføre revideringen. For å sikre legitimitet i vurderingen bør oppnevning av sakkyndige skje etter dialog med berørte parter og fagmiljøet. Når særlige grunner tilsier det, kan NOKUT unnlate å bruke sakkyndige i revideringen eller for deler av revideringen.</article> <article class="defaultP" margin-top="true">Ny § 5-6 skal lyde:</article><article class="futureLegalArticle" data-name="§5-6" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Bortfall av godkjenning av utdanningstilbud</span></span><article class="numberedLegalP" data-numerator="1" id="kapittel-1-foreslåttparagraf-14-nummer-1">(1) Dersom det ikke har blitt tatt opp studenter ved utdanningen, og ingen studerer ved utdanningen i løpet av tre år, bortfaller godkjenningen av utdanningstilbudet. Dette gjelder ikke dersom tilbyderen har samme utdanningstilbud godkjent på et annet utdanningssted eller som stedbasert undervisning eller fjernundervisning.</article><article class="numberedLegalP" data-numerator="2" id="kapittel-1-foreslåttparagraf-14-nummer-2">(2) Dersom tilbyder ikke har startet opp utdanningen i løpet av tre år etter godkjenning gitt av NOKUT, bortfaller godkjenningen av utdanningstilbudet.</article></article> <article class="defaultP" margin-top="true">Gjeldende § 5-6 blir ny § 5-7.</article> <article class="defaultP" margin-top="true">§ 8-1 annet ledd skal lyde:</article><article class="numberedLegalP" data-numerator="2" id="kapittel-1-nummer-14">(2) Institusjoner som er akkreditert etter lov om universiteter og høyskoler, skal oppfylle kravene i § 3-5 til § 3-8 til akkreditering som henholdsvis høyskole, vitenskapelig høyskole eller universitet innen 31. desember 2018. Akkrediterte studier skal oppfylle kravene til akkreditering i § 3-1 til § 3-4 innen 31. desember 2018.</article> <article class="defaultP" margin-top="true">§ 8-1 nytt tredje og fjerde ledd skal lyde:</article><article class="numberedLegalP" data-numerator="3" id="kapittel-1-nummer-15">(3) For institusjoner som har faglige fullmakter til selv å akkreditere grunnskolelærerutdanning på mastergradsnivå, gjelder kravene i § 3-1 i tidligere forskrift frem til 31. januar 2017.</article><article class="numberedLegalP" data-numerator="4" id="kapittel-1-nummer-16">(4) En institusjon kan få akkreditering som vitenskapelig høyskole eller universitet hvis den kan sannsynliggjøre at kravene i § 3-7 femte ledd og § 3-8 femte ledd vil være oppfylt innen 31. desember 2018.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-24-794/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft når departementet bestemmer det.</article></section></main></body></html>