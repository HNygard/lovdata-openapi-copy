<!DOCTYPE html><html lang="no"><head><title>Forskrift om Skatteklagenemnda</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-01-22-54</dd><dt class="dokid">DokumentID</dt><dd class="dokid">LTI/forskrift/2016-01-22-54</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 2 s 245</dd><dt class="dateInForce">I kraft fra</dt><dd class="dateInForce">2016-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-11-07-1229</li><li>forskrift/2007-11-23-1285</li><li>forskrift/2009-12-15-1540</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§2-4b</li><li>lov/2009-06-19-58/§12-2</li><li>lov/2014-12-19-77</li></ul></dd><dt class="dateOfPublication">Kunngjort</dt><dd class="dateOfPublication">2016-01-26 14:30</dd><dt class="journalNumber">Journalnummer</dt><dd class="journalNumber">2016-0054</dd><dt class="titleShort">Korttittel</dt><dd class="titleShort">Forskrift om Skatteklagenemnda</dd><dt class="title">Tittel</dt><dd class="title">Forskrift om Skatteklagenemnda</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 22. januar 2016 med hjemmel i lov 13. juni 1980 nr. 24 om ligningsforvaltning (ligningsloven) § 2-4b nr. 5, lov 19. juni 2009 nr. 58 om merverdiavgift (merverdiavgiftsloven) § 12-2 og lov 19. desember 2014 nr. 77 om endringer i lov 13. juni 1980 nr. 24 om ligningsforvaltning (ligningsloven) del VI siste ledd annet punktum.</dd><dt class="refid">RefID</dt><dd class="refid">forskrift/2016-01-22-54</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Skatteklagenemnda<ul class="tocSubUl"><li>§ 1. Krav til nemndsmedlemmenes utdanning og yrkeserfaring</li><li>§ 2. Fritak fra oppnevning som nemndsmedlem</li><li>§ 3. Sekretariatets saksbehandling</li><li>§ 4. Ledelse av stor avdeling</li><li>§ 5. Skriftlig eller muntlig behandlingsform</li><li>§ 6. Skriftlig behandling</li><li>§ 7. Muntlig behandling</li><li>§ 8. Beslutninger i Skatteklagenemnda</li><li>§ 9. Ikraftsetting. Oppheving av andre forskrifter</li><li>§ 10. Overgangsbestemmelse om Skatteklagenemndas myndighet</li><li>§ 11. Overgangsbestemmelse om Skattedirektoratets myndighet</li></ul></li></ul></dd></dl></header><main class="documentBody" data-lovdata-URL="LTI/forskrift/2016-01-22-54" id="dokument"><h1>Forskrift om Skatteklagenemnda</h1><article class="legalArticle" data-lovdata-URL="LTI/forskrift/2016-01-22-54/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Krav til nemndsmedlemmenes utdanning og yrkeserfaring</span></h2><article class="numberedLegalP" data-numerator="1" id="paragraf-1-nummer-1">(1) Skatteklagenemndas medlemmer og varemedlemmer skal ha utdanning og yrkeserfaring som<ul class="defaultList"><li data-li-identifier="a)" data-name="a)"><article class="listArticle" id="paragraf-1-nummer-1-punkt-1"><article class="legalP" id="paragraf-1-nummer-1-punkt-1-ledd-1">jurist (cand.jur. eller master i rettsvitenskap),</article></article></li><li data-li-identifier="b)" data-name="b)"><article class="listArticle" id="paragraf-1-nummer-1-punkt-2"><article class="legalP" id="paragraf-1-nummer-1-punkt-2-ledd-1">økonom (mastergrad), eller</article></article></li><li data-li-identifier="c)" data-name="c)"><article class="listArticle" id="paragraf-1-nummer-1-punkt-3"><article class="legalP" id="paragraf-1-nummer-1-punkt-3-ledd-1">revisor (statsautorisert eller registrert).</article></article></li></ul></article><article class="numberedLegalP" data-numerator="2" id="paragraf-1-nummer-2">(2) Lederen og nestlederen skal oppfylle kravene for å være tingrettsdommer i domstolloven § 54.</article></article><article class="legalArticle" data-lovdata-URL="LTI/forskrift/2016-01-22-54/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fritak fra oppnevning som nemndsmedlem</span></h2><article class="legalP" id="paragraf-2-ledd-1">Departementet kan frita oppnevnt medlem av eller varamedlem til Skatteklagenemnda fra vervet. Fritaket kan gjelde for resten av funksjonstiden eller for en viss tid.</article></article><article class="legalArticle" data-lovdata-URL="LTI/forskrift/2016-01-22-54/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sekretariatets saksbehandling</span></h2><article class="legalP" id="paragraf-3-ledd-1">Saksbehandlingsreglene i ligningsloven og merverdiavgiftsloven gjelder så langt de passer for sekretariatet.</article></article><article class="legalArticle" data-lovdata-URL="LTI/forskrift/2016-01-22-54/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ledelse av stor avdeling</span></h2><article class="numberedLegalP" data-numerator="1" id="paragraf-4-nummer-1">(1) Stor avdeling ledes av Skatteklagenemndas leder eller nestleder.</article><article class="numberedLegalP" data-numerator="2" id="paragraf-4-nummer-2">(2) Skatteklagenemndas leder eller nestleder avgjør om den skatte- eller avgiftspliktige skal ha adgang til å møte i stor avdeling. Avgjørelsen kan ikke påklages.</article></article><article class="legalArticle" data-lovdata-URL="LTI/forskrift/2016-01-22-54/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skriftlig eller muntlig behandlingsform</span></h2><article class="legalP" id="paragraf-5-ledd-1">Alminnelig avdeling avgjør saker etter skriftlig behandling. Stor avdeling avgjør saker i møte.</article></article><article class="legalArticle" data-lovdata-URL="LTI/forskrift/2016-01-22-54/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Skriftlig behandling</span></h2><article class="legalP" id="paragraf-6-ledd-1">Når Skatteklagenemnda behandler saker skriftlig skal nemndas medlemmer gi skriftlig uttrykk for voteringen. Medlemmer som er enige i innstillingen, kan vise til denne. De øvrige skal grunngi voteringen.</article></article><article class="legalArticle" data-lovdata-URL="LTI/forskrift/2016-01-22-54/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Muntlig behandling</span></h2><article class="numberedLegalP" data-numerator="1" id="paragraf-7-nummer-1">(1) Når Skatteklagenemnda behandler saker i møte, skal det føres møteprotokoll. Protokollen skal vise voteringen. De medlemmer som er enige i innstillingen, kan vise til denne. De øvrige skal grunngi voteringen i protokollen.</article><article class="numberedLegalP" data-numerator="2" id="paragraf-7-nummer-2">(2) Sekretariatet skal møte når Skatteklagenemnda avgjør saker i møte.</article></article><article class="legalArticle" data-lovdata-URL="LTI/forskrift/2016-01-22-54/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Beslutninger i Skatteklagenemnda</span></h2><article class="numberedLegalP" data-numerator="1" id="paragraf-8-nummer-1">(1) Alminnelig avdeling er beslutningsdyktig når alle tre medlemmer deltar i voteringen. Alminnelig avdeling treffer avgjørelser ved enighet.</article><article class="numberedLegalP" data-numerator="2" id="paragraf-8-nummer-2">(2) Stor avdeling er beslutningsdyktig når minst tre medlemmer inkludert nemndas leder eller nestleder er til stede. Beslutninger i stor avdeling treffes ved alminnelig flertall. Ved stemmelikhet har leder eller nestleder dobbeltstemme.</article></article><article class="legalArticle" data-lovdata-URL="LTI/forskrift/2016-01-22-54/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikraftsetting. Oppheving av andre forskrifter</span></h2><article class="legalP" id="paragraf-9-ledd-1">Forskriften trer i kraft 1. juli 2016. Fra samme tidspunkt oppheves forskrift 7. november 2007 nr. 1229 om oppnevning, sammensetning og organisering av skatteklagenemndene, forskrift 23. november 2007 nr. 1285 om når skatteklagenemndas vedtak kan bringes inn for overprøving i Riksskattenemnda og forskrift 15. desember 2009 nr. 1540 til merverdiavgiftsloven (merverdiavgiftsforskriften) kapittel 12.</article></article><article class="legalArticle" data-lovdata-URL="LTI/forskrift/2016-01-22-54/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsbestemmelse om Skatteklagenemndas myndighet</span></h2><article class="legalP" id="paragraf-10-ledd-1">Skatteklagenemnda overtar alle saker fra klagenemndene den erstatter som ikke er ferdigbehandlet innen 30. juni 2016.</article><article class="legalP" id="paragraf-10-ledd-2">Endringssaker etter ligningsloven § 9-5 nr. 5, jf. § 9-8 nr. 1 og krav om dekning av sakskostnader etter ligningsloven § 9-11 nr. 2 som ikke er behandlet av Riksskattenemnda før ikrafttredelsen av ny klagenemndsordning, behandles av Skatteklagenemnda etter ligningsloven § 9-5. nr. 3, jf. § 9-8 nr. 1 og § 9-11 nr. 1.</article></article><article class="legalArticle" data-lovdata-URL="LTI/forskrift/2016-01-22-54/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Overgangsbestemmelse om Skattedirektoratets myndighet</span></h2><article class="legalP" id="paragraf-11-ledd-1">Skattedirektoratet kan kreve at vedtak truffet av skatteklagenemndene før 1. juli 2016 overprøves av Skatteklagenemnda etter § 9-5 nr. 3, jf. forskrift 23. november 2007 nr. 1285 om når skatteklagenemndas vedtak kan bringes inn for overprøving i Riksskattenemnda.</article></article></main></body></html>