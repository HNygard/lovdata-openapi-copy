<!DOCTYPE html><html lang="no"><head><title>Forskrift om endring i forskrift om erverv og tap av norsk statsborgerskap og forskrift om nasjonalt introduksjonsregister</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-09-22-1098</dd><dt class="dokid">DokumentID</dt><dd class="dokid">LTI/forskrift/2016-09-22-1098</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 13 s 2060</dd><dt class="dateInForce">I kraft fra</dt><dd class="dateInForce">2016-09-22, 2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-30-756</li><li>forskrift/2005-04-20-342</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-10-51/§2</li><li>lov/2005-06-10-51/§7</li><li>lov/2005-06-10-51/§8</li><li>lov/2005-06-10-51/§29</li><li>lov/2003-07-04-80/§25</li></ul></dd><dt class="dateOfPublication">Kunngjort</dt><dd class="dateOfPublication">2016-09-27 14:50</dd><dt class="journalNumber">Journalnummer</dt><dd class="journalNumber">2016-0939</dd><dt class="titleShort">Korttittel</dt><dd class="titleShort">Endr. i statsborgerforskriften og forskrift om nasjonalt introduksjonsregister</dd><dt class="title">Tittel</dt><dd class="title">Forskrift om endring i forskrift om erverv og tap av norsk statsborgerskap og forskrift om nasjonalt introduksjonsregister</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 22. september 2016 med hjemmel i lov 10. juni 2005 nr. 51 om norsk statsborgerskap (statsborgerloven) § 2, § 7, § 8 og § 29 og lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven) § 25 femte ledd.</dd><dt class="refid">RefID</dt><dd class="refid">forskrift/2016-09-22-1098</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om erverv og tap av norsk statsborgerskap og forskrift om nasjonalt introduksjonsregister<ul class="tocSubUl"><li>I<ul class="tocSubUl"><li>§ 4-1. Kravet om gjennomført norskopplæring</li><li>§ 4-2. Unntak på grunn av tilstrekkelige kunnskaper i norsk eller samisk</li><li>§ 4-4. Kravet om å beherske et minimum av norsk muntlig</li><li>§ 4-5. Kravet om å ha bestått prøve i samfunnskunnskap</li><li>§ 4-6. Nordiske statsborgere</li><li>§ 10-1. Forholdet til utlendingsloven ved tilbakekall av statsborgerskap</li><li>§ 14-1. Opplysningsplikt for politiet</li><li>§ 14-2. Opplysningsplikt for Statens lånekasse for utdanning</li><li>§ 14-3. Opplysningsplikt for arbeids- og velferdsforvaltningen</li><li>§ 14-4. Opplysningsplikt for ligningsmyndighetene</li><li>§ 14-5. Opplysningsplikt for kommunene</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2016-09-22-1098" id="dokument"><h1>Forskrift om endring i forskrift om erverv og tap av norsk statsborgerskap og forskrift om nasjonalt introduksjonsregister</h1><section class="section" data-name="kapI" id="kapittel-1" data-lovdata-URL="LTI/forskrift/2016-09-22-1098/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. juni 2006 nr. 756 om erverv og tap av norsk statsborgerskap (statsborgerforskriften) gjøres følgende endringer:</article> <article class="defaultP" margin-top="true">§ 4-1 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Kravet om gjennomført norskopplæring</span></span><article class="legalP" id="kapittel-1-foreslåttparagraf-1-ledd-1">Kravet i loven § 8 om gjennomført godkjent norskopplæring er oppfylt dersom søkeren har deltatt i norskopplæring, jf. forskrift 19. april 2012 nr. 358 om læreplan i norsk og samfunnskunnskap for voksne innvandrere. Opplæringen må være gitt av kommunen, av en tilbyder kommunen har godkjent eller av en opplæringsinstitusjon som er godkjent med hjemmel i lov 19. juni 2009 nr. 95 om voksenopplæring. Gjennomført norskopplæring dokumenteres med deltakerbevis.</article></article> <article class="defaultP" margin-top="true">§ 4-2 skal lyde:</article><article class="futureLegalArticle" data-name="§4-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Unntak på grunn av tilstrekkelige kunnskaper i norsk eller samisk</span></span><article class="legalP" id="kapittel-1-foreslåttparagraf-2-ledd-1">Kravet om tilstrekkelige kunnskaper i norsk eller samisk i statsborgerloven § 8 er oppfylt dersom søkeren dokumenterer at ett av følgende krav er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">bestått norskprøve eller bestått avsluttende prøve i norsk med ferdigheter på minimum nivå A2 på skriftlig og muntlig prøve, jf. lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven) § 19 annet ledd</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">gjennomført opplæring i norsk eller samisk i henhold til læreplaner for faget i grunnskolen eller videregående opplæring, og hvor det er satt karakter i faget</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">gjennomførte studier i norsk eller samisk på universitets- eller høgskolenivå i Norge eller i utlandet tilsvarende 30 studiepoeng, eller</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">oppfylt inntakskrav for studier på norsk eller samisk for universitet eller høgskole i Norge.</article></article></li></ul></article></article> <article class="defaultP" margin-top="true">Ny § 4-4 skal lyde:</article><article class="futureLegalArticle" data-name="§4-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Kravet om å beherske et minimum av norsk muntlig</span></span><article class="legalP" id="kapittel-1-foreslåttparagraf-3-ledd-1">Kravet i loven § 8 annet ledd om å beherske et minimum av norsk muntlig er oppfylt dersom søkeren har avlagt avsluttende prøve i norsk muntlig på nivå A2 eller høyere etter introduksjonsloven § 19 annet ledd. Kravet gjelder også søkere som ikke har rett eller plikt til å avlegge avsluttende prøve i norsk etter introduksjonsloven.</article><article class="legalP" id="kapittel-1-foreslåttparagraf-3-ledd-2">Unntatt fra kravet om å beherske et minimum av norsk muntlig er søkere som<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">er unntatt fra kravet om gjennomført norskopplæring etter § 4-2 eller § 4-3,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">er fritatt fra plikt til å avlegge avsluttende prøve i norsk etter introduksjonsloven § 19 annet ledd, jf. forskrift 20. april 2005 nr. 341 om opplæring i norsk og samfunnskunnskap for nyankomne innvandrere § 20.</article></article></li></ul></article></article> <article class="defaultP" margin-top="true">Ny § 4-5 skal lyde:</article><article class="futureLegalArticle" data-name="§4-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Kravet om å ha bestått prøve i samfunnskunnskap</span></span><article class="legalP" id="kapittel-1-foreslåttparagraf-4-ledd-1">Kravet i loven § 8 annet ledd om å ha bestått prøve i samfunnskunnskap er oppfylt dersom søkeren har bestått statsborgerprøven. Kravet er også oppfylt dersom søkeren har bestått avsluttende prøve i samfunnskunnskap på norsk etter introduksjonsloven § 19 annet ledd. Kravet gjelder også søkere som ikke har rett eller plikt til å avlegge avsluttende prøve i samfunnskunnskap etter introduksjonsloven.</article><article class="legalP" id="kapittel-1-foreslåttparagraf-4-ledd-2">Unntatt fra kravet om bestått prøve i samfunnskunnskap er søkere som<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">har gjennomført opplæring i samfunnsfag i henhold til læreplaner for faget i grunnskolen eller videregående opplæring i Norge, og hvor det er satt standpunktkarakter i faget, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">har gjennomført og bestått studier i samfunnsfag som gir kunnskap om Norge, på universitets- eller høgskolenivå tilsvarende minimum 10 studiepoeng,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">på grunn av særlige helsemessige eller andre tungtveiende årsaker ikke kan avlegge prøven,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">er fritatt fra plikt til å avlegge avsluttende prøve i samfunnskunnskap etter introduksjonsloven § 19 annet ledd, jf. forskrift 20. april 2005 nr. 341 om opplæring i norsk og samfunnskunnskap for nyankomne innvandrere § 20.</article></article></li></ul></article></article> <article class="defaultP" margin-top="true">Ny § 4-6 skal lyde:</article><article class="futureLegalArticle" data-name="§4-6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-6</span>. <span class="legalArticleTitle">Nordiske statsborgere</span></span><article class="legalP" id="kapittel-1-foreslåttparagraf-5-ledd-1">Søker som er statsborger av et annet nordisk land og som forstår det norske eller samiske språket, er unntatt fra kravene i statsborgerloven § 8.</article></article> <article class="defaultP" margin-top="true">§ 10-1 skal lyde:</article><article class="futureLegalArticle" data-name="§10-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10-1</span>. <span class="legalArticleTitle">Forholdet til utlendingsloven ved tilbakekall av statsborgerskap</span></span><article class="legalP" id="kapittel-1-foreslåttparagraf-6-ledd-1">Ved tilbakekall etter statsborgerloven § 26 første ledd skal vedkommende gis permanent oppholdstillatelse, i henhold til utlendingsloven § 62 og utlendingsforskriften § 11-3. Dette gjelder likevel ikke personer som har nordisk statsborgerskap og personer som hadde oppholdsrett etter utlendingsloven kapittel 13 (borgere som omfattes av EØS-avtalen og EFTA-konvensjonen) ved innvilgelse av norsk statsborgerskap.</article></article> <article class="defaultP" margin-top="true">Overskriften til kapittel 14 skal lyde:</article><span class="futuretitle" id="kapittel-1-foreslåttittel-1">Kapittel 14. Opplysningsplikt og saksbehandlingsregler, jf. statsborgerloven § 29</span> <article class="defaultP" margin-top="true">§ 14-1 skal lyde:</article><article class="futureLegalArticle" data-name="§14-1" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 14-1</span>. <span class="legalArticleTitle">Opplysningsplikt for politiet</span></span><article class="legalP" id="kapittel-1-foreslåttparagraf-7-ledd-1">Politiet skal etter anmodning fra Utlendingsdirektoratet eller Utlendingsnemnda gi opplysninger om søkeren er ilagt straff eller andre strafferettslige reaksjoner eller andre tiltak som følge av lovbrudd, eller er under straffeforfølgning, jf. også politiregisterloven § 36 første ledd nr. 1 i sak om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">erverv av norsk statsborgerskap etter lovens kapittel 3</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">erverv av norsk statsborgerskap etter lovens kapittel 4</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">tilbakekall av norsk statsborgerskap etter lovens § 26 annet ledd.</article></article></li></ul></article><article class="legalP" id="kapittel-1-foreslåttparagraf-7-ledd-2">Politiet skal etter anmodning fra Utlendingsdirektoratet eller Utlendingsnemnda gi opplysninger om søkeren er under etterforskning for et straffbart forhold som kan få betydning for søknaden, i sak om berostilling etter lovens § 30 annet ledd. Politiets plikt til å utlevere opplysninger etter leddet her gjelder bare der etterforskningshensyn ikke taler mot.</article></article> <article class="defaultP" margin-top="true">§ 14-2 skal lyde:</article><article class="futureLegalArticle" data-name="§14-2" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 14-2</span>. <span class="legalArticleTitle">Opplysningsplikt for Statens lånekasse for utdanning</span></span><article class="legalP" id="kapittel-1-foreslåttparagraf-8-ledd-1">Statens lånekasse for utdanning skal etter anmodning fra politiet, Utlendingsdirektoratet eller Utlendingsnemnda gi opplysninger om tildeling av utdanningsstøtte til søkeren og referansepersonen, herunder beløpets størrelse, i sak om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">erverv av norsk statsborgerskap etter lovens kapittel 3</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">tilbakekall av norsk statsborgerskap etter lovens § 26 annet ledd.</article></article></li></ul></article></article> <article class="defaultP" margin-top="true">§ 14-3 skal lyde:</article><article class="futureLegalArticle" data-name="§14-3" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 14-3</span>. <span class="legalArticleTitle">Opplysningsplikt for arbeids- og velferdsforvaltningen</span></span><article class="legalP" id="kapittel-1-foreslåttparagraf-9-ledd-1">Arbeids- og velferdsforvaltningen skal etter anmodning fra politiet, Utlendingsdirektoratet eller Utlendingsnemnda gi opplysninger om tildeling av ytelser etter folketrygdloven og økonomisk stønad etter lov om sosiale tjenester i arbeids- og velferdsforvaltningen til søkeren og referansepersonen i sak om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">erverv av norsk statsborgerskap etter lovens kapittel 3</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">tilbakekall av norsk statsborgerskap etter lovens § 26 annet ledd.</article></article></li></ul></article></article> <article class="defaultP" margin-top="true">§ 14-4 skal lyde:</article><article class="futureLegalArticle" data-name="§14-4" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 14-4</span>. <span class="legalArticleTitle">Opplysningsplikt for ligningsmyndighetene</span></span><article class="legalP" id="kapittel-1-foreslåttparagraf-10-ledd-1">Ligningsmyndighetene skal etter anmodning fra politiet, Utlendingsdirektoratet eller Utlendingsnemnda gi opplysninger om inntekt og formue til søkeren og referansepersonen i sak om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">erverv av norsk statsborgerskap etter lovens kapittel 3</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">tilbakekall av norsk statsborgerskap etter lovens § 26 første og annet ledd.</article></article></li></ul></article></article> <article class="defaultP" margin-top="true">§ 14-5 skal lyde:</article><article class="futureLegalArticle" data-name="§14-5" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 14-5</span>. <span class="legalArticleTitle">Opplysningsplikt for kommunene</span></span><article class="legalP" id="kapittel-1-foreslåttparagraf-11-ledd-1">Kommunene skal etter anmodning fra politiet, Utlendingsdirektoratet eller Utlendingsnemnda gi opplysninger om søkeren har gjennomført opplæring i norsk og samfunnskunnskap etter introduksjonsloven, resultat av statsborgerprøven og av avsluttende prøver i norsk og samfunnskunnskap i henhold til introduksjonsloven i sak om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">erverv av norsk statsborgerskap etter lovens kapittel 3</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">tilbakekall av norsk statsborgerskap etter lovens § 26 annet ledd.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-09-22-1098/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 20. april 2005 nr. 342 om et nasjonalt personregister for introduksjonsordning og opplæring i norsk og samfunnskunnskap for nyankomne innvandrere (Nasjonalt introduksjonsregister) gjøres følgende endringer:</article> <article class="defaultP" margin-top="true">§ 7 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Tidspunkt for når avsluttende prøver i norsk og i samfunnskunnskap er avlagt, og resultat av delprøver i norsk og prøve i samfunnskunnskap, og hvilket språk prøven i samfunnskunnskap er avlagt på.</article></article></li></ul></article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-2-ledd-2">Direktoratet skal for behandling av søknader om permanent oppholdstillatelse og norsk statsborgerskap overføre følgende opplysninger til UDB:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">om gjennomføring av opplæring i norsk og samfunnskunnskap,</article></article></li><li data-li-identifier="b)" data-name="b)"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">om fritak fra plikt til å delta i opplæring i norsk og samfunnskunnskap eller fritak fra plikt til å avlegge avsluttende prøve i norsk og samfunnskunnskap,</article></article></li><li data-li-identifier="c)" data-name="c)"><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">om dokumentasjon av tilstrekkelige kunnskaper i norsk eller samisk, og</article></article></li><li data-li-identifier="d)" data-name="d)"><article class="listArticle" id="kapittel-2-ledd-2-punkt-4"><article class="legalP" id="kapittel-2-ledd-2-punkt-4-ledd-1">tidspunkt for når avsluttende prøver i norsk og i samfunnskunnskap er avlagt, og resultat av delprøver i norsk og prøve i samfunnskunnskap og om prøven i samfunnskunnskap er avlagt på norsk.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2016-09-22-1098/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under romertall I trer i kraft 1. januar 2017.</article><article class="legalP" id="kapittel-3-ledd-2">Endringene under romertall II trer i kraft straks.</article></section></main></body></html>