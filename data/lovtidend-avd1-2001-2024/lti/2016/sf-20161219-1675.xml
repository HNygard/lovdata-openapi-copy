<!DOCTYPE html><html lang="no"><head><title>Forskrift om endring i forskrift til opplæringslova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-19-1675</dd><dt class="dokid">DokumentID</dt><dd class="dokid">LTI/forskrift/2016-12-19-1675</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2880</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-23-724</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-61/§3-1</li><li>lov/1998-07-17-61/§13-3</li></ul></dd><dt class="dateOfPublication">Kunngjort</dt><dd class="dateOfPublication">2016-12-21 16:50</dd><dt class="journalNumber">Journalnummer</dt><dd class="journalNumber">2016-1337</dd><dt class="titleShort">Korttittel</dt><dd class="titleShort">Endr. i forskrift til opplæringslova</dd><dt class="title">Tittel</dt><dd class="title">Forskrift om endring i forskrift til opplæringslova</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 19. desember 2016 med heimel i lov 17. juli 1998 nr. 61 om grunnskolen og den vidaregåande opplæringa (opplæringslova) § 3-1 og § 13-3.</dd><dt class="refid">RefID</dt><dd class="refid">forskrift/2016-12-19-1675</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til opplæringslova<ul class="tocSubUl"><li>I<ul class="tocSubUl"><li>§ 6-4. Gjesteelevar</li><li>§ 19-4. Refusjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-19-1675" id="dokument"><h1>Forskrift om endring i forskrift til opplæringslova</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-19-1675/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. juni 2006 nr. 724 til opplæringslova blir det gjort følgjande endringar:</article> <article class="defaultP" margin-top="true">Noverande § 6-4 blir ny § 6-3.</article> <article class="defaultP" margin-top="true">Ny § 6-4 skal lyde:</article><article class="futureLegalArticle" data-name="§6-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Gjesteelevar</span></span><article class="legalP" id="kapittel-1-foreslåttparagraf-1-ledd-1">Søkjarar med rett til vidaregåande opplæring etter opplæringslova § 3-1 har rett til å søkje om opplæring i ein annan fylkeskommune som gjesteelev, jf. opplæringslova § 13-3 første ledd. Søkjaren må søkje om inntak til kvart opplæringsår. Søknaden sendes til vertsfylkeskommunen.</article><article class="legalP" id="kapittel-1-foreslåttparagraf-1-ledd-2">Fylkeskommunen skal ta inn gjesteeleven til tilbodet som det er søkt på dersom det er ledig kapasitet. Dersom det ikkje er ledig kapasitet, gjer vertsfylkeskommunen vedtak om avslag.</article><article class="legalP" id="kapittel-1-foreslåttparagraf-1-ledd-3">Ved inntak skal prioriteringsrekkjefølgja vere slik:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">Søkjarar busette i fylket i samsvar med § 6-14 og § 6-29</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">Prioriterte gjesteelevar</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">Gjesteelevar som konkurrerer etter poeng.</article></article></li></ul></article><article class="legalP" id="kapittel-1-foreslåttparagraf-1-ledd-4">Fylkeskommunen kan la gjesteelevar konkurrere på lik linje med søkjarar busette i fylket dersom retten til vidaregåande opplæring etter opplæringslova § 3-1 oppfyllast for søkjarar busette i fylket.</article><article class="legalP" id="kapittel-1-foreslåttparagraf-1-ledd-5">For å bli teken inn som prioritert gjesteelev til eit tilbod må søkjaren kunne dokumentere at det ligg føre særlege pedagogiske eller sosiale grunnar for å gå på skole i eit anna fylke. Søkjaren må leggje fram relevant dokumentasjon. Vertsfylkeskommunen behandlar søknaden og avgjer om det ligg føre særlege grunnar.</article><article class="legalP" id="kapittel-1-foreslåttparagraf-1-ledd-6">Elevar som har rett til opplæring i samisk, skal bli tekne inn som prioriterte gjesteelevar dersom dei har i behov for å gå på skole i eit anna fylke for å få opplæring i eller på samisk eller i særskilde samiske fag. Eleven må kunne dokumentere at han eller ho har rett til opplæring i samisk etter opplæringslova § 6-3.</article><article class="legalP" id="kapittel-1-foreslåttparagraf-1-ledd-7">Vertsfylkeskommunen er klageinstans for klage om inntak av gjesteelevar etter denne føresegna. Ein klage kan gjelde alle sider av saka.</article><article class="legalP" id="kapittel-1-foreslåttparagraf-1-ledd-8">Fylkeskommunen kan i lokal forskrift regulere inntak av gjesteelevar nærare.</article></article> <article class="defaultP" margin-top="true">§ 19-4 skal lyde:</article><article class="futureLegalArticle" data-name="§19-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19-4</span>. <span class="legalArticleTitle">Refusjon</span></span><article class="legalP" id="kapittel-1-foreslåttparagraf-2-ledd-1">Det kan krevjast refusjon frå heimfylkeskommunen for gjesteelevar. For utrekning av refusjon for gjesteelevar skal kostnadsnøkkelen fastsett av Utdanningsdirektoratet nyttast.</article><article class="legalP" id="kapittel-1-foreslåttparagraf-2-ledd-2">For gjesteelevar som får spesialundervisning, betaler heimfylkeskommunen etter avtale. Heimfylkeskommunen fastset omfanget av spesialundervisninga etter sakkunnig tilråding frå vertsfylkeskommunen.</article><article class="legalP" id="kapittel-1-foreslåttparagraf-2-ledd-3">Fylkeskommunane avtaler særskild refusjon for andre gjesteelevar som er tekne inn<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">til teoriundervisning for lærlingar</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">etter førerett til inntak ved institusjonar der dei er langtidspasientar, med 6 læretimar per veke per elev avgrensa til 3 år.</article></article></li></ul></article></article> <article class="defaultP" margin-top="true">§ 19-7 fjerde ledd skal lyde:</article><article class="legalP" id="kapittel-1-ledd-2">Reglane i § 19-4 gjeld dersom elevane blir tekne inn til vidaregåande opplæring i eit anna fylke enn heimfylket eller fylket der institusjonen ligg.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-19-1675/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane blir sette i kraft 1. januar 2017.</article></section></main></body></html>