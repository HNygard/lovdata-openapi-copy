<!DOCTYPE html><html lang="no"><head><title>Forskrift om endring i forskrift om offentlige anskaffelser m.m. (nye terskelverdier)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-02-04-98</dd><dt class="dokid">DokumentID</dt><dd class="dokid">LTI/forskrift/2016-02-04-98</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 2 s 326</dd><dt class="dateInForce">I kraft fra</dt><dd class="dateInForce">2016-02-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-04-07-402</li><li>forskrift/2006-04-07-403</li><li>forskrift/2013-10-04-1185</li><li>forskrift/2008-02-08-112</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2006-04-07-402/§2-2</li><li>forskrift/2006-04-07-403/§2-3</li><li>forskrift/2013-10-04-1185/§2-2</li><li>forskrift/2008-02-08-112/§4</li><li>lov/1999-07-16-69/§9</li><li>lov/1999-07-16-69/§16</li><li>lov/1999-07-16-69/§7</li></ul></dd><dt class="dateOfPublication">Kunngjort</dt><dd class="dateOfPublication">2016-02-09 14:45</dd><dt class="journalNumber">Journalnummer</dt><dd class="journalNumber">2016-0104</dd><dt class="titleShort">Korttittel</dt><dd class="titleShort">Endr. i forskrift om offentlige anskaffelser m.m.</dd><dt class="title">Tittel</dt><dd class="title">Forskrift om endring i forskrift om offentlige anskaffelser m.m. (nye terskelverdier)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 4. februar 2016 med hjemmel i forskrift 7. april 2006 nr. 402 om offentlige anskaffelser § 2-2, forskrift 7. april 2006 nr. 403 om innkjøpsregler i forsyningssektorene (vann- og energiforsyning, transport og posttjenester) § 2-3, forskrift 4. oktober 2013 nr. 1185 om forsvars- og sikkerhetsanskaffelser § 2-2 og forskrift 8. februar 2008 nr. 112 om lønns- og arbeidsvilkår i offentlige kontrakter § 4 annet ledd. <br /><strong>EØS-henvisninger:</strong> EØS-avtalen vedlegg XVI nr. 2 (forordning (EU) 2015/2342), nr. 4 (forordning (EU) 2015/2341) og 5c (forordning (EU) 2015/2340).</dd><dt class="refid">RefID</dt><dd class="refid">forskrift/2016-02-04-98</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om offentlige anskaffelser m.m. (nye terskelverdier)<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/forskrift/2016-02-04-98" id="dokument"><h1>Forskrift om endring i forskrift om offentlige anskaffelser m.m. (nye terskelverdier)</h1><section class="section" data-name="kapI" id="kapittel-1" data-lovdata-URL="LTI/forskrift/2016-02-04-98/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. april 2006 nr. 402 om offentlige anskaffelser gjøres følgende endringer:</article> <article class="defaultP" margin-top="true">§ 2-2 første ledd første og annet punktum skal lyde:</article><article class="numberedLegalP" data-numerator="1" id="kapittel-1-nummer-1">(1) Forskriftens del III gjelder kontrakter der den anslåtte verdi overstiger 1,75 millioner kroner ekskl. mva. for vare- og tjenestekontrakter og 44 millioner kroner ekskl. mva. for bygge- og anleggskontrakter. For statlige myndigheter gjelder imidlertid forskriftens del III for vare- og tjenestekontrakter der den anslåtte verdi overstiger 1,1 million kroner eksl. mva.</article> <article class="defaultP" margin-top="true">§ 2-2 annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) For forsknings- og utviklingstjenester som nevnt i vedlegg 5 kategori 8, etterfølgende kunngjøring av uprioriterte tjenester (jf. vedlegg 6 og § 18-4) og for varekontrakter på forsvarsområdet når disse varekontraktene gjelder varer som ikke er omfattet av Norges vedlegg 4 til tillegg I til WTO-avtalen om offentlige innkjøp (GPA), gjelder likevel forskriftens del III for statlige myndigheter der den anslåtte verdi overstiger 1,75 millioner kroner eksl. mva.</article> <article class="defaultP" margin-top="true">§ 2-2 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Når den samlede anslåtte verdien av delkontrakter som omtalt i § 2-3 syvende og åttende ledd overstiger verdiene i denne paragrafs første ledd, kommer forskriftens del III til anvendelse på alle delkontraktene. Bygge- og anleggskontrakter som har en anslått verdi på under 8,4 millioner kroner eksl. mva. og tjenestekontrakter og varekontrakter som har en anslått verdi på under 650&#xa0;000 kroner eksl. mva., kan likevel inngås etter forskriften del II, dersom den samlede verdi av disse delkontraktene ikke overstiger 20 prosent av samtlige delkontrakters sammenlagte verdi.</article> <article class="defaultP" margin-top="true">§ 18-2 tredje ledd fjerde punktum skal lyde:</article><article class="legalP" id="kapittel-1-ledd-2">De forkortede fristene kan kun benyttes ved bygge- og anleggskontrakter og rammeavtaler dersom kontraktene har en antatt verdi på minst 44 millioner kroner ekskl. mva</article> <article class="defaultP" margin-top="true">§ 23-1 annet ledd bokstav a og b skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">den gjelder tildeling av kontrakter om offentlige tjenestekjøp der den anslåtte samlede verdi overstiger 1,75 millioner kroner ekskl. mva. eller 1,1 million kroner ekskl. mva. for statlige myndigheter, jf. § 2-2 (terskelverdier), eller dersom</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">den anslåtte samlede verdien av konkurransepremiene og utbetalingene til deltakerne overstiger 1,75 millioner kroner ekskl. mva. eller 1,1 million kroner ekskl. mva. for statlige myndigheter.</article></article></li></ul></article> <article class="defaultP" margin-top="true">§ 24-1 første ledd første punktum skal lyde:</article><article class="numberedLegalP" data-numerator="1" id="kapittel-1-nummer-4">(1) Når oppdragsgiver skal tildele en bygge- og anleggskonsesjon, jf. § 4-1 (generelle definisjoner) bokstav f, skal dette gjøres kjent i en kunngjøring etter § 18-1 (fremgangsmåte ved kunngjøringer), dersom kontrakten har en anslått verdi på minst 44 millioner kroner ekskl. mva.</article> <article class="defaultP" margin-top="true">§ 24-1 annet ledd første punktum skal lyde:</article><article class="numberedLegalP" data-numerator="2" id="kapittel-1-nummer-5">(2) Dersom konsesjonsinnehaveren som ikke er oppdragsgiver i henhold til § 1-2 (hvem som er omfattet av forskriften), overdrar kontrakter til tredjemann, skal dette kunngjøres, forutsatt at kontrakten har en verdi på minst 44 millioner kroner ekskl. mva.</article> <article class="defaultP" margin-top="true">§ 24-2 første ledd første punktum skal lyde:</article><article class="numberedLegalP" data-numerator="1" id="kapittel-1-nummer-6">1. For bygge- og anleggskonsesjoner der kontrakten har en anslått verdi på minst 44 millioner kroner ekskl. mva, gjelder reglene i kapittel 22A (særlige sanksjoner ved ulovlige direkte anskaffelser m.m.) tilsvarende for forhold som beskrevet i § 22A-1 første ledd bokstav a.</article> <article class="defaultP" margin-top="true">§ 25-1 annet ledd første punktum skal lyde:</article><article class="numberedLegalP" data-numerator="2" id="kapittel-1-nummer-7">(2) Ved kontrakter med en anslått verdi på minst 44 millioner kroner ekskl. mva. skal oppdragsgiver anvende reglene for kunngjøring og reglene om kvalitativ utvelgelse i forskriftens del III.</article> <article class="defaultP" margin-top="true">§ 25-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-8">(4) For bygge- og anleggskontrakter for sosiale formål med en anslått verdi på minst 44 millioner kroner ekskl. mva., gjelder reglene i kapittel 16 (kommunikasjon), § 17-4 (kvalifikasjonskrav), § 17-8 (dokumentasjon av leverandørens finansielle og økonomiske stilling), § 17-9 (dokumentasjon av leverandørens tekniske kvalifikasjoner), § 17-12 (dokumentasjon av oppfyllelse av kvalitetssikringsstandarder), § 17-13 (standarder for miljøledelsessystem), § 18-4 (kunngjøring av konkurranseresultatet), kapittel 19 (frister), § 20-12 (avvisning på grunn av forhold ved leverandøren), § 20-16 (oppdragsgivers begrunnelsesplikt), § 21-4 (supplerende opplysninger om leverandørenes kvalifikasjoner), § 22-3 (meddelelse om kontraktstildeling og karensperiode) og § 22-3a (suspensjon) tilsvarende.</article> <article class="defaultP" margin-top="true">§ 25-2 første ledd skal lyde:</article><article class="numberedLegalP" data-numerator="1" id="kapittel-1-nummer-9">(1) For bygge- og anleggskontrakter for sosiale formål med en anslått verdi på minst 44 millioner kroner ekskl. mva., gjelder reglene i kapittel 22A (særlige sanksjoner ved ulovlige direkte anskaffelser m.m.) tilsvarende for forhold som beskrevet i § 22A-1 første ledd bokstav a og c og § 22A-2 første ledd bokstav b.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-02-04-98/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 7. april 2006 nr. 403 om innkjøpsregler i forsyningssektorene (vann- og energiforsyning, transport og posttjenester) gjøres følgende endringer:</article> <article class="defaultP" margin-top="true">§ 2-3 første ledd bokstav a og b skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">3,5 millioner kroner ekskl. mva. for vare- og tjenestekontrakter.</article></article></li><li data-li-identifier="b." data-name="b."><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">44 millioner kroner ekskl. mva. for kontrakter om bygge- og anleggsarbeid.</article></article></li></ul></article> <article class="defaultP" margin-top="true">§ 2-4 sjette ledd tredje punktum skal lyde:</article><article class="legalP" id="kapittel-2-ledd-2">Oppdragsgiver kan likevel fravike første ledd med hensyn til bygge- og anleggskontrakter for delarbeider som har en anslått verdi på under 8,4 millioner kroner ekskl. mva. eller for tjenesteytelser under 650&#xa0;000 kroner ekskl. mva., forutsatt at den sammenlagte verdi av disse delarbeidene ikke overstiger 20 prosent av delarbeidenes samlede verdi.</article> <article class="defaultP" margin-top="true">§ 14-3 annet ledd første kolon skal lyde:</article><article class="numberedLegalP" data-numerator="2" id="kapittel-2-nummer-1">(2) For tildelte kontrakter med en verdi som overstiger 44 millioner kroner ekskl. mva. skal oppdragsgiver innen 48 dager etter dagen for kontraktstildelingen oversende EFTAs overvåkningsorgan følgende opplysninger:</article> <article class="defaultP" margin-top="true">§ 14-3 tredje ledd skal lyde:</article><article class="numberedLegalP" data-numerator="3" id="kapittel-2-nummer-2">(3) For tildelte kontrakter med en verdi som overstiger 3,5 millioner kroner ekskl. mva., men som ligger under 44 millioner kroner ekskl. mva., skal oppdragsgiver oppbevare opplysninger for hver enkelt kontrakt som nevnt i annet ledd bokstav a til i, i minst fire år fra den dagen da kontrakten ble tildelt. Disse opplysningene skal for hver enkelt kontrakt som er inngått i løpet av et kvartal oversendes til EFTAs overvåkningsorgan enten umiddelbart, på anmodning eller senest 48 dager etter utgangen av hvert kvartal.</article></section><section class="section" data-name="kapIII" id="kapittel-3" data-lovdata-URL="LTI/forskrift/2016-02-04-98/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 4. oktober 2013 nr. 1185 om forsvars- og sikkerhetsanskaffelser gjøres følgende endringer:</article> <article class="defaultP" margin-top="true">§ 2-2 første ledd skal lyde:</article><article class="numberedLegalP" data-numerator="1" id="kapittel-3-nummer-1">(1) Forskriftens del II gjelder kontrakter der den anslåtte verdi overstiger 3,5 millioner kroner ekskl. mva. for vare- og tjenestekontrakter og 44 millioner ekskl. mva. for bygge- og anleggskontrakter.</article> <article class="defaultP" margin-top="true">§ 2-2 annet ledd annet punktum skal lyde:</article><article class="legalP" id="kapittel-3-ledd-2">Bygge- og anleggskontrakter som har en anslått verdi på under 8,4 millioner kroner ekskl. mva. og tjenestekontrakter og varekontrakter som har en anslått verdi på under 650&#xa0;000 kroner ekskl. mva., kan likevel inngås etter forskriften del I, dersom den samlede verdi av disse delkontraktene ikke overstiger 20 prosent av samtlige delkontrakters sammenlagte verdi.</article></section><section class="section" data-name="kapIV" id="kapittel-4" data-lovdata-URL="LTI/forskrift/2016-02-04-98/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 8. februar 2008 nr. 112 om lønns- og arbeidsvilkår i offentlige kontrakter gjøres følgende endring:</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-4-ledd-2">Forskriften får anvendelse på tildeling av tjenestekontrakter og bygge- og anleggskontrakter som overstiger 1,1 million kroner ekskl. mva. for statlige myndigheter og 1,75 millioner kroner ekskl. mva. for andre oppdragsgivere.</article></section><section class="section" data-name="kapV" id="kapittel-5" data-lovdata-URL="LTI/forskrift/2016-02-04-98/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Forskriften trer i kraft 9. februar 2016.</article></section></main></body></html>