<!DOCTYPE html><html lang="no"><head><title>Forskrift om kvalifikasjonskrav for tilsetting som prest i Den norske kirke</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-11-1810</dd><dt class="dokid">DokumentID</dt><dd class="dokid">LTI/forskrift/2016-04-11-1810</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 19 s 3034</dd><dt class="dateInForce">I kraft fra</dt><dd class="dateInForce">Fra den tid Kirkerådet bestemmer.</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-06-17-3361</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§31</li></ul></dd><dt class="dateOfPublication">Kunngjort</dt><dd class="dateOfPublication">2016-12-29 16:35</dd><dt class="lastupdated">Rettet</dt><dd class="lastupdated">2017-03-30 (se nederst).</dd><dt class="journalNumber">Journalnummer</dt><dd class="journalNumber">2016-1474</dd><dt class="titleShort">Korttittel</dt><dd class="titleShort">Forskrift om kvalifikasjonskrav for tilsetting som prest i DNK</dd><dt class="title">Tittel</dt><dd class="title">Forskrift om kvalifikasjonskrav for tilsetting som prest i Den norske kirke</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 11. april 2016 med hjemmel i lov 7. juni 1996 nr. 32 om Den norske kirke (kirkeloven) § 31 første ledd.</dd><dt class="refid">RefID</dt><dd class="refid">forskrift/2016-04-11-1810</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kvalifikasjonskrav for tilsetting som prest i Den norske kirke<ul class="tocSubUl"><li>§ 1. Virkeområde</li><li>§ 2. Alminnelige vilkår for tilsetting</li><li>§ 3. Teologiske og kristendomsfaglige mastergrader</li><li>§ 4. Evalueringsnemnda</li><li>§ 5. Annen tilsvarende kompetanse</li><li>§ 6. Særlige kvalifikasjoner</li><li>§ 7. Autoriserte prester</li><li>§ 8. Saksbehandling og klageregler</li><li>§ 9. Ikrafttredelse</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2016-04-11-1810" id="dokument"><h1>Forskrift om kvalifikasjonskrav for tilsetting som prest i Den norske kirke</h1><article class="legalArticle" data-lovdata-URL="LTI/forskrift/2016-04-11-1810/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Disse bestemmelsene gjelder for tilsetting av prest i Den norske kirke. Med prest menes biskop, prost, menighetsprest samt døveprest, fengselsprest, studentprest og andre spesialprester. Som menighetsprest regnes sokneprest, prostiprest og kapellan.</article></article><article class="legalArticle" data-lovdata-URL="LTI/forskrift/2016-04-11-1810/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Alminnelige vilkår for tilsetting</span></h2><article class="legalP" id="paragraf-2-ledd-1">Som prest kan tilsettes person som:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">er medlem av Den norske kirke og</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">har rett til å bruke tittelen candidata/candidatus theologiae og</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">innenfor eller utenfor denne graden har fullført praktisk-teologisk utdanning ved, eller godkjent av, et norsk teologisk fakultet og</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">behersker norsk språk slik det kreves etter lov 11. april 1980 nr. 5 om målbruk i offentleg teneste.</article></article></li></ul></article></article><article class="legalArticle" data-lovdata-URL="LTI/forskrift/2016-04-11-1810/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Teologiske og kristendomsfaglige mastergrader</span></h2><article class="legalP" id="paragraf-3-ledd-1">Som prest kan også tilsettes person som oppfyller kravene i § 2 bokstavene a), c) og d), som har rett til å bruke tittelen master eller en av de tidligere høyere gradstitler og som av et fakultet med rett til å tildele cand.theol.-graden, er vurdert å inneha en kompetanse som i innhold og omfang tilsvarer cand.theol.-graden.</article></article><article class="legalArticle" data-lovdata-URL="LTI/forskrift/2016-04-11-1810/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Evalueringsnemnda</span></h2><article class="legalP" id="paragraf-4-ledd-1">Evalueringsnemnda består av følgende fem medlemmer med personlige varamedlemmer oppnevnt av de respektive instanser:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">ett medlem med varamedlem fra de teologiske fakultetene,</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">ett medlem med varamedlem fra de praktisk-teologiske seminarene,</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">ett medlem med varamedlem fra den tjenestemannsorganisasjon som organiserer flest prester i Den norske kirke,</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">to medlemmer med varamedlemmer blant Kirkemøtets leke medlemmer.</article></article></li></ul></article><article class="legalP" id="paragraf-4-ledd-2">Kirkerådet administrerer oppnevningsprosessen og ser til at instansenes oppnevning gir god kjønnsbalanse.</article><article class="legalP" id="paragraf-4-ledd-3">Oppnevningen skjer for fire år og følger Kirkerådets funksjonsperiode.</article><article class="legalP" id="paragraf-4-ledd-4">Evalueringsnemnda konstituerer seg selv og velger selv sin leder. Lederen velges for to år av gangen</article></article><article class="legalArticle" data-lovdata-URL="LTI/forskrift/2016-04-11-1810/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Annen tilsvarende kompetanse</span></h2><article class="legalP" id="paragraf-5-ledd-1">Som prest kan også tilsettes person som oppfyller kravene i § 2 bokstavene a), c) og d), og som etter vedtak av Evalueringsnemnda anses å inneha tilsvarende kompetanse som candidata/candidatus theologiae på følgende grunnlag:<ul class="defaultList"><li data-li-identifier="1)" data-name="1)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">minst femårig gradsutdanning på masternivå eller tilsvarende ved et høyere lærested med en innholdsprofil som er, eller som søkeren gjennom praksis har utviklet til å være, relevant for prestetjenesten og</article></article></li><li data-li-identifier="2)" data-name="2)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">som del av eller i tillegg til denne graden har en faglig fordypning som, av et fakultet med rett til å tildele cand.theol.-graden, er vurdert som tilstrekkelig opptaksgrunnlag til teologistudier på høyere nivå, minst 80 studiepoeng, eller har dokumentert kunnskaper innen teologiens tradisjonelle hoveddisipliner som tilsvarer dette og</article></article></li><li data-li-identifier="3)" data-name="3)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">av Evalueringsnemnda ikke finnes personlig uegnet til prestetjeneste og</article></article></li><li data-li-identifier="4)" data-name="4)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">har fylt 35 år og</article></article></li><li data-li-identifier="5)" data-name="5)"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">har innehatt graden i minst fem år. Evalueringsnemnda kan i særlige tilfelle gjøre unntak fra dette vilkåret når graden ble oppnådd etter fylte 50 år.</article></article></li></ul></article></article><article class="legalArticle" data-lovdata-URL="LTI/forskrift/2016-04-11-1810/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Særlige kvalifikasjoner</span></h2><article class="legalP" id="paragraf-6-ledd-1">Som prest kan også tilsettes person som oppfyller kravene i § 2 bokstavene a), c) og d), og som Evalueringsnemnda har truffet vedtak om å gjøre unntak fra § 2 bokstav b) for.</article><article class="legalP" id="paragraf-6-ledd-2">Vilkår for at nemnda kan treffe slikt vedtak er at det foreligger helt særlige grunner fremlagt i søknad fra vedkommende biskop. Vedkommende må ha personlige forutsetninger som gjør at han eller hun utvilsomt er særlig kvalifisert for å utføre prestetjeneste i Den norske kirke, og det må også foreligge et særlig kirkelig behov for vedkommendes tjeneste.</article></article><article class="legalArticle" data-lovdata-URL="LTI/forskrift/2016-04-11-1810/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Autoriserte prester</span></h2><article class="legalP" id="paragraf-7-ledd-1">Som prest kan også tilsettes statsborger fra annet EØS-land som er autorisert av Kirkerådet etter forskrift om autorisasjon av prester i henhold til avtalen om det europeiske samarbeidsområde (EØS-avtalen), og som oppfyller kravene her i § 2 bokstavene a) og d).</article></article><article class="legalArticle" data-lovdata-URL="LTI/forskrift/2016-04-11-1810/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Saksbehandling og klageregler</span></h2><article class="legalP" id="paragraf-8-ledd-1">Evalueringsnemnda er avgjørelsesmyndighet og vurderer søknader etter § 5 og § 6.</article><article class="legalP" id="paragraf-8-ledd-2">Forvaltningsloven gjelder for nemndas saksbehandling.</article><article class="legalP" id="paragraf-8-ledd-3">Kirkerådets sekretariat er sekretariat for nemnda.</article><article class="legalP" id="paragraf-8-ledd-4">Evalueringsnemndas vedtak kan påklages etter forvaltningslovens bestemmelser om klage på enkeltvedtak.</article><article class="legalP" id="paragraf-8-ledd-5">Ved søknad etter § 5 om tilsvarende kompetanse som cand.theol.-graden, er det søkeren selv som har klagerett. Ved søknad om unntak fra kompetansekrav, jf. § 6, ligger klageretten hos den biskopen som har søkt på vegne av vedkommende person.</article><article class="legalP" id="paragraf-8-ledd-6">Klageorgan er Kirkerådet ved Kirkerådets arbeidsutvalg. Kirkerådets leder er leder av klageorganet.</article><article class="legalP" id="paragraf-8-ledd-7">Som faglig konsultativt medlem uten stemmerett skal i hver enkelt klagesak fungere det medlem eller varamedlem av Evalueringsnemnda valgt etter § 4 første ledd annet strekpunkt som ikke deltok i behandlingen av den aktuelle saken i nemnda.</article><article class="legalP" id="paragraf-8-ledd-8">Regler for Kirkerådets virksomhet gjelder for klageorganet så langt det passer.</article><article class="legalP" id="paragraf-8-ledd-9">Kirkerådet sørger for at Kirkemøtet årlig orienteres om vedtak i eventuelle klagesaker, om vedtak som er truffet etter § 5 og § 6 samt en orientering om autorisasjoner gitt etter § 7.</article><article class="legalP" id="paragraf-8-ledd-10">Kirkerådet kan gi utfyllende bestemmelser om saksbehandlingen for klageorganet.</article></article><article class="legalArticle" data-lovdata-URL="LTI/forskrift/2016-04-11-1810/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft fra den tid Kirkerådet bestemmer og erstatter forskrift 17. juni 1988 nr. 3361 om tilsetting av menighetsprest.</article></article><section class="section" id="kapittel-1" data-lovdata-URL="LTI/forskrift/2016-04-11-1810/KAPITTEL_1"><h2>Rettelser</h2><article class="defaultP" data-text-size="small">Det som er rettet er satt i kursiv.</article><article class="defaultP" data-text-size="small">Feilen gjelder trykt hefte 19/2016 s. 3034.</article> <article class="defaultP" margin-top="true">Hjemmelsfeltet skal lyde:<p class="leddfortsettelse"><strong>Hjemmel:</strong> Fastsatt av Kirkemøtet 11. april 2016 med hjemmel i lov 7. juni 1996 nr. <i>31</i> om Den norske kirke (kirkeloven) § 31 første ledd.</p></article></section></main></body></html>