<!DOCTYPE html><html lang="no"><head><title>Forskrift om endring i forskrift om arbeidsmarkedstiltak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-13-653</dd><dt class="dokid">DokumentID</dt><dd class="dokid">LTI/forskrift/2016-06-13-653</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1327.</dd><dt class="dateInForce">I kraft fra</dt><dd class="dateInForce">2016-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-11-1598</li><li>forskrift/2008-12-11-1320</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2016-06-16 12:40</dd><dt class="journalNumber">Journalnummer</dt><dd class="journalNumber">2016-0565</dd><dt class="titleShort">Korttittel</dt><dd class="titleShort">Endr. i forskrift om arbeidsmarkedstiltak</dd><dt class="title">Tittel</dt><dd class="title">Forskrift om endring i forskrift om arbeidsmarkedstiltak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 13. juni 2016 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</dd><dt class="refid">RefID</dt><dd class="refid">forskrift/2016-06-13-653</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsmarkedstiltak<ul class="tocSubUl"><li>I<ul class="tocSubUl"><li>§ 13-1. Formål</li><li>§ 13-2. Innhold</li><li>§ 13-3. Personkrets</li><li>§ 13-4. Varighet</li><li>§ 13-5. Ansettelsesforhold</li><li>§ 13-6. Krav til virksomheter som skal arrangere arbeidsforberedende trening</li><li>§ 13-7. Tilskudd til tiltaksarrangør</li><li>§ 13-8. Tilskudd ved opprettelse av nye tiltaksplasser</li><li>§ 13-9. Støtte etter gruppeunntaksforordningen</li><li>§ 15-6. Overgangsperiode for avvikling av kvalifisering i arbeidsmarkedsbedrift og arbeidspraksis i skjermet virksomhet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-13-653" id="dokument"><h1>Forskrift om endring i forskrift om arbeidsmarkedstiltak</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-13-653/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2015 nr. 1598 om arbeidsmarkedstiltak (tiltaksforskriften) gjøres følgende endringer:</article> <article class="defaultP" margin-top="true">§ 3-7 skal lyde:</article><article class="legalP" id="kapittel-1-ledd-2">Tiltaksdeltakerne skal ikke være ansatt i virksomheten.</article> <article class="defaultP" margin-top="true">§ 11-2 første ledd skal lyde:</article><article class="legalP" id="kapittel-1-ledd-3">Inkluderingstilskuddet kan gis til virksomheter som tilbyr en arbeidsplass til tiltaksdeltakere på følgende tiltak:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">avklaring, jf. kap. 2,</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">arbeidstrening, jf. kap. 3,</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">oppfølging, jf. kap. 4,</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">mentor, jf. kap. 5,</article></article></li><li data-li-identifier="e)" data-name="e)"><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">funksjonsassistanse, jf. kap. 6,</article></article></li><li data-li-identifier="f)" data-name="f)"><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">midlertidig lønnstilskudd, jf. kap. 9,</article></article></li><li data-li-identifier="g)" data-name="g)"><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">varig lønnstilskudd, jf. kap. 10,</article></article></li><li data-li-identifier="h)" data-name="h)"><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1">arbeidsforberedende trening jf. kap. 13 eller</article></article></li><li data-li-identifier="i)" data-name="i)"><article class="listArticle" id="kapittel-1-ledd-3-punkt-9"><article class="legalP" id="kapittel-1-ledd-3-punkt-9-ledd-1">varig tilrettelagt arbeid i ordinært arbeidsliv, jf. kap. 14.</article></article></li></ul></article> <article class="defaultP" margin-top="true">Nytt kapittel 13 skal lyde:</article><span class="futuretitle" id="kapittel-1-foreslåttittel-1">Kapittel 13. Arbeidsforberedende trening</span><article class="futureLegalArticle" data-name="§13-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Arbeidsforberedende trening skal bidra til å prøve ut den enkeltes arbeidsevne og til å styrke mulighetene for å få ordinært arbeid. Tilskuddet skal kompensere for tiltaksarrangørens kostnader knyttet til gjennomføringen av tiltaket.</article></article><article class="futureLegalArticle" data-name="§13-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13-2</span>. <span class="legalArticleTitle">Innhold</span></span><article class="legalP" id="kapittel-1-foreslåttparagraf-2-ledd-1">Arbeidsforberedende trening kan inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">avklaring og kartlegging av ressurser, karriereveiledning,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">utprøving av arbeidsevne og arbeidstrening i et tilrettelagt og skjermet arbeidsmiljø,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">tilrettelagt opplæring med sikte på å oppnå reell og formell kompetanse,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">bistand til å finne passende arbeidspraksis i ordinære virksomheter med sikte på ansettelse i ordinært arbeidsliv, og</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">tilrettelagt arbeidstrening og oppfølging i ordinært arbeidsliv.</article></article></li></ul></article><article class="legalP" id="kapittel-1-foreslåttparagraf-2-ledd-2">Tiltaksbedriften skal utarbeide en plan for den enkelte deltaker.</article><article class="legalP" id="kapittel-1-foreslåttparagraf-2-ledd-3">Det er et krav at alle deltakere skal få tilbud om arbeidstrening og eller opplæring i ordinært arbeidsliv i løpet av tiltaksperioden.</article></article><article class="futureLegalArticle" data-name="§13-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 13-3</span>. <span class="legalArticleTitle">Personkrets</span></span><article class="legalP" id="kapittel-1-foreslåttparagraf-3-ledd-1">Arbeidsforberedende trening kan tilbys personer med sammensatte bistandsbehov som har fått sin arbeidsevne nedsatt og som har særlig usikre yrkesmessige forutsetninger.</article></article><article class="futureLegalArticle" data-name="§13-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13-4</span>. <span class="legalArticleTitle">Varighet</span></span><article class="legalP" id="kapittel-1-foreslåttparagraf-4-ledd-1">Tiltaket kan vare i inntil ett år, med mulighet for forlengelse i ytterligere ett år.</article><article class="legalP" id="kapittel-1-foreslåttparagraf-4-ledd-2">Tiltaksdeltakere som gjennomfører opplæring med sikte på formell kompetanse, kan få forlenget varigheten med ytterligere ett år.</article><article class="legalP" id="kapittel-1-foreslåttparagraf-4-ledd-3">For å sikre framdrift i tiltaket, skal NAV-kontoret vurdere status og progresjon for den enkelte deltaker hver tredje måned.</article></article><article class="futureLegalArticle" data-name="§13-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 13-5</span>. <span class="legalArticleTitle">Ansettelsesforhold</span></span><article class="legalP" id="kapittel-1-foreslåttparagraf-5-ledd-1">Tiltaksdeltakerne skal ikke være ansatt i virksomheten.</article></article><article class="futureLegalArticle" data-name="§13-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 13-6</span>. <span class="legalArticleTitle">Krav til virksomheter som skal arrangere arbeidsforberedende trening</span></span><article class="legalP" id="kapittel-1-foreslåttparagraf-6-ledd-1">Virksomheten skal være organisert som et aksjeselskap med kommunal/fylkeskommunal aksjemajoritet. Arbeids- og velferdsetaten kan godta annen organisering dersom det anses hensiktsmessig ut fra hensynet til gjennomføringen av tiltaket i det enkelte tilfellet.</article><article class="legalP" id="kapittel-1-foreslåttparagraf-6-ledd-2">For å bli godkjent som tiltaksarrangør må virksomheten i tillegg oppfylle følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">attføring eller varig tilrettelagt arbeid skal være tiltaksarrangørens primære virksomhet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">overskudd skal forbli i virksomheten og komme attføringsarbeidet og deltakerne til gode,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">det skal ikke utbetales utbytte, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1">en tiltaksbedrift kan ikke eie eller kontrollere annen forretningsvirksomhet. Begrensningen gjelder ikke etablering og drift av salgsvirksomhet for å fremme omsetning av bedriftens produkter.</article></article></li></ul></article></article><article class="futureLegalArticle" data-name="§13-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13-7</span>. <span class="legalArticleTitle">Tilskudd til tiltaksarrangør</span></span><article class="legalP" id="kapittel-1-foreslåttparagraf-7-ledd-1">Tiltaksarrangør mottar statlig tilskudd. Tilskuddet utgjør en fast, månedlig sats per godkjent tiltaksplass. Satsen fastsettes av departementet.</article></article><article class="futureLegalArticle" data-name="§13-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 13-8</span>. <span class="legalArticleTitle">Tilskudd ved opprettelse av nye tiltaksplasser</span></span><article class="legalP" id="kapittel-1-foreslåttparagraf-8-ledd-1">Det kan gis tilskudd til dekning av utgifter til bygging, installering eller utvidelse av virksomheten ved opprettelse av nye tiltaksplasser innen arbeidsforberedende trening. Tilskudd gis etter regning, inntil fastsatt maksimalsats, og utbetales inntil seks måneder før oppstart eller utvidelsen av tiltaket.</article></article><article class="futureLegalArticle" data-name="§13-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 13-9</span>. <span class="legalArticleTitle">Støtte etter gruppeunntaksforordningen</span></span><article class="legalP" id="kapittel-1-foreslåttparagraf-9-ledd-1">Tilskuddet til opprettelse av nye tiltaksplasser, jf. § 13-8, er i tråd med det alminnelige gruppeunntaket, jf. forskrift 14. november 2008 nr. 1213 om unntak fra notifikasjonsplikt for offentlig støtte, jf. EØS-avtalens vedlegg XV nr. 1j, artikkel 34 i forordning (EU) nr. 651/2014 (EUT L 187, 26.6.2014 side 1).</article></article> <article class="defaultP" margin-top="true">§ 14-8 ny overskrift skal lyde:</article> <article class="defaultP" margin-top="true"><i>Tilskudd til tiltaksarrangør</i></article> <article class="defaultP" margin-top="true">§ 14-8 første ledd skal lyde:</article><article class="legalP" id="kapittel-1-ledd-4">Tiltaksarrangør mottar statlig tilskudd . Tilskuddet utgjør en fast, månedlig sats per godkjent tiltaksplass. Satsen fastsettes av departementet.</article> <article class="defaultP" margin-top="true">§ 14-9 annet ledd oppheves.</article> <article class="defaultP" margin-top="true">§ 15-4 nytt andre ledd skal lyde:</article><article class="legalP" id="kapittel-1-ledd-5">Arrangører av tiltak som er nevnt i § 15-6, som før 1. oktober 2016 har fått innvilget tilskudd til teknisk tilrettelegging etter reglene i kapittel 12B i forskrift 11. desember 2008 nr. 1320 om arbeidsrettede tiltak mv., kan beholde tilskuddet ut vedtaksperioden.</article> <article class="defaultP" margin-top="true">Ny § 15-6 skal lyde:</article><article class="futureLegalArticle" data-name="§15-6" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 15-6</span>. <span class="legalArticleTitle">Overgangsperiode for avvikling av kvalifisering i arbeidsmarkedsbedrift og arbeidspraksis i skjermet virksomhet</span></span><article class="legalP" id="kapittel-1-foreslåttparagraf-10-ledd-1">Tiltaksarrangører som før 1. oktober 2016 har inngått avtale med Arbeids- og velferdsetaten om kvalifisering i arbeidsmarkedsbedrifter, jf. kapittel 10 i forskrift 11. desember 2008 nr. 1320 om arbeidsrettede tiltak mv. slik det lød fra 1. januar 2016, kan få videreført avtalen etter de avtalevilkår og det regelverket som gjaldt før 1. oktober 2016, når Arbeids- og velferdsetaten finner det hensiktsmessig på bakgrunn av de gjeldende avtalevilkårene mellom tiltaksdeltaker og tiltaksarrangør. Videreføring kan forlenges fram til deltakerne avslutter tiltaket. Etter 31. desember 2017 kan det ikke tas inn nye deltakere i tiltaket.</article><article class="legalP" id="kapittel-1-foreslåttparagraf-10-ledd-2">Tiltaksarrangører som før 1. oktober 2016 har inngått avtale med Arbeids- og velferdsetaten om arbeidspraksis i skjermet virksomhet, jf. forskrift 11. desember 2008 nr. 1320 om arbeidsrettede tiltak mv. kapittel 4, kan få videreført avtalen etter de avtalevilkår og det regelverket som gjaldt før 1. oktober 2016 når Arbeids- og velferdsetaten finner det hensiktsmessig på bakgrunn av de gjeldende avtalevilkårene mellom tiltaksdeltaker og tiltaksarrangør. Videreføring kan likevel ikke skje ut over 31. desember 2017.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-13-653/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2016.</article><article class="legalP" id="kapittel-2-ledd-2">Fra samme dato oppheves forskrift 11. desember 2008 nr. 1320 om arbeidsrettede tiltak mv.</article></section></main></body></html>