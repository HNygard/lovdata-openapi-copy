<!DOCTYPE html><html lang="no"><head><title>Lov om folkeregistrering (folkeregisterloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-12-09-88</dd><dt class="dokid">DokumentID</dt><dd class="dokid">LTI/lov/2016-12-09-88</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2334</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1915-08-13-5</li><li>lov/1935-06-07-2</li><li>lov/1969-06-13-25</li><li>lov/1970-01-16-1</li><li>lov/1981-06-12-64</li><li>lov/1989-06-16-54</li><li>lov/1992-12-04-126</li><li>lov/1995-08-04-53</li><li>lov/1997-02-28-19</li><li>lov/2002-06-07-19</li><li>lov/2003-07-04-80</li><li>lov/2005-06-10-51</li><li>lov/2005-06-17-67</li><li>lov/2005-06-17-101</li><li>lov/2006-05-19-16</li><li>lov/2007-12-21-119</li><li>lov/2008-05-15-35</li><li>lov/2013-01-11-3</li><li>lov/2014-06-20-42</li><li>lov/2014-06-20-43</li><li>lov/2015-04-10-17</li><li>lov/2016-05-27-14</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Personrett. Personvern</li> <li>Forvaltnings- og kommunalrett &gt; Statistikk. Registrering</li> <li>IKT- og medierett &gt; Personopplysninger</li></ul></dd><dt class="dateOfPublication">Kunngjort</dt><dd class="dateOfPublication">2016-12-09 14:05</dd><dt class="journalNumber">Journalnummer</dt><dd class="journalNumber">2016-1123</dd><dt class="titleShort">Korttittel</dt><dd class="titleShort">Folkeregisterloven</dd><dt class="title">Tittel</dt><dd class="title">Lov om folkeregistrering (folkeregisterloven)</dd><dt class="miscInformation">Annet om dokumentet</dt><dd class="miscInformation">Prop.164 L (2015–2016), Innst.65 L (2016–2017), Lovvedtak 9 (2016–2017). Stortingets første og andre gangs behandling hhv. 24. og 29. november 2016. Fremmet av Finansdepartementet.</dd><dt class="refid">RefID</dt><dd class="refid">lov/2016-12-09-88</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om folkeregistrering (folkeregisterloven)<ul class="tocSubUl"><li>Kapittel 1 Innledende bestemmelser<ul class="tocSubUl"><li>§ 1-1. Folkeregisteret</li><li>§ 1-2. Formål</li><li>§ 1-3. Folkeregistermyndighet</li></ul></li><li>Kapittel 2 Registreringspliktige personer, identifikasjonsnummer<ul class="tocSubUl"><li>§ 2-1. Hvem som skal registreres</li><li>§ 2-2. Identifikasjonsnummer</li></ul></li><li>Kapittel 3 Hvilke opplysninger som registreres<ul class="tocSubUl"><li>§ 3-1. Hvilke opplysninger som kan registreres</li><li>§ 3-2. Grunnlaget for registrert identitet</li><li>§ 3-3. Registrering av fødselsdato</li></ul></li><li>Kapittel 4 Hvem som skal regnes for å være bosatt i Norge<ul class="tocSubUl"><li>§ 4-1. Hovedregel om å være bosatt i Norge</li><li>§ 4-2. Innflytting</li><li>§ 4-3. Utflytting</li><li>§ 4-4. Forskrift</li></ul></li><li>Kapittel 5 Bosted<ul class="tocSubUl"><li>§ 5-1. Hovedregel om bosted</li><li>§ 5-2. Ektefeller og barn</li><li>§ 5-3. Pendlere</li><li>§ 5-4. Regjeringsmedlemmer og stortingsrepresentanter mv.</li></ul></li><li>Kapittel 6 Den enkeltes meldeplikt til Folkeregisteret<ul class="tocSubUl"><li>§ 6-1. Flyttemelding</li><li>§ 6-2. Melding om innflytting</li><li>§ 6-3. Melding om utflytting</li><li>§ 6-4. Melding om fødsel og navn</li><li>§ 6-5. Forskrift</li></ul></li><li>Kapittel 7 Meldeplikt for offentlige myndigheter og virksomheter<ul class="tocSubUl"><li>§ 7-1. Offentlige myndigheters og virksomheters meldeplikt</li></ul></li><li>Kapittel 8 Registrering av opplysninger<ul class="tocSubUl"><li>§ 8-1. Innføring i Folkeregisteret</li><li>§ 8-2. Meldinger fra offentlige myndigheter og virksomheter</li><li>§ 8-3. DNA-testing</li><li>§ 8-4. Forskrift</li></ul></li><li>Kapittel 9 Saksbehandlingsregler<ul class="tocSubUl"><li>§ 9-1. Taushetsplikt</li><li>§ 9-2. Retting av feil i registeret</li><li>§ 9-3. Endring etter beslutning om fiktiv identitet</li></ul></li><li>Kapittel 10 Utlevering av opplysninger fra registeret<ul class="tocSubUl"><li>§ 10-1. Utlevering av opplysninger som ikke er underlagt taushetsplikt</li><li>§ 10-2. Utlevering av taushetsbelagte opplysninger</li><li>§ 10-3. Utlevering av opplysninger til forskning</li><li>§ 10-4. Graderte opplysninger</li><li>§ 10-5. Varsling til brukere av registeret</li><li>§ 10-6. Bekreftet registerutskrift</li><li>§ 10-7. Attester</li></ul></li><li>Kapittel 11 Kontroll av opplysninger<ul class="tocSubUl"><li>§ 11-1. Opplysningsplikt om egne forhold</li><li>§ 11-2. Kontroll av bostedsadresse</li></ul></li><li>Kapittel 12 Sanksjoner<ul class="tocSubUl"><li>§ 12-1. Overtredelsesgebyr</li><li>§ 12-2. Tap av rett til å få utlevert opplysninger</li></ul></li><li>Kapittel 13 Ikrafttredelse og endringer i andre lover<ul class="tocSubUl"><li>§ 13-1. Ikrafttredelse. Overgangsbestemmelser</li><li>§ 13-2. Endringer i andre lover<ul class="tocSubUl"><li>§ 63 b.</li><li>§ 38 d.</li><li>§ 2-8. Innhenting av opplysninger fra Folkeregisteret</li><li>§ 21 a. Innhenting av opplysningar frå Folkeregisteret</li><li>§ 29 a. Politiets tilgang til opplysninger</li><li>§ 3-4. Innhenting av opplysninger fra folkeregistermyndigheten</li><li>§ 21. Personopplysninger fra Folkeregisteret</li><li>§ 14. Opplysninger fra Folkeregisteret</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/lov/2016-12-09-88" id="dokument"><h1>Lov om folkeregistrering (folkeregisterloven)</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. januar 1970 nr. 1 om folkeregistrering.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. august 1915 nr. 5 om domstolene (domstolloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 7. juni 1935 nr. 2 om tinglysing.</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 13. juni 1969 nr. 25 om trudomssamfunn og ymist anna.</article></article></li><li data-li-identifier="4" data-name="4"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 12. juni 1981 nr. 64 om tilskott til livssynssamfunn.</article></article></li><li data-li-identifier="5" data-name="5"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 16. juni 1989 nr. 54 om offisiell statistikk og Statistisk Sentralbyrå (statistikkloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 4. desember 1992 nr. 126 om arkiv.</article></article></li><li data-li-identifier="7" data-name="7"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 4. august 1995 nr. 53 om politiet (politiloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="9" data-name="9"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 7. juni 2002 nr. 19 om personnavn (navneloven).</article></article></li><li data-li-identifier="10" data-name="10"><article class="listArticle" data-text-size="small" id="punkt-11"><article class="legalP" id="punkt-11-ledd-1">Lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven).</article></article></li><li data-li-identifier="11" data-name="11"><article class="listArticle" data-text-size="small" id="punkt-12"><article class="legalP" id="punkt-12-ledd-1">Lov 10. juni 2005 nr. 51 om norsk statsborgerskap (statsborgerloven).</article></article></li><li data-li-identifier="12" data-name="12"><article class="listArticle" data-text-size="small" id="punkt-13"><article class="legalP" id="punkt-13-ledd-1">Lov 17. juni 2005 nr. 67 om betaling og innkreving av skatte- og avgiftskrav (skattebetalingsloven).</article></article></li><li data-li-identifier="13" data-name="13"><article class="listArticle" data-text-size="small" id="punkt-14"><article class="legalP" id="punkt-14-ledd-1">Lov 17. juni 2005 nr. 101 om eigedomsregistrering (matrikkellova).</article></article></li><li data-li-identifier="14" data-name="14"><article class="listArticle" data-text-size="small" id="punkt-15"><article class="legalP" id="punkt-15-ledd-1">Lov 19. mai 2006 nr. 16 om rett til innsyn i dokument i offentleg verksemd (offentleglova).</article></article></li><li data-li-identifier="15" data-name="15"><article class="listArticle" data-text-size="small" id="punkt-16"><article class="legalP" id="punkt-16-ledd-1">Lov 21. desember 2007 nr. 119 om toll og vareførsel (tolloven).</article></article></li><li data-li-identifier="16" data-name="16"><article class="listArticle" data-text-size="small" id="punkt-17"><article class="legalP" id="punkt-17-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li><li data-li-identifier="17" data-name="17"><article class="listArticle" data-text-size="small" id="punkt-18"><article class="legalP" id="punkt-18-ledd-1">Lov 11. januar 2013 nr. 3 om Statens innkrevingssentral (SI-loven).</article></article></li><li data-li-identifier="18" data-name="18"><article class="listArticle" data-text-size="small" id="punkt-19"><article class="legalP" id="punkt-19-ledd-1">Lov 20. juni 2014 nr. 42 om behandling av helseopplysninger ved ytelse av helsehjelp (pasientjournalloven).</article></article></li><li data-li-identifier="19" data-name="19"><article class="listArticle" data-text-size="small" id="punkt-20"><article class="legalP" id="punkt-20-ledd-1">Lov 20. juni 2014 nr. 43 om helseregistre og behandling av helseopplysninger (helseregisterloven).</article></article></li><li data-li-identifier="20" data-name="20"><article class="listArticle" data-text-size="small" id="punkt-21"><article class="legalP" id="punkt-21-ledd-1">Lov 10. april 2015 nr. 17 om finansforetak og finanskonsern (finansforetaksloven).</article></article></li><li data-li-identifier="21" data-name="21"><article class="listArticle" data-text-size="small" id="punkt-22"><article class="legalP" id="punkt-22-ledd-1">Lov 27. mai 2016 nr. 14 om skatteforvaltning (skatteforvaltningsloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2016-12-09-88/KAPITTEL_1"><h2>Kapittel 1 Innledende bestemmelser</h2><article class="legalArticle" data-lovdata-URL="LTI/lov/2016-12-09-88/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Folkeregisteret</span></h3><article class="legalP" id="kapittel-1-paragraf-1-ledd-1">Det skal være et sentralt personregister for Norge, kalt Folkeregisteret.</article></article><article class="legalArticle" data-lovdata-URL="LTI/lov/2016-12-09-88/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Lovens formål er å legge til rette for sikker, korrekt og effektiv registrering av grunnleggende personopplysninger om den enkelte, herunder hvilke personer som er bosatt i Norge. Loven skal sikre at registreringspliktige personer tildeles et unikt identifikasjonsnummer. Loven skal bidra til at opplysningene i Folkeregisteret skal kunne brukes til myndighetsoppgaver og offentlig forvaltning, forskning, statistikk og til å ivareta grunnleggende samfunnsbehov.</article></article><article class="legalArticle" data-lovdata-URL="LTI/lov/2016-12-09-88/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Folkeregistermyndighet</span></h3><article class="legalP" id="kapittel-1-paragraf-3-ledd-1">Skattekontoret er registermyndighet i første instans. Skattedirektoratet er sentral registermyndighet og behandlingsanvarlig for registeret.</article></article></section><section class="section" data-name="kap2" id="kapittel-2" data-lovdata-URL="LTI/lov/2016-12-09-88/KAPITTEL_2"><h2>Kapittel 2 Registreringspliktige personer, identifikasjonsnummer</h2><article class="legalArticle" data-lovdata-URL="LTI/lov/2016-12-09-88/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Hvem som skal registreres</span></h3><article class="legalP" id="kapittel-2-paragraf-1-ledd-1">I Folkeregisteret registreres alle personer som:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">er eller har vært bosatt i Norge,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">er født i Norge eller</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">har fått tildelt fødselsnummer eller d-nummer.</article></article></li></ul></article></article><article class="legalArticle" data-lovdata-URL="LTI/lov/2016-12-09-88/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Identifikasjonsnummer</span></h3><article class="legalP" id="kapittel-2-paragraf-2-ledd-1">Ved første gangs registrering i Folkeregisteret tildeles en person som er bosatt eller født i Norge, et fødselsnummer. Fødselsnummer kan også tildeles norsk statsborger bosatt i utlandet. For andre personer kan det tildeles et d-nummer etter regler fastsatt i forskrift.</article><article class="legalP" id="kapittel-2-paragraf-2-ledd-2">Fødselsnummeret består av elleve siffer. De seks første sifrene er personens fødselsdato i rekkefølge to siffer for dag, to for måned og to for år. De fem siste sifrene er individsiffer og kontrollsiffer. D-nummer er bygget opp på samme måte, likevel slik at første siffer er tillagt fire.</article><article class="legalP" id="kapittel-2-paragraf-2-ledd-3">Fødselsnummeret skal endres når fødselsdato eller kjønn endres, eller dersom det er besluttet i medhold av reglene i politiloven kapittel II a om fiktiv identitet.</article><article class="legalP" id="kapittel-2-paragraf-2-ledd-4">Det kan registreres fødselsnummer til bruk ved etablering av dekkidentitet til politiet eller forsvarspersonell, når det er besluttet av kompetent politi- eller forsvarsmyndighet.</article><article class="legalP" id="kapittel-2-paragraf-2-ledd-5">Departementet kan gi forskrift om oppbygging av individ- og kontrollsiffer, hvem som kan tildeles d-nummer og krav til dokumentasjon og saksbehandling.</article></article></section><section class="section" data-name="kap3" id="kapittel-3" data-lovdata-URL="LTI/lov/2016-12-09-88/KAPITTEL_3"><h2>Kapittel 3 Hvilke opplysninger som registreres</h2><article class="legalArticle" data-lovdata-URL="LTI/lov/2016-12-09-88/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Hvilke opplysninger som kan registreres</span></h3><article class="legalP" id="kapittel-3-paragraf-1-ledd-1">Til hvert enkelt fødselsnummer eller d-nummer kan følgende opplysninger registreres:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">navn</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">fødselsdato</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">kjønn</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">adresser</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">elektronisk kontaktinformasjon</article></article></li><li data-li-identifier="f)" data-name="f)"><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">kontaktopplysninger for dødsbo</article></article></li><li data-li-identifier="g)" data-name="g)"><article class="listArticle" id="kapittel-3-paragraf-1-ledd-1-punkt-7"><article class="legalP" id="kapittel-3-paragraf-1-ledd-1-punkt-7-ledd-1">fødested</article></article></li><li data-li-identifier="h)" data-name="h)"><article class="listArticle" id="kapittel-3-paragraf-1-ledd-1-punkt-8"><article class="legalP" id="kapittel-3-paragraf-1-ledd-1-punkt-8-ledd-1">statsborgerskap</article></article></li><li data-li-identifier="i)" data-name="i)"><article class="listArticle" id="kapittel-3-paragraf-1-ledd-1-punkt-9"><article class="legalP" id="kapittel-3-paragraf-1-ledd-1-punkt-9-ledd-1">foreldre</article></article></li><li data-li-identifier="j)" data-name="j)"><article class="listArticle" id="kapittel-3-paragraf-1-ledd-1-punkt-10"><article class="legalP" id="kapittel-3-paragraf-1-ledd-1-punkt-10-ledd-1">ektefelle eller registrert partner</article></article></li><li data-li-identifier="k)" data-name="k)"><article class="listArticle" id="kapittel-3-paragraf-1-ledd-1-punkt-11"><article class="legalP" id="kapittel-3-paragraf-1-ledd-1-punkt-11-ledd-1">sivilstand</article></article></li><li data-li-identifier="l)" data-name="l)"><article class="listArticle" id="kapittel-3-paragraf-1-ledd-1-punkt-12"><article class="legalP" id="kapittel-3-paragraf-1-ledd-1-punkt-12-ledd-1">barn</article></article></li><li data-li-identifier="m)" data-name="m)"><article class="listArticle" id="kapittel-3-paragraf-1-ledd-1-punkt-13"><article class="legalP" id="kapittel-3-paragraf-1-ledd-1-punkt-13-ledd-1">foreldreansvar</article></article></li><li data-li-identifier="n)" data-name="n)"><article class="listArticle" id="kapittel-3-paragraf-1-ledd-1-punkt-14"><article class="legalP" id="kapittel-3-paragraf-1-ledd-1-punkt-14-ledd-1">adopsjon</article></article></li><li data-li-identifier="o)" data-name="o)"><article class="listArticle" id="kapittel-3-paragraf-1-ledd-1-punkt-15"><article class="legalP" id="kapittel-3-paragraf-1-ledd-1-punkt-15-ledd-1">familienummer</article></article></li><li data-li-identifier="p)" data-name="p)"><article class="listArticle" id="kapittel-3-paragraf-1-ledd-1-punkt-16"><article class="legalP" id="kapittel-3-paragraf-1-ledd-1-punkt-16-ledd-1">tilknytning til Sametingets valgmanntall</article></article></li><li data-li-identifier="q)" data-name="q)"><article class="listArticle" id="kapittel-3-paragraf-1-ledd-1-punkt-17"><article class="legalP" id="kapittel-3-paragraf-1-ledd-1-punkt-17-ledd-1">samiske språk</article></article></li><li data-li-identifier="r)" data-name="r)"><article class="listArticle" id="kapittel-3-paragraf-1-ledd-1-punkt-18"><article class="legalP" id="kapittel-3-paragraf-1-ledd-1-punkt-18-ledd-1">vergemål</article></article></li><li data-li-identifier="s)" data-name="s)"><article class="listArticle" id="kapittel-3-paragraf-1-ledd-1-punkt-19"><article class="legalP" id="kapittel-3-paragraf-1-ledd-1-punkt-19-ledd-1">stadfestet fremtidsfullmakt</article></article></li><li data-li-identifier="t)" data-name="t)"><article class="listArticle" id="kapittel-3-paragraf-1-ledd-1-punkt-20"><article class="legalP" id="kapittel-3-paragraf-1-ledd-1-punkt-20-ledd-1">oppholdsstatus</article></article></li><li data-li-identifier="u)" data-name="u)"><article class="listArticle" id="kapittel-3-paragraf-1-ledd-1-punkt-21"><article class="legalP" id="kapittel-3-paragraf-1-ledd-1-punkt-21-ledd-1">utenlandsk identifikasjonsnummer</article></article></li><li data-li-identifier="v)" data-name="v)"><article class="listArticle" id="kapittel-3-paragraf-1-ledd-1-punkt-22"><article class="legalP" id="kapittel-3-paragraf-1-ledd-1-punkt-22-ledd-1">utlendingsmyndighetenes identifikasjonsnummer</article></article></li><li data-li-identifier="w)" data-name="w)"><article class="listArticle" id="kapittel-3-paragraf-1-ledd-1-punkt-23"><article class="legalP" id="kapittel-3-paragraf-1-ledd-1-punkt-23-ledd-1">registreringsstatus</article></article></li><li data-li-identifier="x)" data-name="x)"><article class="listArticle" id="kapittel-3-paragraf-1-ledd-1-punkt-24"><article class="legalP" id="kapittel-3-paragraf-1-ledd-1-punkt-24-ledd-1">dødsdato</article></article></li></ul></article><article class="legalP" id="kapittel-3-paragraf-1-ledd-2">I tilknytning til den enkelte opplysning kan det registreres merknader. Historiske opplysninger kan bevares i registeret.</article><article class="legalP" id="kapittel-3-paragraf-1-ledd-3">Departementet kan i forskrift gi regler om hvilke underkategorier og tilleggsopplysninger som kan registreres til den enkelte opplysning.</article></article><article class="legalArticle" data-lovdata-URL="LTI/lov/2016-12-09-88/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Grunnlaget for registrert identitet</span></h3><article class="legalP" id="kapittel-3-paragraf-2-ledd-1">Til hvert fødselsnummer eller d-nummer kan det registreres opplysning om på hvilket grunnlag vedkommendes identitet er registrert. Det registreres om identiteten er unik, kontrollert eller ikke kontrollert.</article><article class="legalP" id="kapittel-3-paragraf-2-ledd-2">Departementet kan gi forskrift til utfylling og gjennomføring av denne paragraf.</article></article><article class="legalArticle" data-lovdata-URL="LTI/lov/2016-12-09-88/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Registrering av fødselsdato</span></h3><article class="legalP" id="kapittel-3-paragraf-3-ledd-1">For personer som fødes i Norge, registreres fødselsdato på grunnlag av fødselsmeldingen gitt i medhold av barnelova § 1.</article><article class="legalP" id="kapittel-3-paragraf-3-ledd-2">For personer som flytter til Norge og ikke tidligere har vært registrert i Folkeregisteret, registreres fødselsdatoen på grunnlag av vedkommendes pass eller tilsvarende legitimasjonsdokument. For personer som trenger oppholdstillatelse, registreres fødselsdato på grunnlag av det som er registrert hos eller i vedtak av utlendingsmyndighetene. For personer som omfattes av direktiv 2004/38/EF om EØS-borgere og deres familiemedlemmers rett til å bevege og oppholde seg fritt på medlemsstatenes område, registreres fødselsdato på grunnlag av det som er registrert i utlendingsmyndighetenes datasystem eller i registreringsbevis utstedt av utlendingsmyndighetene. Dette gjelder ikke hvis antall tilgjengelige personnumre for den aktuelle fødselsdato er svært lavt.</article><article class="legalP" id="kapittel-3-paragraf-3-ledd-3">Departementet kan gi forskrift til utfylling og gjennomføring av denne paragraf.</article></article></section><section class="section" data-name="kap4" id="kapittel-4" data-lovdata-URL="LTI/lov/2016-12-09-88/KAPITTEL_4"><h2>Kapittel 4 Hvem som skal regnes for å være bosatt i Norge</h2><article class="legalArticle" data-lovdata-URL="LTI/lov/2016-12-09-88/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Hovedregel om å være bosatt i Norge</span></h3><article class="legalP" id="kapittel-4-paragraf-1-ledd-1">En person som oppholder seg lovlig i en norsk kommune i minst seks måneder, registreres som bosatt i Norge, med mindre annet følger av bestemmelsene i eller i medhold av dette kapittel.</article><article class="legalP" id="kapittel-4-paragraf-1-ledd-2">Personer som oppholder seg lovlig i norsk kommune på grunnlag av unntaket fra kravet om oppholdstillatelse i henhold til utlendingsloven § 5 tredje ledd, jf. utlendingsforskriften §§ 1-4 og 1-5, regnes ikke som bosatt i Norge.</article></article><article class="legalArticle" data-lovdata-URL="LTI/lov/2016-12-09-88/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Innflytting</span></h3><article class="legalP" id="kapittel-4-paragraf-2-ledd-1">En person som flytter til en norsk kommune, registreres som bosatt når han eller hun har lovlig opphold i norsk kommune og har til hensikt å bli her i minst seks måneder. Opphold av minst seks måneders varighet regnes som bosetting, selv om oppholdet er midlertidig.</article><article class="legalP" id="kapittel-4-paragraf-2-ledd-2">En person som tar opphold i en norsk kommune på grunn av inntektsgivende aktivitet, og som dokumenterer pendling fra bolig i et annet land innenfor EØS, kan unntas registrering som bosatt i Norge. Ved avgjørelsen av om en person fyller vilkårene for pendling, gjelder bestemmelsene for pendlere tilsvarende.</article><article class="legalP" id="kapittel-4-paragraf-2-ledd-3">Bestemmelsene i første ledd gjelder tilsvarende når en person som flytter til Norge, oppholder seg skiftevis på den norske kontinentalsokkelen og i en norsk kommune.</article><article class="legalP" id="kapittel-4-paragraf-2-ledd-4">En person som trenger oppholdstillatelse, kan ikke registreres som bosatt før det er innvilget oppholdstillatelse på minimum seks måneder.</article></article><article class="legalArticle" data-lovdata-URL="LTI/lov/2016-12-09-88/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Utflytting</span></h3><article class="legalP" id="kapittel-4-paragraf-3-ledd-1">En person som flytter til et land utenfor Norden for å bosette seg der, registreres som utflyttet. Forhold som skal vektlegges for å anse en person som utflyttet, er blant annet om vedkommende:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">har egen selvstendig bolig i innflyttingslandet</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">ikke lenger disponerer fast bolig i norsk kommune</article></article></li><li data-li-identifier="c)" data-name="c)"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">ikke lenger har arbeidsmessig tilknytning til en norsk kommune</article></article></li><li data-li-identifier="d)" data-name="d)"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">ikke har ektefelle eller barn i en norsk kommune</article></article></li><li data-li-identifier="e)" data-name="e)"><article class="listArticle" id="kapittel-4-paragraf-3-ledd-1-punkt-5"><article class="legalP" id="kapittel-4-paragraf-3-ledd-1-punkt-5-ledd-1">ikke har annet enn sporadiske opphold i en norsk kommune i løpet av året.</article></article></li></ul></article><article class="legalP" id="kapittel-4-paragraf-3-ledd-2">Utenlandsk statsborger som ikke lenger har lovlig opphold i en norsk kommune, registreres som utflyttet i henhold til melding fra utlendingsmyndighetene.</article><article class="legalP" id="kapittel-4-paragraf-3-ledd-3">Person som de siste to årene ikke har hatt kjent oppholdssted i Norge, registreres som utflyttet, med mindre registermyndigheten antar at personen oppholder seg her uten å ha tilknytning til en bestemt kommune.</article><article class="legalP" id="kapittel-4-paragraf-3-ledd-4">Registrering av en person som flytter fra en norsk kommune til et annet nordisk land, skjer i henhold til overenskomst 1. november 2004 nr. 41 mellom Danmark, Finland, Island, Norge og Sverige om folkeregistrering.</article></article><article class="legalArticle" data-lovdata-URL="LTI/lov/2016-12-09-88/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Forskrift</span></h3><article class="legalP" id="kapittel-4-paragraf-4-ledd-1">Departementet kan gi forskrift til utfylling og gjennomføring av dette kapittel, herunder fastsette unntak fra bestemmelsene.</article></article></section><section class="section" data-name="kap5" id="kapittel-5" data-lovdata-URL="LTI/lov/2016-12-09-88/KAPITTEL_5"><h2>Kapittel 5 Bosted</h2><article class="legalArticle" data-lovdata-URL="LTI/lov/2016-12-09-88/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Hovedregel om bosted</span></h3><article class="legalP" id="kapittel-5-paragraf-1-ledd-1">En person registreres med bosted der vedkommende regelmessig tar sin døgnhvile.</article><article class="legalP" id="kapittel-5-paragraf-1-ledd-2">En person som tar sin døgnhvile skiftevis på to eller flere steder, registreres med bosted der vedkommende tar sin overveiende døgnhvile i løpet av enhver tolvmånedersperiode.</article><article class="legalP" id="kapittel-5-paragraf-1-ledd-3">Departementet kan gi forskrift til utfylling og gjennomføring av denne paragraf og kan fastsette unntak fra hovedregelen.</article></article><article class="legalArticle" data-lovdata-URL="LTI/lov/2016-12-09-88/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Ektefeller og barn</span></h3><article class="legalP" id="kapittel-5-paragraf-2-ledd-1">En person som har felles hjem med ektefelle eller barn, registreres med bosted der ektefelle eller barn er bosatt.</article><article class="legalP" id="kapittel-5-paragraf-2-ledd-2">Departementet kan gi forskrift til utfylling og gjennomføring av denne paragraf.</article></article><article class="legalArticle" data-lovdata-URL="LTI/lov/2016-12-09-88/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Pendlere</span></h3><article class="legalP" id="kapittel-5-paragraf-3-ledd-1">Opphold utenfor registrert bosted som følge av arbeid eller av andre grunner, endrer ikke bosted, med mindre forholdene ellers er slike at personen må registreres med bosted på det nye stedet.</article><article class="legalP" id="kapittel-5-paragraf-3-ledd-2">Departementet kan gi forskrift til utfylling og gjennomføring av denne paragraf.</article></article><article class="legalArticle" data-lovdata-URL="LTI/lov/2016-12-09-88/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Regjeringsmedlemmer og stortingsrepresentanter mv.</span></h3><article class="legalP" id="kapittel-5-paragraf-4-ledd-1">Medlemmer av regjeringen og Stortinget, statssekretærer og politiske rådgivere i departementene og ved Statsministerens kontor registreres som bosatt i den kommunen der de hadde sitt bosted før de tiltrådte. Dette gjelder bare så lenge personen disponerer bolig til privat bruk under opphold i kommunen. Personens ektefelle og barn i felles husstand registreres bosatt samme sted, med mindre de har særlig svak tilknytning til denne boligen.</article></article></section><section class="section" data-name="kap6" id="kapittel-6" data-lovdata-URL="LTI/lov/2016-12-09-88/KAPITTEL_6"><h2>Kapittel 6 Den enkeltes meldeplikt til Folkeregisteret</h2><article class="legalArticle" data-lovdata-URL="LTI/lov/2016-12-09-88/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Flyttemelding</span></h3><article class="legalP" id="kapittel-6-paragraf-1-ledd-1">Den som endrer bosted innen en norsk kommune eller mellom norske kommuner, skal innen åtte dager etter flyttingen melde dette til skattekontoret.</article></article><article class="legalArticle" data-lovdata-URL="LTI/lov/2016-12-09-88/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Melding om innflytting</span></h3><article class="legalP" id="kapittel-6-paragraf-2-ledd-1">Den som flytter til Norge for å bosette seg i en norsk kommune, skal innen åtte dager etter ankomsten personlig melde dette på skattekontoret og vise frem pass eller tilsvarende legitimasjon.</article></article><article class="legalArticle" data-lovdata-URL="LTI/lov/2016-12-09-88/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Melding om utflytting</span></h3><article class="legalP" id="kapittel-6-paragraf-3-ledd-1">Den som flytter til et land utenfor Norden for å bosette seg der eller oppholde seg der i minst seks måneder, skal før utreisen melde dette til skattekontoret.</article><article class="legalP" id="kapittel-6-paragraf-3-ledd-2">Melding i forbindelse med flytting til et annet nordisk land reguleres av overenskomst 1. november 2004 nr. 41 mellom Danmark, Finland, Island, Norge og Sverige om folkeregistrering.</article></article><article class="legalArticle" data-lovdata-URL="LTI/lov/2016-12-09-88/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Melding om fødsel og navn</span></h3><article class="legalP" id="kapittel-6-paragraf-4-ledd-1">Fødsel som har skjedd uten at en lege eller jordmor er til stede, skal meldes til skattekontoret av moren selv, jf. barnelova § 1.</article><article class="legalP" id="kapittel-6-paragraf-4-ledd-2">Valg av navn til den nyfødte skal meldes til skattekontoret av den eller de som har foreldreansvar for barnet, jf. navneloven § 12.</article></article><article class="legalArticle" data-lovdata-URL="LTI/lov/2016-12-09-88/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Forskrift</span></h3><article class="legalP" id="kapittel-6-paragraf-5-ledd-1">Departementet kan gi forskrift om registrering av flyttedato, krav til flyttemelding og fastsette unntak fra meldeplikten for utlending som ved innreisen også har meldeplikt til annen offentlig myndighet.</article></article></section><section class="section" data-name="kap7" id="kapittel-7" data-lovdata-URL="LTI/lov/2016-12-09-88/KAPITTEL_7"><h2>Kapittel 7 Meldeplikt for offentlige myndigheter og virksomheter</h2><article class="legalArticle" data-lovdata-URL="LTI/lov/2016-12-09-88/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Offentlige myndigheters og virksomheters meldeplikt</span></h3><article class="legalP" id="kapittel-7-paragraf-1-ledd-1">Offentlige myndigheter og virksomheter skal uten hinder av taushetsplikt gi de meldinger og opplysninger som er nødvendige for registerføringen. Samme plikt gjelder når de i sitt arbeid blir kjent med opplysninger som avviker fra det som er registrert i Folkeregisteret.</article><article class="legalP" id="kapittel-7-paragraf-1-ledd-2">Offentlige myndigheter og virksomheter skal gi melding til registermyndigheten når de måtte bli kjent med endringer eller feil i tidligere gitte opplysninger.</article><article class="legalP" id="kapittel-7-paragraf-1-ledd-3">Departementet kan gi forskrift til utfylling og gjennomføring av denne paragraf.</article></article></section><section class="section" data-name="kap8" id="kapittel-8" data-lovdata-URL="LTI/lov/2016-12-09-88/KAPITTEL_8"><h2>Kapittel 8 Registrering av opplysninger</h2><article class="legalArticle" data-lovdata-URL="LTI/lov/2016-12-09-88/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Innføring i Folkeregisteret</span></h3><article class="legalP" id="kapittel-8-paragraf-1-ledd-1">Registermyndigheten skal kontrollere om fremlagte opplysninger er i samsvar med reglene i denne lov eller forskrift gitt med hjemmel i loven. Straks opplysningene er funnet å være i slikt samsvar, skal de føres inn i registeret.</article></article><article class="legalArticle" data-lovdata-URL="LTI/lov/2016-12-09-88/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Meldinger fra offentlige myndigheter og virksomheter</span></h3><article class="legalP" id="kapittel-8-paragraf-2-ledd-1">Opplysninger som meldes inn fra offentlige myndigheter og virksomheter, føres inn i registeret etter en formell kontroll.</article></article><article class="legalArticle" data-lovdata-URL="LTI/lov/2016-12-09-88/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">DNA-testing</span></h3><article class="legalP" id="kapittel-8-paragraf-3-ledd-1">Dersom det er nødvendig for registreringen å fastslå at det eksisterer en familierelasjon, kan det stilles krav om dokumentasjon ved hjelp av DNA-test. Dette gjelder bare dersom de øvrige opplysningene i saken ikke gir grunnlag for med rimelig sikkerhet å fastslå familierelasjonen.</article></article><article class="legalArticle" data-lovdata-URL="LTI/lov/2016-12-09-88/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Forskrift</span></h3><article class="legalP" id="kapittel-8-paragraf-4-ledd-1">Departementet kan gi forskrift om når DNA-test kan kreves.</article><article class="legalP" id="kapittel-8-paragraf-4-ledd-2">Departementet kan gi forskrift om når faktiske og rettslige forhold som har funnet sted i utlandet, skal registreres i folkeregisteret, og hvilke krav som skal stilles til dokumentasjon.</article></article></section><section class="section" data-name="kap9" id="kapittel-9" data-lovdata-URL="LTI/lov/2016-12-09-88/KAPITTEL_9"><h2>Kapittel 9 Saksbehandlingsregler</h2><article class="legalArticle" data-lovdata-URL="LTI/lov/2016-12-09-88/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Taushetsplikt</span></h3><article class="legalP" id="kapittel-9-paragraf-1-ledd-1">Enhver som behandler personopplysninger etter denne lov, plikter å bevare taushet om det han eller hun får kjennskap til i sitt arbeid.</article><article class="legalP" id="kapittel-9-paragraf-1-ledd-2">Taushetsplikten omfatter ikke opplysninger om en persons fulle navn, fødselsdato, kjønn, fødsels- og d-nummer, grunnlaget for registrert identitet etter § 3-2, adresse, fødested, statsborgerskap, sivilstand, vergemål, stadfestet fremtidsfullmakt og dødsdato, med mindre slike opplysninger røper et klientforhold eller andre forhold som gjør at opplysningene må anses personlige. Det samme gjelder historiske opplysninger om navn og adresse.</article><article class="legalP" id="kapittel-9-paragraf-1-ledd-3">Departementet kan i forskrift fastsette unntak fra taushetsplikten for opplysninger om registreringsstatus, jf. § 3-1 første ledd bokstav w.</article></article><article class="legalArticle" data-lovdata-URL="LTI/lov/2016-12-09-88/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Retting av feil i registeret</span></h3><article class="legalP" id="kapittel-9-paragraf-2-ledd-1">Registermyndigheten skal rette registreringer når det foreligger en åpenbar registreringsfeil, eller når registreringsgrunnlaget er feil.</article><article class="legalP" id="kapittel-9-paragraf-2-ledd-2">Registrerte opplysninger skal rettes når det foreligger dokumentasjon som gir sannsynlighetsovervekt for at de nye opplysningene er korrekte. Eventuell retting av en opplysning som er meldt inn fra offentlig myndighet eller virksomhet, forelegges denne dersom rettingen har betydning for vedkommende myndighet eller virksomhet.</article><article class="legalP" id="kapittel-9-paragraf-2-ledd-3">En opplysning som er meldt inn fra offentlig myndighet eller virksomhet, skal rettes i samsvar med korrigert melding fra vedkommende myndighet eller virksomhet.</article><article class="legalP" id="kapittel-9-paragraf-2-ledd-4">Departementet kan gi forskrift til utfylling og gjennomføring av denne paragraf, og herunder gi særskilte regler om endring av registrert fødselsdato.</article></article><article class="legalArticle" data-lovdata-URL="LTI/lov/2016-12-09-88/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Endring etter beslutning om fiktiv identitet</span></h3><article class="legalP" id="kapittel-9-paragraf-3-ledd-1">Når det er gitt tillatelse til bruk av fingerte personopplysninger, jf. politiloven kapittel II a om fiktiv identitet, skal registermyndigheten registrere de aktuelle opplysningene i samsvar med avgjørelsen.</article></article></section><section class="section" data-name="kap10" id="kapittel-10" data-lovdata-URL="LTI/lov/2016-12-09-88/KAPITTEL_10"><h2>Kapittel 10 Utlevering av opplysninger fra registeret</h2><article class="legalArticle" data-lovdata-URL="LTI/lov/2016-12-09-88/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Utlevering av opplysninger som ikke er underlagt taushetsplikt</span></h3><article class="legalP" id="kapittel-10-paragraf-1-ledd-1">Offentlige myndigheter og virksomheter, private virksomheter som utfører lovpålagte oppgaver eller oppgaver på vegne av det offentlige, og finansforetak, kan få utlevert ikke-taushetsbelagte opplysninger fra Folkeregisteret. Opplysningene kan gjøres elektronisk tilgjengelig gjennom lister basert på fødselsnummer og d-nummer.</article><article class="legalP" id="kapittel-10-paragraf-1-ledd-2">Andre private virksomheter og aktører kan få utlevert ikke-taushetsbelagte opplysninger om navngitte identifiserbare personer. Opplysning om fødselsnummer og d-nummer utleveres kun dersom det angis et begrunnet behov. Opplysninger for oppdatering av eksisterende registre kan likevel gjøres elektronisk tilgjengelig gjennom lister basert på fødsels-nummer og d-nummer.</article><article class="legalP" id="kapittel-10-paragraf-1-ledd-3">Den enkelte registrerte person skal ha tilgang til opplysninger om søk foretatt på egen person. Dette gjelder ikke for søk foretatt av pressen, ved utlevering av opplysninger gjennom lister som nevnt i første og annet ledd, og ved annen form for utlevering av opplysninger til oppdatering av eksisterende registre.</article><article class="legalP" id="kapittel-10-paragraf-1-ledd-4">Departementet kan gi forskrift om vilkår og betaling for utlevering, og kan fastsette unntak fra den enkeltes tilgang til opplysninger om søk foretatt på egen person.</article></article><article class="legalArticle" data-lovdata-URL="LTI/lov/2016-12-09-88/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Utlevering av taushetsbelagte opplysninger</span></h3><article class="legalP" id="kapittel-10-paragraf-2-ledd-1">Taushetsbelagte opplysninger kan utleveres til offentlige myndigheter og virksomheter og til private virksomheter som har hjemmel i lov til å innhente opplysninger fra Folkeregisteret uten hinder av taushetsplikt. Opplysningene kan gjøres elektronisk tilgjengelig gjennom lister basert på fødselsnummer og d-nummer.</article><article class="legalP" id="kapittel-10-paragraf-2-ledd-2">Registermyndigheten kan til privatpersoner og bobestyrere utlevere taushetsbelagte opplysninger som er nødvendige i forbindelse med skifte av dødsbo.</article><article class="legalP" id="kapittel-10-paragraf-2-ledd-3">Taushetsbelagte opplysninger kan utleveres til en annen stat etter overenskomst som bestemmer at slik utlevering kan skje uten hinder av taushetsplikt.</article><article class="legalP" id="kapittel-10-paragraf-2-ledd-4">Departementet kan gi forskrift om vilkår og betaling for utlevering.</article></article><article class="legalArticle" data-lovdata-URL="LTI/lov/2016-12-09-88/§10-3" data-name="§10-3" id="kapittel-10-paragraf-3"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Utlevering av opplysninger til forskning</span></h3><article class="legalP" id="kapittel-10-paragraf-3-ledd-1">Registermyndigheten kan utlevere taushetsbelagte opplysninger til forskningsformål i henhold til forvaltningsloven §§ 13 d og 13 e.</article><article class="legalP" id="kapittel-10-paragraf-3-ledd-2">Ikke-taushetsbelagte opplysninger om en nærmere angitt gruppe av personer kan utleveres til forskningsformål selv om den enkelte personen ikke kan navngis og identifiseres, dersom dette finnes rimelig og ikke medfører uforholdsmessig ulempe for andre interesser.</article></article><article class="legalArticle" data-lovdata-URL="LTI/lov/2016-12-09-88/§10-4" data-name="§10-4" id="kapittel-10-paragraf-4"><h3 class="legalArticleHeader"><span class="legalArticleValue">§ 10-4</span>. <span class="legalArticleTitle">Graderte opplysninger</span></h3><article class="legalP" id="kapittel-10-paragraf-4-ledd-1">Registrerte opplysninger som er gradert i medhold av beskyttelsesinstruksen, skal sperres i Folkeregisteret.</article><article class="legalP" id="kapittel-10-paragraf-4-ledd-2">Gradering av opplysninger i barnevernsaker besluttes av barneverntjenesten. I andre saker treffes beslutning om gradering av politiet. Endring i beslutning om gradering skal registreres etter melding fra barneverntjenesten eller politiet.</article><article class="legalP" id="kapittel-10-paragraf-4-ledd-3">Opplysning som er gradert strengt fortrolig, kan bare utleveres etter søknad som avgjøres av politiet eller barneverntjenesten.</article><article class="legalP" id="kapittel-10-paragraf-4-ledd-4">Departementet kan gi forskrift til utfylling og gjennomføring av denne paragraf.</article></article><article class="legalArticle" data-lovdata-URL="LTI/lov/2016-12-09-88/§10-5" data-name="§10-5" id="kapittel-10-paragraf-5"><h3 class="legalArticleHeader"><span class="legalArticleValue">§ 10-5</span>. <span class="legalArticleTitle">Varsling til brukere av registeret</span></h3><article class="legalP" id="kapittel-10-paragraf-5-ledd-1">Registermyndigheten kan uten hinder av taushetsplikt gi opplysninger til andre offentlige myndigheter og virksomheter og til finansforetak når de kan ha bruk for opplysningene i sin virksomhet. Herunder kan registermyndigheten varsle andre offentlige myndigheter og virksomheter samt finansforetak når den har mistanke om at registrerte personopplysninger knytter seg til en falsk eller fiktiv identitet.</article><article class="legalP" id="kapittel-10-paragraf-5-ledd-2">Departementet kan gi forskrift til utfylling og gjennomføring av denne paragraf.</article></article><article class="legalArticle" data-lovdata-URL="LTI/lov/2016-12-09-88/§10-6" data-name="§10-6" id="kapittel-10-paragraf-6"><h3 class="legalArticleHeader"><span class="legalArticleValue">§ 10-6</span>. <span class="legalArticleTitle">Bekreftet registerutskrift</span></h3><article class="legalP" id="kapittel-10-paragraf-6-ledd-1">Enhver person over 18 år kan få utstedt en bekreftet utskrift av de opplysningene som er registrert om vedkommende selv i Folkeregisteret, jf. § 3-1 første ledd.</article><article class="legalP" id="kapittel-10-paragraf-6-ledd-2">Departementet kan gi forskrift til utfylling og gjennomføring av denne paragraf.</article></article><article class="legalArticle" data-lovdata-URL="LTI/lov/2016-12-09-88/§10-7" data-name="§10-7" id="kapittel-10-paragraf-7"><h3 class="legalArticleHeader"><span class="legalArticleValue">§ 10-7</span>. <span class="legalArticleTitle">Attester</span></h3><article class="legalP" id="kapittel-10-paragraf-7-ledd-1">Registermyndigheten kan utstede:<ul class="defaultList"><li data-li-identifier="a)" data-name="a)"><article class="listArticle" id="kapittel-10-paragraf-7-ledd-1-punkt-1"><article class="legalP" id="kapittel-10-paragraf-7-ledd-1-punkt-1-ledd-1">bostedsattest til en person som er registrert som bosatt i Norge</article></article></li><li data-li-identifier="b)" data-name="b)"><article class="listArticle" id="kapittel-10-paragraf-7-ledd-1-punkt-2"><article class="legalP" id="kapittel-10-paragraf-7-ledd-1-punkt-2-ledd-1">fødselsattest til en person som er født eller adoptert i Norge</article></article></li><li data-li-identifier="c)" data-name="c)"><article class="listArticle" id="kapittel-10-paragraf-7-ledd-1-punkt-3"><article class="legalP" id="kapittel-10-paragraf-7-ledd-1-punkt-3-ledd-1">prøvingsattest, jf. ekteskapsloven § 10</article></article></li><li data-li-identifier="d)" data-name="d)"><article class="listArticle" id="kapittel-10-paragraf-7-ledd-1-punkt-4"><article class="legalP" id="kapittel-10-paragraf-7-ledd-1-punkt-4-ledd-1">attest til bruk for ekteskapsinngåelse etter utenlandsk rett</article></article></li><li data-li-identifier="e)" data-name="e)"><article class="listArticle" id="kapittel-10-paragraf-7-ledd-1-punkt-5"><article class="legalP" id="kapittel-10-paragraf-7-ledd-1-punkt-5-ledd-1">vigselsattest.</article></article></li></ul></article><article class="legalP" id="kapittel-10-paragraf-7-ledd-2">Departementet kan gi forskrift til utfylling og gjennomføring av denne paragraf, og fastsette unntak.</article></article></section><section class="section" data-name="kap11" id="kapittel-11" data-lovdata-URL="LTI/lov/2016-12-09-88/KAPITTEL_11"><h2>Kapittel 11 Kontroll av opplysninger</h2><article class="legalArticle" data-lovdata-URL="LTI/lov/2016-12-09-88/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Opplysningsplikt om egne forhold</span></h3><article class="legalP" id="kapittel-11-paragraf-1-ledd-1">Etter henvendelse fra registermyndigheten plikter personer over 15 år som oppholder seg i Norge, å gi følgende opplysninger om seg og sin husstand: fullt navn, fødselsdato, fødested, kjønn, sivilstand, foreldreansvar, adresse, yrke, arbeidssted og statsborgerskap.</article><article class="legalP" id="kapittel-11-paragraf-1-ledd-2">Har en person gitt uriktige eller ufullstendige meldinger eller opplysninger, plikter han eller hun etter oppfordring å møte på skattekontoret for å gi nærmere forklaring om forholdet. Er det grunn til å tvile på riktigheten av opplysninger som gis eller er gitt, kan registermyndigheten kreve at vedkommende for egen kostnad skaffer de attester eller den dokumentasjon som trengs.</article><article class="legalP" id="kapittel-11-paragraf-1-ledd-3">Registermyndigheten kan om nødvendig kreve politiets bistand til å innhente opplysninger etter denne loven.</article></article><article class="legalArticle" data-lovdata-URL="LTI/lov/2016-12-09-88/§11-2" data-name="§11-2" id="kapittel-11-paragraf-2"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Kontroll av bostedsadresse</span></h3><article class="legalP" id="kapittel-11-paragraf-2-ledd-1">Dersom registermyndigheten har mistanke om at en registrert bostedsadresse er feil, eller at et oppgitt bosted i flyttemelding er feil, kan den<ul class="defaultList"><li data-li-identifier="a)" data-name="a)"><article class="listArticle" id="kapittel-11-paragraf-2-ledd-1-punkt-1"><article class="legalP" id="kapittel-11-paragraf-2-ledd-1-punkt-1-ledd-1">be om en nærmere redegjørelse fra vedkommende selv om dennes bostedsforhold</article></article></li><li data-li-identifier="b)" data-name="b)"><article class="listArticle" id="kapittel-11-paragraf-2-ledd-1-punkt-2"><article class="legalP" id="kapittel-11-paragraf-2-ledd-1-punkt-2-ledd-1">innhente opplysninger fra en huseier eller utleier om hvem som bor eller oppholder seg på eiendommen</article></article></li><li data-li-identifier="c)" data-name="c)"><article class="listArticle" id="kapittel-11-paragraf-2-ledd-1-punkt-3"><article class="legalP" id="kapittel-11-paragraf-2-ledd-1-punkt-3-ledd-1">innhente opplysninger fra posttilbyder, ekomtilbyder, nettselskap og strømleverandør om vedkommendes kundeforhold.</article></article></li></ul></article><article class="legalP" id="kapittel-11-paragraf-2-ledd-2">For å avdekke feil i bostedsregistreringen, kan registermyndigheten innhente opplysninger fra posttilbyder om et antall registrerte personer for elektronisk sammenligning med opplysninger i registeret. Opplysninger innhentet ved slik masseinnhenting skal slettes så snart kontrollen er gjennomført.</article></article></section><section class="section" data-name="kap12" id="kapittel-12" data-lovdata-URL="LTI/lov/2016-12-09-88/KAPITTEL_12"><h2>Kapittel 12 Sanksjoner</h2><article class="legalArticle" data-lovdata-URL="LTI/lov/2016-12-09-88/§12-1" data-name="§12-1" id="kapittel-12-paragraf-1"><h3 class="legalArticleHeader"><span class="legalArticleValue">§ 12-1</span>. <span class="legalArticleTitle">Overtredelsesgebyr</span></h3><article class="legalP" id="kapittel-12-paragraf-1-ledd-1">Registermyndigheten kan ilegge overtredelsesgebyr overfor:<ul class="defaultList"><li data-li-identifier="a)" data-name="a)"><article class="listArticle" id="kapittel-12-paragraf-1-ledd-1-punkt-1"><article class="legalP" id="kapittel-12-paragraf-1-ledd-1-punkt-1-ledd-1">den som ikke oppfyller sin opplysningsplikt etter § 11-1,</article></article></li><li data-li-identifier="b)" data-name="b)"><article class="listArticle" id="kapittel-12-paragraf-1-ledd-1-punkt-2"><article class="legalP" id="kapittel-12-paragraf-1-ledd-1-punkt-2-ledd-1">den som ikke oppfyller sin opplysningsplikt etter § 11-2 bokstav b og c og</article></article></li><li data-li-identifier="c)" data-name="c)"><article class="listArticle" id="kapittel-12-paragraf-1-ledd-1-punkt-3"><article class="legalP" id="kapittel-12-paragraf-1-ledd-1-punkt-3-ledd-1">den som bryter vilkår for utlevering av opplysninger etter kapittel 10.</article></article></li></ul></article><article class="legalP" id="kapittel-12-paragraf-1-ledd-2">Fysiske personer kan bare ilegges overtredelsesgebyr for forsettlige eller uaktsomme overtredelser.</article><article class="legalP" id="kapittel-12-paragraf-1-ledd-3">Overtredelsesgebyret for første ledd bokstav a og b skal ikke utgjøre mer enn 15 ganger rettsgebyret og for bokstav c ikke mer enn 100 ganger rettsgebyret, jf. rettsgebyrloven § 1 annet ledd.</article><article class="legalP" id="kapittel-12-paragraf-1-ledd-4">Et overtredelsesgebyr kan helt eller delvis ettergis dersom det blir gjort sannsynlig at manglende etterlevelse skyldes forhold utenfor overtrederens kontroll eller dersom særlige rimelighetsgrunner tilsier det.</article><article class="legalP" id="kapittel-12-paragraf-1-ledd-5">Endelig vedtak om overtredelsesgebyr er tvangsgrunnlag for utlegg.</article><article class="legalP" id="kapittel-12-paragraf-1-ledd-6">Overtredelsesgebyret tilfaller statskassen.</article><article class="legalP" id="kapittel-12-paragraf-1-ledd-7">Departementet kan gi forskrift om saksbehandlingen og utmålingen av overtredelsesgebyret.</article></article><article class="legalArticle" data-lovdata-URL="LTI/lov/2016-12-09-88/§12-2" data-name="§12-2" id="kapittel-12-paragraf-2"><h3 class="legalArticleHeader"><span class="legalArticleValue">§ 12-2</span>. <span class="legalArticleTitle">Tap av rett til å få utlevert opplysninger</span></h3><article class="legalP" id="kapittel-12-paragraf-2-ledd-1">Registermyndigheten kan ved grove eller gjentatte brudd på vilkår for utlevering av opplysninger etter kapittel 10 treffe vedtak om tap av rett til å få utlevert opplysninger fra Folkeregisteret. Vedtaket skal gjelde for en bestemt tidsperiode som ikke overstiger to år.</article><article class="legalP" id="kapittel-12-paragraf-2-ledd-2">Departementet kan gi forskrift om saksbehandlingen og utmålingen av perioden for tap av rett til å få utlevert opplysninger.</article></article></section><section class="section" data-name="kap13" id="kapittel-13" data-lovdata-URL="LTI/lov/2016-12-09-88/KAPITTEL_13"><h2>Kapittel 13 Ikrafttredelse og endringer i andre lover</h2><article class="legalArticle" data-lovdata-URL="LTI/lov/2016-12-09-88/§13-1" data-name="§13-1" id="kapittel-13-paragraf-1"><h3 class="legalArticleHeader"><span class="legalArticleValue">§ 13-1</span>. <span class="legalArticleTitle">Ikrafttredelse. Overgangsbestemmelser</span></h3><article class="legalP" id="kapittel-13-paragraf-1-ledd-1">Loven gjelder fra den tiden Kongen bestemmer.</article><article class="legalP" id="kapittel-13-paragraf-1-ledd-2">Fra samme tidspunkt oppheves lov 16. januar 1970 nr. 1 om folkeregistrering.</article><article class="legalP" id="kapittel-13-paragraf-1-ledd-3">Vedtak om utlevering av opplysninger fra Folkeregisteret truffet med hjemmel i lov 16. januar 1970 nr. 1 om folkeregistrering, bortfaller ett år etter at denne loven trer i kraft. Dersom parten innen dette året har søkt om tilsvarende utlevering av opplysninger, gjelder vedtaket frem til registermyndigheten har truffet vedtak i saken.</article></article><article class="legalArticle" data-lovdata-URL="LTI/lov/2016-12-09-88/§13-2" data-name="§13-2" id="kapittel-13-paragraf-2"><h3 class="legalArticleHeader"><span class="legalArticleValue">§ 13-2</span>. <span class="legalArticleTitle">Endringer i andre lover</span></h3><article class="legalP" id="kapittel-13-paragraf-2-ledd-1">Fra den tiden loven trer i kraft, gjøres følgende endringer i andre lover:</article> <article class="defaultP" margin-top="true"><strong>1.</strong> I lov 13. august 1915 nr. 5 om domstolene gjøres følgende endring:</article> <article class="defaultP" margin-top="true">I kapittel 3 skal ny § 63 b lyde:</article><article class="futureLegalArticle" data-name="§63b" id="kapittel-13-paragraf-2-foreslåttparagraf-1"><span class="futureLegalArticleHeader">§ 63 b.</span><article class="legalP" id="kapittel-13-paragraf-2-foreslåttparagraf-1-ledd-1">Domstolene kan, uten hinder av taushetsplikt, innhente fra folkeregistermyndigheten de opplysninger som er nødvendige for utførelsen av oppgaver etter prosesslovgivningen eller andre oppgaver som er fastsatt i lov.</article></article> <article class="defaultP" margin-top="true"><strong>2.</strong> I lov 7. juni 1935 nr. 2 om tinglysing gjøres følgende endring:</article> <article class="defaultP" margin-top="true">Ny § 38 d skal lyde:</article><article class="futureLegalArticle" data-name="§38d" id="kapittel-13-paragraf-2-foreslåttparagraf-2"><span class="futureLegalArticleHeader">§ 38 d.</span><article class="legalP" id="kapittel-13-paragraf-2-foreslåttparagraf-2-ledd-1">Folkeregistermyndigheten skal, uten hinder av taushetsplikt, gi de opplysninger som er nødvendig for utførelsen av oppgaver etter denne lov.</article></article> <article class="defaultP" margin-top="true"><strong>3.</strong> I lov 13. juni 1969 nr. 25 om trudomssamfunn og ymist anna gjøres følgende endring:</article> <article class="defaultP" margin-top="true">§ 19 b første ledd annet punktum skal lyde:</article><article class="legalP" id="kapittel-13-paragraf-2-ledd-2">Desse opplysningane kan jamførast med opplysningar frå Folkeregisteret, andre trudoms- og livssynssamfunn og medlemsregisteret til Den norske kyrkja så langt dette er teneleg for å kontrollera at vilkåra for tilskot er oppfylde.</article> <article class="defaultP" margin-top="true"><strong>4.</strong> I lov 12. juni 1981 nr. 64 om tilskott til livssynssamfunn gjøres følgende endring:</article> <article class="defaultP" margin-top="true">§ 5 tredje ledd annet punktum skal lyde:</article><article class="legalP" id="kapittel-13-paragraf-2-ledd-3">Desse opplysningane kan jamførast med opplysningar frå Folkeregisteret, andre trudoms- og livssynssamfunn og medlemsregisteret til Den norske kyrkja så langt dette er teneleg for å kontrollera at vilkåra for tilskot er oppfylde.</article> <article class="defaultP" margin-top="true"><strong>5.</strong> I lov 16. juni 1989 nr. 54 om offisiell statistikk og Statistisk Sentralbyrå gjøres følgende endringer:</article> <article class="defaultP" margin-top="true">Ny § 2-8 skal lyde:</article><article class="futureLegalArticle" data-name="§2-8" id="kapittel-13-paragraf-2-foreslåttparagraf-3"><span class="futureLegalArticleHeader">§ 2-8. <span class="legalArticleTitle">Innhenting av opplysninger fra Folkeregisteret</span></span><article class="legalP" id="kapittel-13-paragraf-2-foreslåttparagraf-3-ledd-1">Statistisk sentralbyrå kan, uten hinder av taushetsplikt, innhente fra Folkeregisteret de opplysninger som er nødvendige for utarbeidelse av offisiell statistikk.</article></article> <article class="defaultP" margin-top="true"><strong>6.</strong> I lov 4. desember 1992 nr. 126 om arkiv gjøres følgende endring:</article> <article class="defaultP" margin-top="true">Ny § 21 a skal lyde:</article><article class="futureLegalArticle" data-name="§21a" id="kapittel-13-paragraf-2-foreslåttparagraf-4"><span class="futureLegalArticleHeader">§ 21 a. <span class="legalArticleTitle">Innhenting av opplysningar frå Folkeregisteret</span></span><article class="legalP" id="kapittel-13-paragraf-2-foreslåttparagraf-4-ledd-1">Arkivverket kan, utan hinder av teieplikt, hente inn opplysningar frå Folkeregisteret når det er naudsynt for å løyse oppgåvene til etaten.</article></article> <article class="defaultP" margin-top="true"><strong>7.</strong> I lov 4. august 1995 nr. 53 om politiet gjøres følgende endring:</article> <article class="defaultP" margin-top="true">Ny § 29 a skal lyde:</article><article class="futureLegalArticle" data-name="§29a" id="kapittel-13-paragraf-2-foreslåttparagraf-5"><span class="futureLegalArticleHeader">§ 29 a. <span class="legalArticleTitle">Politiets tilgang til opplysninger</span></span><article class="legalP" id="kapittel-13-paragraf-2-foreslåttparagraf-5-ledd-1">Politiet kan, uten hinder av taushetsplikt, innhente fra folkeregistermyndigheten de opplysninger som er nødvendige for utførelsen av oppgaver etter denne loven eller andre oppgaver som er fastsatt i lov, eller som følger av sedvane.</article></article> <article class="defaultP" margin-top="true"><strong>8.</strong> I lov 28. februar 1997 nr. 19 om folketrygd gjøres følgende endring:</article> <article class="defaultP" margin-top="true">§ 21-4 første ledd annet punktum skal lyde:</article><article class="legalP" id="kapittel-13-paragraf-2-ledd-4">Opplysninger kan innhentes fra helsepersonell, andre som yter tjenester forutsatt at de gjør det for trygdens regning, arbeidsgiver, tidligere arbeidsgiver, tilbyder av posttjenester, utdanningsinstitusjon, barnetilsynsordning, offentlig virksomhet, Folkeregisteret, pensjonsinnretning, forsikringsselskap og annen finansinstitusjon og regnskapsfører.</article> <article class="defaultP" margin-top="true"><strong>9.</strong> I lov 7. juni 2002 nr. 19 om personnavn gjøres følgende endringer:</article> <article class="defaultP" margin-top="true">§ 3 tredje ledd første punktum skal lyde:</article><article class="legalP" id="kapittel-13-paragraf-2-ledd-5">Navn som ikke er registrert i Folkeregisteret som et navn som er i bruk som etternavn her i riket, kan tas som etternavn.</article> <article class="defaultP" margin-top="true">§ 3 tredje ledd annet punktum nr. 3 første punktum skal lyde:</article><article class="defaultP">er registrert i Folkeregisteret som et navn som er eller har vært i bruk som fornavn.</article> <article class="defaultP" margin-top="true">§ 8 første punktum skal lyde:</article><article class="legalP" id="kapittel-13-paragraf-2-ledd-6">Som fornavn kan det ikke velges et navn som er registrert i Folkeregisteret som et navn som er eller har vært i bruk som etternavn eller mellomnavn.</article> <article class="defaultP" margin-top="true">§ 14 første ledd skal lyde:</article><article class="legalP" id="kapittel-13-paragraf-2-ledd-7">Loven gjelder for alle som i Folkeregisteret er registrert som bosatt her i riket og har til hensikt å bli boende her varig.</article> <article class="defaultP" margin-top="true"><strong>10.</strong> I lov 4. juli 2003 nr. 80 om introduksjonsordning og norskopplæring for nyankomne innvandrere gjøres følgende endring:</article> <article class="defaultP" margin-top="true">§ 25 første ledd annet punktum skal lyde:</article><article class="legalP" id="kapittel-13-paragraf-2-ledd-8">Nødvendige opplysninger til disse formålene kan utleveres fra Utlendingsdirektoratet, Utlendingsnemnda, Folkeregisteret, Integrerings- og mangfoldsdirektoratet, barne-, ungdoms- og familieetaten, Vox, kommunene, omsorgssentrene og mottak.</article> <article class="defaultP" margin-top="true"><strong>11.</strong> I lov 10. juni 2005 nr. 51 om norsk statsborgerskap gjøres følgende endringer:</article> <article class="defaultP" margin-top="true">§ 29 tredje ledd bokstav d, e og ny f skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-13-paragraf-2-ledd-8-punkt-1"><article class="legalP" id="kapittel-13-paragraf-2-ledd-8-punkt-1-ledd-1">Statens lånekasse for utdanning,</article></article></li><li data-li-identifier="e)" data-name="e)"><article class="listArticle" id="kapittel-13-paragraf-2-ledd-8-punkt-2"><article class="legalP" id="kapittel-13-paragraf-2-ledd-8-punkt-2-ledd-1">kommunene og</article></article></li><li data-li-identifier="f)" data-name="f)"><article class="listArticle" id="kapittel-13-paragraf-2-ledd-8-punkt-3"><article class="legalP" id="kapittel-13-paragraf-2-ledd-8-punkt-3-ledd-1">Folkeregisteret.</article></article></li></ul></article> <article class="defaultP" margin-top="true"><strong>12.</strong> I lov 17. juni 2005 nr. 67 om betaling og innkreving av skatte- og avgiftskrav gjøres følgende endringer:</article> <article class="defaultP" margin-top="true">Ny § 3-4 skal lyde:</article><article class="futureLegalArticle" data-name="§3-4" id="kapittel-13-paragraf-2-foreslåttparagraf-6"><span class="futureLegalArticleHeader">§ 3-4. <span class="legalArticleTitle">Innhenting av opplysninger fra folkeregistermyndigheten</span></span><article class="legalP" id="kapittel-13-paragraf-2-foreslåttparagraf-6-ledd-1">Innkrevingsmyndighetene kan kreve at folkeregistermyndigheten uten hinder av taushetsplikt som de ellers har, skal gi de opplysningene som er nødvendige for innkrevingsmyndighetenes arbeid etter denne loven.</article></article> <article class="defaultP" margin-top="true"><strong>13.</strong> I lov 17. juni 2005 nr. 101 om eigedomsregistrering gjøres følgende endring:</article> <article class="defaultP" margin-top="true">§ 22 tredje ledd tredje punktum skal lyde:</article><article class="legalP" id="kapittel-13-paragraf-2-ledd-9">Sentral matrikkelstyresmakt kan få utlevert frå Folkeregisteret og andre administrative register opplysningar som skal brukast i matrikkelen, uten hinder av teieplikt.</article> <article class="defaultP" margin-top="true"><strong>14.</strong> I lov 19. mai 2006 nr. 16 om rett til innsyn i dokument i offentleg verksemd gjøres følgende endring:</article> <article class="defaultP" margin-top="true">§ 2 nytt femte ledd skal lyde:</article><article class="legalP" id="kapittel-13-paragraf-2-ledd-10">Lova gjeld ikkje ved innsyn i Folkeregisteret i opplysningar som i medhald av folkeregisterloven § 3-1 er registrerte om enkeltpersonar.</article> <article class="defaultP" margin-top="true">Nåværende femte og sjette ledd blir nye sjette og syvende ledd.</article> <article class="defaultP" margin-top="true"><strong>15.</strong> I lov 21. desember 2007 nr. 119 om toll og vareførsel gjøres følgende endring:</article> <article class="defaultP" margin-top="true">§ 12-2 tredje ledd skal lyde:</article><article class="numberedLegalP" data-numerator="3" id="kapittel-13-paragraf-2-nummer-1">(3) Uten hinder av taushetsplikt skal skattemyndighetene og folkeregistermyndigheten gi opplysninger av betydning for tollmyndighetenes arbeid med toll og vareførsel til og fra landet.</article> <article class="defaultP" margin-top="true"><strong>16.</strong> I lov 15. mai 2008 nr. 35 om utlendingers adgang til riket og deres opphold her gjøres følgende endring:</article> <article class="defaultP" margin-top="true">§ 84 første ledd bokstav e, f og ny g skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-13-paragraf-2-nummer-1-punkt-1"><article class="legalP" id="kapittel-13-paragraf-2-nummer-1-punkt-1-ledd-1">skattemyndighetene,</article></article></li><li data-li-identifier="f)" data-name="f)"><article class="listArticle" id="kapittel-13-paragraf-2-nummer-1-punkt-2"><article class="legalP" id="kapittel-13-paragraf-2-nummer-1-punkt-2-ledd-1">politiet og</article></article></li><li data-li-identifier="g)" data-name="g)"><article class="listArticle" id="kapittel-13-paragraf-2-nummer-1-punkt-3"><article class="legalP" id="kapittel-13-paragraf-2-nummer-1-punkt-3-ledd-1">folkeregistermyndigheten.</article></article></li></ul></article> <article class="defaultP" margin-top="true"><strong>17.</strong> I lov 11. januar 2013 nr. 3 om Statens innkrevingssentral gjøres følgende endring:</article> <article class="defaultP" margin-top="true">§ 5 nytt femte ledd skal lyde:</article><article class="legalP" id="kapittel-13-paragraf-2-ledd-11">Statens innkrevingssentral kan uten hinder av taushetsplikt innhente fra Folkeregisteret opplysninger som er nødvendige for innkrevingen.</article> <article class="defaultP" margin-top="true"><strong>18.</strong> I lov 20. juni 2014 nr. 42 om behandling av helseopplysninger ved ytelse av helsehjelp gjøres følgende endringer:</article> <article class="defaultP" margin-top="true">§ 18 annet ledd første punktum skal lyde:</article><article class="legalP" id="kapittel-13-paragraf-2-ledd-12">Når det er nødvendig for å gi innsyn, kan den databehandlingsansvarlige innhente personopplysninger fra Folkeregisteret.</article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-13-paragraf-2-foreslåttparagraf-7"><span class="futureLegalArticleHeader">§ 21. <span class="legalArticleTitle">Personopplysninger fra Folkeregisteret</span></span><article class="legalP" id="kapittel-13-paragraf-2-foreslåttparagraf-7-ledd-1">Den databehandlingsansvarlige kan innhente personopplysninger fra Folkeregisteret når dette er nødvendig for å oppfylle den databehandlingsansvarliges plikter etter loven. Dette gjelder uten hensyn til om opplysningene er underlagt taushetsplikt etter folkeregisterloven.</article></article> <article class="defaultP" margin-top="true"><strong>19.</strong> I lov 20. juni 2014 nr. 43 om helseregistre og behandling av helseopplysninger gjøres følgende endringer:</article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-13-paragraf-2-foreslåttparagraf-8"><span class="futureLegalArticleHeader">§ 14. <span class="legalArticleTitle">Opplysninger fra Folkeregisteret</span></span><article class="legalP" id="kapittel-13-paragraf-2-foreslåttparagraf-8-ledd-1">Databehandlingsansvarlige kan innhente personopplysninger de har tillatelse til å behandle etter §§ 8 til 12, fra Folkeregisteret.</article></article> <article class="defaultP" margin-top="true">§ 19 første ledd tredje punktum skal lyde:</article><article class="legalP" id="kapittel-13-paragraf-2-ledd-13">Kongen i statsråd kan bestemme at opplysningene i disse registrene også skal kunne sammenstilles med opplysninger i Folkeregisteret eller andre registre.</article> <article class="defaultP" margin-top="true">§ 24 tredje ledd første punktum skal lyde:</article><article class="legalP" id="kapittel-13-paragraf-2-ledd-14">Når det er nødvendig for å vurdere innsyn, kan den databehandlingsansvarlige innhente personopplysninger fra Folkeregisteret.</article> <article class="defaultP" margin-top="true"><strong>20.</strong> I lov 10. april 2015 nr. 17 om finansforetak og finanskonsern gjøres følgende endring:</article> <article class="defaultP" margin-top="true">§ 16-2 nytt femte ledd skal lyde:</article><article class="numberedLegalP" data-numerator="5" id="kapittel-13-paragraf-2-nummer-2">(5) Et finansforetak kan begjære utlevert fra Folkeregisteret opplysning om ektefelle, barn og foreldre. Folkeregistermyndigheten kan, uten hinder av taushetsplikt, utlevere opplysningen når det er nødvendig for utførelsen av oppgaver etter denne lov.</article> <article class="defaultP" margin-top="true">Nåværende femte ledd blir nytt sjette ledd.</article> <article class="defaultP" margin-top="true"><strong>21.</strong> I lov 27. mai 2016 nr. 14 om skatteforvaltning gjøres følgende endring:</article> <article class="defaultP" margin-top="true">§ 10-5 annet ledd bokstav h og ny bokstav i skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-13-paragraf-2-nummer-2-punkt-1"><article class="legalP" id="kapittel-13-paragraf-2-nummer-2-punkt-1-ledd-1">tollmyndighetene gi opplysninger om vareførselen til og fra landet av betydning for skattemyndighetenes fastsetting av skatt ved innførsel</article></article></li><li data-li-identifier="i)" data-name="i)"><article class="listArticle" id="kapittel-13-paragraf-2-nummer-2-punkt-2"><article class="legalP" id="kapittel-13-paragraf-2-nummer-2-punkt-2-ledd-1">folkeregistermyndigheten etter krav fra skattemyndighetene gi opplysninger som er nødvendige for skattemyndighetenes fastsetting av skatt.</article></article></li></ul></article></article></section></main></body></html>