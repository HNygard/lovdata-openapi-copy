<!DOCTYPE html><html lang="no"><head><title>Forskrift om studier ved NLA Høgskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-14-663</dd><dt class="dokid">DokumentID</dt><dd class="dokid">LTI/forskrift/2016-06-14-663</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1362.</dd><dt class="dateInForce">I kraft fra</dt><dd class="dateInForce">2016-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-01-27-999</li><li>forskrift/2005-12-09-1792</li><li>forskrift/2007-06-12-1106</li><li>forskrift/2006-03-10-338</li><li>forskrift/2011-06-15-1531</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§5-1</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2016-06-17 16:30</dd><dt class="journalNumber">Journalnummer</dt><dd class="journalNumber">2016-0599</dd><dt class="titleShort">Korttittel</dt><dd class="titleShort">Forskrift om studier ved NLA Høgskolen</dd><dt class="title">Tittel</dt><dd class="title">Forskrift om studier ved NLA Høgskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved NLA Høgskolen 14. juni 2016 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-5, § 3-6, § 3-7, § 3-9, § 3-10, § 4-2, § 4-5 og § 5-1 og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2016-06-14-663</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier ved NLA Høgskolen<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li></ul></li><li>Kapittel 2. Opptak<ul class="tocSubUl"><li>§ 3. Opptakskrav</li><li>§ 4. Særskilte opptakskrav til masterstudier</li><li>§ 5. Kapasiteten på og adgangen til å trekke studier</li><li>§ 6. Beregning av karakterpoeng</li><li>§ 7. Beregning av tilleggspoeng</li><li>§ 8. Kvoter</li><li>§ 9. Rangering av søkere</li><li>§ 10. Reservert studieplass</li><li>§ 11. Dokumentasjon</li><li>§ 12. Svar på tilbud om studieplass</li><li>§ 13. Betinget opptak</li><li>§ 14. Opptakskomité</li><li>§ 15. Klage</li></ul></li><li>Kapittel 3. Grader og utdanning<ul class="tocSubUl"><li>§ 16. Tildeling av grader og yrkesutdanning</li><li>§ 17. Krav til sammensetningen av bachelorgraden</li><li>§ 18. Krav til sammensetning av mastergraden</li><li>§ 19. Fellesgrader</li><li>§ 20. Tilleggsbenevnelser på grader</li><li>§ 21. Godskriving av annen utdanning og fritak ved realkompetanse</li><li>§ 22. Krav til tilknytning til NLA Høgskolen for tildeling av grad eller yrkesutdanning</li><li>§ 23. Tildeling av ny grad</li><li>§ 24. Vitnemål og sluttdokumentasjon</li></ul></li><li>Kapittel 4. Etableringer av, endringer i og nedlegging av studier<ul class="tocSubUl"><li>§ 25. Etablering og nedlegging av studier</li><li>§ 26. Endringer i studieplan og emnebeskrivelse</li></ul></li><li>Kapittel 5. Studierett, permisjon og utdanningsplan<ul class="tocSubUl"><li>§ 27. Studierett</li><li>§ 28. Tap av studierett</li><li>§ 29. Utestenging mv.</li><li>§ 30. Permisjon</li><li>§ 31. Eksamen i permisjonstiden</li><li>§ 32. Utdanningsplan</li><li>§ 33. Veiledningskontrakt</li><li>§ 34. Gjensidig informasjonsplikt underveis i studiet</li></ul></li><li>Kapittel 6. Vurdering og sensur<ul class="tocSubUl"><li>§ 35. Vurderingsordning</li><li>§ 36. Vilkår for å gå opp til eksamen</li><li>§ 37. Antall forsøk til eksamen</li><li>§ 38. Tidspunktet for eksamen</li><li>§ 39. Oppmelding og avmelding til eksamen</li><li>§ 40. Fravær fra og utsettelse av eksamen</li><li>§ 41. Ny og utsatt eksamen</li><li>§ 42. Språk og målform</li><li>§ 43. Hjelpemidler</li><li>§ 44. Tilrettelegging ved eksamen</li><li>§ 45. Eksamenssted</li><li>§ 46. Sensorer</li><li>§ 47. Sensur og kunngjøring av karakter</li><li>§ 48. Vurderingsskala og endelig karakter</li><li>§ 49. Klage over formelle feil ved eksamen</li><li>§ 50. Klage over karakterfastsetting – rett til begrunnelse</li><li>§ 51. Fusk</li><li>§ 52. Annullering, utestenging og bortvisning</li><li>§ 53. Privatister</li></ul></li><li>Kapittel 7. Veiledet praksis<ul class="tocSubUl"><li>§ 54. Vurdering av praksis</li><li>§ 55. Ikke bestått praksis. Antall forsøk</li></ul></li><li>Kapittel 8. Utfyllende regler. Ikrafttredelse<ul class="tocSubUl"><li>§ 56. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-14-663" id="dokument"><h1>Forskrift om studier ved NLA Høgskolen</h1><section class="section" data-name="kap1" id="kapittel-1" data-lovdata-URL="LTI/forskrift/2016-06-14-663/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2016-06-14-663/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder opptak, studier, grader og eksamener ved NLA Høgskolen.</article></article><article class="legalArticle" data-lovdata-URL="LTI/forskrift/2016-06-14-663/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I forskriften menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>student:</i> en person som er tatt opp til et emne eller studieprogram ved NLA Høgskolen i samsvar med universitets- og høyskoleloven § 3-6 og § 3-7</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>studium:</i> et emne eller et studieprogram som studenter kan få opptak til</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>emne:</i> den minste studiepoenggivende enhet med avsluttende vurdering som kan inngå i et studieprogram eller som tilbys som frittstående studium</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>studieplan:</i> en plan for studiet som beskriver læringsutbytte, faglig innhold, oppbygning, vurderingsformer, normert progresjon og det enkelte emne som inngår i studiet</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>eksamen eller avsluttende vurdering:</i> grunnlaget for et vurderingsresultat som framgår på vitnemålet eller karakterutskriften eller er innregnet i en karakter på vitnemålet eller karakterutskriften</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>utsatt eksamen:</i> en eksamen eller avsluttende vurdering som arrangeres for studenter som har levert legeerklæring eller hatt annet dokumentert gyldig fravær fra ordinær eksamen</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>ny eksamen:</i> en vurdering som arrangeres for studenter som tidligere har gjennomført ordinær eksamen.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2016-06-14-663/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2016-06-14-663/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opptakskrav</span></h3><article class="legalP" id="kapittel-2-paragraf-1-ledd-1">I tillegg til minstekravene til opptak til studier og emner etter universitets- og høyskoleloven § 3-6 og forskrift 31. januar 2007 nr. 173 om opptak til høyere utdanning skal søkere oppfylle opptakskravene til<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">enkeltemner med forkunnskapskrav angitt i studieplanen eller emnebeskrivelsen</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">påbyggingsstudier angitt i studieplanen</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">betalings- og oppdragsstudier som følger av avtale om oppdrag</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">masterstudier etter forskrift 1. desember 2005 nr. 1392 om krav til mastergrad.</article></article></li></ul></article></article><article class="legalArticle" data-lovdata-URL="LTI/forskrift/2016-06-14-663/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Særskilte opptakskrav til masterstudier</span></h3><article class="legalP" id="kapittel-2-paragraf-2-ledd-1">Det faglige grunnlaget for opptak fastsettes i studieplanen i henhold til forskrift 1. desember 2005 nr. 1392 om krav til mastergrad § 2.</article><article class="legalP" id="kapittel-2-paragraf-2-ledd-2">En søker til masterutdanning skal ha karaktergjennomsnitt C, 2,7 eller bedre på studiene som inngår i det faglige grunnlaget for opptaket, med mindre det framgår noe annet av studieplanen.</article><article class="legalP" id="kapittel-2-paragraf-2-ledd-3">En opptakskomité kan godkjenne andre dokumenterte kvalifikasjoner som helt eller delvis likeverdig med kravene i andre ledd.</article><article class="legalP" id="kapittel-2-paragraf-2-ledd-4">Søkere med utdanning fra land utenfor Norden skal dokumentere at de oppfyller kravene til norsk- og engelskkunnskaper. Dersom ikke annet framgår av studieplanen, gjelder kravene i forskrift 31. januar 2007 nr. 173 om opptak til høyere utdanning § 2-2. Krav til norskkunnskaper gjelder ikke dersom både obligatoriske deler av studiet og den aktuelle spesialiseringen i sin helhet foregår på engelsk.</article></article><article class="legalArticle" data-lovdata-URL="LTI/forskrift/2016-06-14-663/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kapasiteten på og adgangen til å trekke studier</span></h3><article class="legalP" id="kapittel-2-paragraf-3-ledd-1">Styret selv fastsetter hvor mange studenter som kan tas opp til hvert studium.</article><article class="legalP" id="kapittel-2-paragraf-3-ledd-2">Høgskolen kan trekke et studium dersom det ikke er tilstrekkelig antall søkere eller faglige eller andre ressurser til å gi et fullverdig tilbud, selv om det er kvalifiserte søkere til studiet.</article></article><article class="legalArticle" data-lovdata-URL="LTI/forskrift/2016-06-14-663/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Beregning av karakterpoeng</span></h3><article class="legalP" id="kapittel-2-paragraf-4-ledd-1">Følgende tallverdier benyttes for bokstavkarakterer: A&#xa0;=&#xa0;5 poeng, B&#xa0;=&#xa0;4 poeng, C&#xa0;=&#xa0;3 poeng, D&#xa0;=&#xa0;2 poeng, E&#xa0;=&#xa0;1 poeng.</article><article class="legalP" id="kapittel-2-paragraf-4-ledd-2">Følgende tallverdier benyttes for tallkarakterer: 1,0–2,1&#xa0;=&#xa0;5 poeng, 2,2–2,5&#xa0;=&#xa0;4 poeng, 2,6–2,7&#xa0;=&#xa0;3 poeng, 2,8–3,0&#xa0;=&#xa0;2 poeng, 3,1–4,0&#xa0;=&#xa0;1 poeng.</article><article class="legalP" id="kapittel-2-paragraf-4-ledd-3">Dersom søkeren ikke har gradert karakterskala for alle emnene i fordypningen, men for emner som utgjør minst 40 studiepoeng av fordypningen, skal emnene med gradert karakterskala benyttes som grunnlag for beregningen av karaktergjennomsnittet.</article><article class="legalP" id="kapittel-2-paragraf-4-ledd-4">Søkere med emner fra utenlandsk høyere utdanning eller søkere med norsk karakterskala for mindre enn 40 studiepoeng av fordypningen må vurderes individuelt.</article></article><article class="legalArticle" data-lovdata-URL="LTI/forskrift/2016-06-14-663/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Beregning av tilleggspoeng</span></h3><article class="legalP" id="kapittel-2-paragraf-5-ledd-1">Det kan gis tilleggspoeng (utdanningspoeng) for relevant utdanning utover minstekravet på følgende måte: 0,25 poeng per 30 studiepoeng, maksimalt 0,5 poeng. Det skal framgå av studieplan for det enkelte studium hva som er relevant utdanning.</article><article class="legalP" id="kapittel-2-paragraf-5-ledd-2">Det kan gis tilleggspoeng (praksispoeng) for relevant yrkespraksis utover minstekravet på følgende måte: 0,25 poeng per halvår i inntil 2 år, maksimalt 0,5 poeng. Det skal framgå av studieplan for det enkelte studium hva som er relevant yrkespraksis. Relevant praksis skal være minimum 50&#xa0;% stilling i ett år eller hel stilling i et halvt år.</article></article><article class="legalArticle" data-lovdata-URL="LTI/forskrift/2016-06-14-663/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kvoter</span></h3><article class="legalP" id="kapittel-2-paragraf-6-ledd-1">Ved opptak til masterstudier etter forskrift om krav til mastergrad § 3 skal minimum 25&#xa0;% av studieplassene forbeholdes søkere som kun konkurrerer på grunnlag av karakterpoeng. Prosentvis andel for det enkelte masterstudium fastsettes i studieplanen. Søkere innenfor kvoten som ikke når opp, konkurrerer videre i neste kvote.</article><article class="legalP" id="kapittel-2-paragraf-6-ledd-2">Tilleggskvalifikasjoner for søkere som konkurrerer i kvoten med tilleggspoeng i tillegg til karakterpoeng, må kunne poengberegnes.</article><article class="legalP" id="kapittel-2-paragraf-6-ledd-3">Ved opptak til masterstudier etter forskrift om krav til mastergrad § 3 som retter seg mot internasjonale søkere, kan det i studieplanen fastsettes at inntil 50&#xa0;% av studieplassene forbeholdes utenlandske søkere.</article></article><article class="legalArticle" data-lovdata-URL="LTI/forskrift/2016-06-14-663/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rangering av søkere</span></h3><article class="legalP" id="kapittel-2-paragraf-7-ledd-1">Dersom det er flere kvalifiserte søkere enn antall studieplasser, rangeres søkerne innbyrdes på følgende måte:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-7-ledd-1-punkt-1"><article class="legalP" id="kapittel-2-paragraf-7-ledd-1-punkt-1-ledd-1">Søkere som konkurrerer med karakterpoeng uten tilleggspoeng, rangeres på grunnlag av karakterpoeng fra det faglige grunnlaget.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-7-ledd-1-punkt-2"><article class="legalP" id="kapittel-2-paragraf-7-ledd-1-punkt-2-ledd-1">Søkere som konkurrerer med tilleggspoeng, rangeres på grunnlag av karakterpoeng fra det faglige grunnlaget pluss oppnådde tilleggspoeng.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-7-ledd-1-punkt-3"><article class="legalP" id="kapittel-2-paragraf-7-ledd-1-punkt-3-ledd-1">Kvalifiserte søkere som ikke kan poengberegnes, rangeres i forhold til poengberegnede søkere ut fra en skjønnsmessig vurdering av det faglige grunnlaget. Opptak på dette grunnlaget krever kunnskaper og ferdigheter som vurderes som likeverdig med søkere som får tilbud om opptak etter rangering på grunnlag av poengberegning.</article></article></li></ul></article><article class="legalP" id="kapittel-2-paragraf-7-ledd-2">Søkere med høy poengsum rangeres foran søkere med lav poengsum. Ved lik poengsum gjelder følgende dersom ikke annet framkommer av studieplanen:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-7-ledd-2-punkt-1"><article class="legalP" id="kapittel-2-paragraf-7-ledd-2-punkt-1-ledd-1">Ved for øvrig lik poengsum rangeres eldre søkere foran yngre.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-7-ledd-2-punkt-2"><article class="legalP" id="kapittel-2-paragraf-7-ledd-2-punkt-2-ledd-1">Det kan fastsettes i den enkelte studieplan at det underrepresenterte kjønn skal prioriteres først.</article></article></li></ul></article><article class="legalP" id="kapittel-2-paragraf-7-ledd-3">Søkere som har flere mulige rangeringsgrunnlag, skal poengberegnes på den måten som gir gunstigst resultat for søkeren.</article><article class="legalP" id="kapittel-2-paragraf-7-ledd-4">Rangeringsreglene gjelder ikke betalings- og oppdragsstudier etter § 3 bokstav c.</article></article><article class="legalArticle" data-lovdata-URL="LTI/forskrift/2016-06-14-663/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Reservert studieplass</span></h3><article class="legalP" id="kapittel-2-paragraf-8-ledd-1">En søker som har fått innvilget en studieplass, kan søke om å reservere den i ett år eller til neste ordinære opptak til studieprogrammet eller emnet. Grunnlaget for søknaden skal dokumenteres.</article><article class="legalP" id="kapittel-2-paragraf-8-ledd-2">En søknad kan innvilges dersom det foreligger tungtveiende grunner som gjør at søkeren ikke kan benytte studieplassen. Tungtveiende grunner kan være sykdom, fødsel, adopsjon, innkalling til førstegangstjeneste eller lignende. En søknad innvilges med forbehold om at studiet blir satt i gang det påfølgende året.</article><article class="legalP" id="kapittel-2-paragraf-8-ledd-3">Søkere som har fått betinget opptak etter forskrift 31. januar 2007 nr. 173 om opptak til høyere utdanning § 5-1, kan ikke søke om reservert plass ved neste opptak.</article></article><article class="legalArticle" data-lovdata-URL="LTI/forskrift/2016-06-14-663/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Dokumentasjon</span></h3><article class="legalP" id="kapittel-2-paragraf-9-ledd-1">Alle dokumenter som skal gi grunnlag for opptak, må sendes høgskolen innen fastsatt frist.</article></article><article class="legalArticle" data-lovdata-URL="LTI/forskrift/2016-06-14-663/§12" data-name="§12" id="kapittel-2-paragraf-10"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Svar på tilbud om studieplass</span></h3><article class="legalP" id="kapittel-2-paragraf-10-ledd-1">En søker som får tilbud om studieplass, kan miste plassen, dersom ikke høgskolen innen fristen i tilbudet har mottatt en bekreftelse om at tilbudet aksepteres.</article></article><article class="legalArticle" data-lovdata-URL="LTI/forskrift/2016-06-14-663/§13" data-name="§13" id="kapittel-2-paragraf-11"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Betinget opptak</span></h3><article class="legalP" id="kapittel-2-paragraf-11-ledd-1">Søkere som på opptakstidspunktet ikke fyller de generelle opptakskravene, kan få betinget opptak fram til studiestart, dersom de har dokumentert at de vil avlegge nødvendige eksamener før studiestart.</article><article class="legalP" id="kapittel-2-paragraf-11-ledd-2">Søkere som på opptakstidspunktet og ved studiestart ikke fyller de generelle opptakskravene, kan få betinget opptak dersom kravene i forskrift 31. januar 2007 nr. 173 om opptak til høyere utdanning § 5-1 er oppfylt.</article></article><article class="legalArticle" data-lovdata-URL="LTI/forskrift/2016-06-14-663/§14" data-name="§14" id="kapittel-2-paragraf-12"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Opptakskomité</span></h3><article class="legalP" id="kapittel-2-paragraf-12-ledd-1">Rektor oppnevner opptakskomiteer til å vurdere søknader som krever individuell faglig eller skjønnsmessig vurdering.</article><article class="legalP" id="kapittel-2-paragraf-12-ledd-2">En opptakskomité skal bestå av minst én faglig ansatt med tilknytning til studiet og minst én administrativt ansatt.</article></article><article class="legalArticle" data-lovdata-URL="LTI/forskrift/2016-06-14-663/§15" data-name="§15" id="kapittel-2-paragraf-13"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Klage</span></h3><article class="legalP" id="kapittel-2-paragraf-13-ledd-1">Avslag på søknad om opptak og betinget opptak kan påklages skriftlig til NLA Høgskolen.</article><article class="legalP" id="kapittel-2-paragraf-13-ledd-2">En klage som ikke tas til følge, kan påklages videre til NLA Høgskolens klagenemnd.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2016-06-14-663/KAPITTEL_3"><h2>Kapittel 3. Grader og utdanning</h2><article class="legalArticle" data-lovdata-URL="LTI/forskrift/2016-06-14-663/§16" data-name="§16" id="kapittel-3-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tildeling av grader og yrkesutdanning</span></h3><article class="legalP" id="kapittel-3-paragraf-1-ledd-1">NLA Høgskolen tildeler grader og yrkesutdanning som angitt i forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 64.</article></article><article class="legalArticle" data-lovdata-URL="LTI/forskrift/2016-06-14-663/§17" data-name="§17" id="kapittel-3-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Krav til sammensetningen av bachelorgraden</span></h3><article class="legalP" id="kapittel-3-paragraf-2-ledd-1">Bachelorgraden oppnås på grunnlag av eksamen i emner, emnegrupper eller studieprogram som gir minst 180 studiepoeng. Graden gis på grunnlag av ett av følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">rammeplanstyrt, integrert, yrkesrettet utdanning som gir minst 180 studiepoeng</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">treårig studieprogram på 180 studiepoeng som etter vedtak i styret ved NLA Høgskolen gir bachelorgrad</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">yrkesrettet tverrfaglig studieløp på minst 120 studiepoeng og studieprogram eller emnegrupper på til sammen 60 studiepoeng</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">bachelorprogram som skal inneholde <ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-ledd-1-punkt-4-ledd-1-punkt-1"><article class="legalP" id="kapittel-3-paragraf-2-ledd-1-punkt-4-ledd-1-punkt-1-ledd-1">fordypningsenhet på minst 90 studiepoeng som i en studieplan er definert til å utgjøre en samlet enhet, der minst 30 studiepoeng skal bygge på emner på lavere nivå</article></article></li><li data-li-identifier="2." data-name="2."><article class="listArticle" id="kapittel-3-paragraf-2-ledd-1-punkt-4-ledd-1-punkt-2"><article class="legalP" id="kapittel-3-paragraf-2-ledd-1-punkt-4-ledd-1-punkt-2-ledd-1">bacheloroppgave eller et selvstendig arbeid på minst 10 studiepoeng inkludert i fordypningsenheten</article></article></li><li data-li-identifier="3." data-name="3."><article class="listArticle" id="kapittel-3-paragraf-2-ledd-1-punkt-4-ledd-1-punkt-3"><article class="legalP" id="kapittel-3-paragraf-2-ledd-1-punkt-4-ledd-1-punkt-3-ledd-1">examen philosophicum og examen facultatum på totalt 20 studiepoeng</article></article></li></ul></article></article></li><li data-li-identifier="e)" data-name="e)"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">de tre første studieårene på 180 studiepoeng av fireårig grunnskolelærerutdanning etter forskrift 1. mars 2010 nr. 295 om rammeplan for grunnskolelærerutdanningene for 1.–7. trinn og 5.–10. trinn.</article></article></li></ul></article></article><article class="legalArticle" data-lovdata-URL="LTI/forskrift/2016-06-14-663/§18" data-name="§18" id="kapittel-3-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Krav til sammensetning av mastergraden</span></h3><article class="legalP" id="kapittel-3-paragraf-3-ledd-1">Kravene til mastergraden er fastsatt i forskrift 1. desember 2005 nr. 1392 om krav til mastergrad.</article></article><article class="legalArticle" data-lovdata-URL="LTI/forskrift/2016-06-14-663/§19" data-name="§19" id="kapittel-3-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Fellesgrader</span></h3><article class="legalP" id="kapittel-3-paragraf-4-ledd-1">Fellesgrader som tildeles i samarbeid med andre læresteder reguleres særskilt, jf. forskrift 28. februar 2013 nr. 237 om tilsyn med utdanningskvaliteten i høyere utdanning.</article></article><article class="legalArticle" data-lovdata-URL="LTI/forskrift/2016-06-14-663/§20" data-name="§20" id="kapittel-3-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tilleggsbenevnelser på grader</span></h3><article class="legalP" id="kapittel-3-paragraf-5-ledd-1">Fullført studieprogram på lavere grads nivå benevnes «høgskolekandidat i [studiets navn]» eller «bachelor i [studiets navn]». Eventuelle tilleggsbenevnelser fastsettes i det enkelte tilfelle av styret.</article><article class="legalP" id="kapittel-3-paragraf-5-ledd-2">Fullført masterprogram benevnes «master i [studiets navn]». Eventuelle tilleggsbenevnelser fastsettes i det enkelte tilfelle av styret.</article><article class="legalP" id="kapittel-3-paragraf-5-ledd-3">Dersom de tre første studieårene av fireårig grunnskolelærerutdanning er fullført, benevnes graden henholdsvis «bachelor i grunnskolefag 1.–7. trinn» eller «bachelor i grunnskolefag 5.–10. trinn».</article><article class="legalP" id="kapittel-3-paragraf-5-ledd-4">Engelske gradsbenevnelser fastsettes av styret.</article></article><article class="legalArticle" data-lovdata-URL="LTI/forskrift/2016-06-14-663/§21" data-name="§21" id="kapittel-3-paragraf-6"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Godskriving av annen utdanning og fritak ved realkompetanse</span></h3><article class="legalP" id="kapittel-3-paragraf-6-ledd-1">En student kan etter søknad fritas for eksamen eller prøve i samsvar med universitets- og høyskoleloven § 3-5. Søknaden avgjøres av en komité som består av minst én faglig ansatt med tilknytning til studiet og minst én administrativt ansatt.</article><article class="legalP" id="kapittel-3-paragraf-6-ledd-2">Avgjørelsen skal framgå av vitnemålet med fritaksgrunnlaget og antall studiepoeng.</article></article><article class="legalArticle" data-lovdata-URL="LTI/forskrift/2016-06-14-663/§22" data-name="§22" id="kapittel-3-paragraf-7"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Krav til tilknytning til NLA Høgskolen for tildeling av grad eller yrkesutdanning</span></h3><article class="legalP" id="kapittel-3-paragraf-7-ledd-1">Minst 60 av studiepoengene som skal inngå i beregningsgrunnlaget for en grad eller yrkesutdanning fra NLA Høgskolen, skal være avlagt ved NLA Høgskolen, jf. forskrift 10. april 2006 nr. 412 om godskriving av høyere utdanning § 2.</article></article><article class="legalArticle" data-lovdata-URL="LTI/forskrift/2016-06-14-663/§23" data-name="§23" id="kapittel-3-paragraf-8"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Tildeling av ny grad</span></h3><article class="legalP" id="kapittel-3-paragraf-8-ledd-1">En student som er tildelt grad eller yrkesutdanning, skal avlegge minst 60 nye studiepoeng før det kan tildeles en ny grad eller yrkesutdanning ved NLA Høgskolen.</article><article class="legalP" id="kapittel-3-paragraf-8-ledd-2">En ny bachelorgrad skal ha en annen tittel enn den tidligere graden.</article><article class="legalP" id="kapittel-3-paragraf-8-ledd-3">En ny mastergrad skal inkludere en annen masteroppgave enn den som inngikk i den tidligere graden, og masteroppgaven skal være utarbeidet under veiledning av en eller flere personer oppnevnt eller godkjent av NLA Høgskolen.</article></article><article class="legalArticle" data-lovdata-URL="LTI/forskrift/2016-06-14-663/§24" data-name="§24" id="kapittel-3-paragraf-9"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Vitnemål og sluttdokumentasjon</span></h3><article class="legalP" id="kapittel-3-paragraf-9-ledd-1">Høgskolen utsteder vitnemål i samsvar med universitets- og høyskoleloven § 3-11.</article><article class="legalP" id="kapittel-3-paragraf-9-ledd-2">Vitnemål utstedes bare én gang. Er vitnemålet tapt, kan høgskolen etter begrunnet skriftlig søknad utstede duplikat mot et gebyr.</article><article class="legalP" id="kapittel-3-paragraf-9-ledd-3">Videreutdanninger, studier av mindre omfang, ikke fullførte gradsstudier eller yrkesutdanning dokumenteres med karakterutskrift. Det samme gjelder ny eksamen som avlegges etter at studenten har fått utstedt vitnemål. Studenter som ikke har fullført utdanningen, skal, når de ber om det, gis karakterutskrift for beståtte emner.</article><article class="legalP" id="kapittel-3-paragraf-9-ledd-4">Vitnemål utstedes på norsk. For engelskspråklige studieprogrammer utstedes vitnemål på engelsk. NLA Høgskolen oversetter ikke vitnemål.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2016-06-14-663/KAPITTEL_4"><h2>Kapittel 4. Etableringer av, endringer i og nedlegging av studier</h2><article class="legalArticle" data-lovdata-URL="LTI/forskrift/2016-06-14-663/§25" data-name="§25" id="kapittel-4-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Etablering og nedlegging av studier</span></h3><article class="legalP" id="kapittel-4-paragraf-1-ledd-1">Studier med mer enn 30 studiepoeng etableres og legges ned av styret selv. Dette gjelder også for eksternt finansierte studier og for fellesgrader.</article></article><article class="legalArticle" data-lovdata-URL="LTI/forskrift/2016-06-14-663/§26" data-name="§26" id="kapittel-4-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Endringer i studieplan og emnebeskrivelse</span></h3><article class="legalP" id="kapittel-4-paragraf-2-ledd-1">Endringer i en studieplan eller emnebeskrivelse gjelder fra nytt studieår.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2016-06-14-663/KAPITTEL_5"><h2>Kapittel 5. Studierett, permisjon og utdanningsplan</h2><article class="legalArticle" data-lovdata-URL="LTI/forskrift/2016-06-14-663/§27" data-name="§27" id="kapittel-5-paragraf-1"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Studierett</span></h3><article class="legalP" id="kapittel-5-paragraf-1-ledd-1">Den som har akseptert et tilbud om studieplass, har studierett i den normerte studietiden for studieprogrammet eller emnet han eller hun er tatt opp til så lenge han eller hun<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">semesterregistrerer seg hvert semester</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">betaler pålagte avgifter innen fastsatt frist</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">bekrefter utdanningsplanen innen fastsatt frist hvert semester dersom studieprogrammet krever utdanningsplan</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">følger progresjonskravene i studiet.</article></article></li></ul></article><article class="legalP" id="kapittel-5-paragraf-1-ledd-2">Forsinkes studiene i forhold til normert tid, beholder studenten studieretten i inntil to år. Permisjoner og midlertidig utestengelse fra NLA Høgskolen inngår ikke i beregningen av forsinkelsen.</article><article class="legalP" id="kapittel-5-paragraf-1-ledd-3">Studieretten opphører når studenten har fått vitnemål eller karakterutskrift etter å ha fullført studiet, eller dersom studenten selv trekker seg fra studiet.</article><article class="legalP" id="kapittel-5-paragraf-1-ledd-4">Den som har fullført et studieprogram, har rett til å få åpnet studieretten for å forbedre karakterer på individuelle eksamener i inntil to år etter at programmet er fullført. Det gis karakterutskrift for den nye karakteren.</article></article><article class="legalArticle" data-lovdata-URL="LTI/forskrift/2016-06-14-663/§28" data-name="§28" id="kapittel-5-paragraf-2"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Tap av studierett</span></h3><article class="legalP" id="kapittel-5-paragraf-2-ledd-1">En student mister studieretten<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">dersom studenten har brukt opp sine eksamens- eller praksisforsøk i et obligatorisk emne</article></article></li><li data-li-identifier="b)" data-name="b)"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">dersom studenten unnlater å levere originale dokumenter eller vitnemål når dette blir etterspurt</article></article></li><li data-li-identifier="c)" data-name="c)"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">dersom studenten i løpet av et studieår ikke har fått innvilget permisjon eller endring av utdanningsplanen og ikke har bestått noen av studiepoengene som skulle vært avlagt ifølge utdanningsplanen eller normert studietid dersom studenten ikke har utdanningsplan.</article></article></li></ul></article><article class="legalP" id="kapittel-5-paragraf-2-ledd-2">Et vedtak om tap av studierett fattes av høgskolen. Studenten skal varsles før vedtak fattes. Vedtaket kan påklages til høgskolens klagenemnd.</article><article class="legalP" id="kapittel-5-paragraf-2-ledd-3">En student som har mistet studieretten, kan først tas opp til samme studium ved NLA Høgskolen etter to år.</article></article><article class="legalArticle" data-lovdata-URL="LTI/forskrift/2016-06-14-663/§29" data-name="§29" id="kapittel-5-paragraf-3"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Utestenging mv.</span></h3><article class="legalP" id="kapittel-5-paragraf-3-ledd-1">Vedtak om utestenging mv. fastsettes etter universitets- og høyskoleloven § 4-8 til § 4-10.</article></article><article class="legalArticle" data-lovdata-URL="LTI/forskrift/2016-06-14-663/§30" data-name="§30" id="kapittel-5-paragraf-4"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Permisjon</span></h3><article class="legalP" id="kapittel-5-paragraf-4-ledd-1">En student kan søke om permisjon til studieadministrasjonen. Søknaden skal være begrunnet.</article><article class="legalP" id="kapittel-5-paragraf-4-ledd-2">Retten til foreldrepermisjon følger av universitets- og høyskoleloven § 4-5. En student har også rett til permisjon ved førstegangstjeneste, sykdom og andre tungtveiende grunner.</article><article class="legalP" id="kapittel-5-paragraf-4-ledd-3">Dersom det ikke foreligger lovfestede permisjonsgrunner, gis det bare permisjon når studenten har gjennomført studier innenfor studieprogrammet i minst ett semester. Det gis permisjon for inntil ett år. En permisjon innebærer at studenten sier fra seg studieretten i permisjonstiden.</article><article class="legalP" id="kapittel-5-paragraf-4-ledd-4">NLA Høgskolen skal så langt som mulig legge forholdene til rette slik at studenten kan komme tilbake til tilsvarende nivå som han eller hun hadde før permisjonen. Er studieprogrammet i mellomtiden endret, skal høgskolen og studenten sammen finne fram til et gunstig gjennomførbart studieløp.</article><article class="legalP" id="kapittel-5-paragraf-4-ledd-5">Studenter som har hatt permisjon, skal gjennomføre studiet etter gjeldende studieplan på det tidspunktet de gjenopptar studiet.</article></article><article class="legalArticle" data-lovdata-URL="LTI/forskrift/2016-06-14-663/§31" data-name="§31" id="kapittel-5-paragraf-5"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Eksamen i permisjonstiden</span></h3><article class="legalP" id="kapittel-5-paragraf-5-ledd-1">Dersom en student i permisjon fyller studieplanens krav for å avlegge eksamen, kan studenten søke om å avbryte permisjonen for å melde seg opp til eksamen. Studenten blir da registrert som aktiv student og skal betale gjeldende avgifter.</article></article><article class="legalArticle" data-lovdata-URL="LTI/forskrift/2016-06-14-663/§32" data-name="§32" id="kapittel-5-paragraf-6"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Utdanningsplan</span></h3><article class="legalP" id="kapittel-5-paragraf-6-ledd-1">En student som tas opp til studier med 60 studiepoeng eller mer, skal ha en utdanningsplan. Utdanningsplanen skal inneholde bestemmelser om høgskolens ansvar og plikter overfor studenten, og studentens plikter overfor høgskolen og medstudenter. Nærmere bestemmelser framgår av studiekontrakten.</article><article class="legalP" id="kapittel-5-paragraf-6-ledd-2">NLA Høgskolen kan opprette utdanningsplan for studier med under 60 studiepoeng, dersom dette vurderes som hensiktsmessig.</article><article class="legalP" id="kapittel-5-paragraf-6-ledd-3">En utdanningsplan skal være slik at studenten skal gjennomføre planlagt studieløp på normert tid som heltids- eller deltidsstudent. Utdanningsplanen skal godkjennes av studenten hvert semester for å være gyldig. Utdanningsplanen kan endres etter avtale mellom høgskolen og studenten.</article></article><article class="legalArticle" data-lovdata-URL="LTI/forskrift/2016-06-14-663/§33" data-name="§33" id="kapittel-5-paragraf-7"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Veiledningskontrakt</span></h3><article class="legalP" id="kapittel-5-paragraf-7-ledd-1">En student som er tatt opp til et masterstudium, skal inngå veiledningskontrakt med NLA Høgskolen før studenten starter på arbeidet med masteroppgaven. Veiledningskontrakten skal regulere omfanget og varigheten av veiledningen.</article></article><article class="legalArticle" data-lovdata-URL="LTI/forskrift/2016-06-14-663/§34" data-name="§34" id="kapittel-5-paragraf-8"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Gjensidig informasjonsplikt underveis i studiet</span></h3><article class="legalP" id="kapittel-5-paragraf-8-ledd-1">Frister, frammøtedatoer og godkjenning av arbeidskrav i et emne skal kunngjøres i læringsplattformen eller det studieadministrative systemet.</article><article class="legalP" id="kapittel-5-paragraf-8-ledd-2">Studenten plikter å holde seg orientert om informasjon gitt i læringsplattformen og StudentWeb, spesielt om frister, frammøtedatoer og godkjenning av arbeidskrav. En student som ikke kan følge oppsatt progresjon i studiet, skal straks kontakte høgskolen, som skal søke å finne tilrettelagte løsninger innenfor de fastsatte rammene.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2016-06-14-663/KAPITTEL_6"><h2>Kapittel 6. Vurdering og sensur</h2><article class="legalArticle" data-lovdata-URL="LTI/forskrift/2016-06-14-663/§35" data-name="§35" id="kapittel-6-paragraf-1"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Vurderingsordning</span></h3><article class="legalP" id="kapittel-6-paragraf-1-ledd-1">Emnets vurderingsform, vekting dersom emnet består av flere deleksamener, og hvor lenge eksamener skal vare, skal framgå av emnebeskrivelsen.</article><article class="legalP" id="kapittel-6-paragraf-1-ledd-2">Det skal framgå av emnebeskrivelsen hvilke vurderinger som inngår i den endelige karakteren og hvilke vurderinger som har status som arbeidskrav.</article><article class="legalP" id="kapittel-6-paragraf-1-ledd-3">Det skal framgå av emnebeskrivelsen dersom deleksamener kreves bestått i en bestemt rekkefølge, og dersom bestått deleksamen er en forutsetning for å avlegge andre deleksamener.</article></article><article class="legalArticle" data-lovdata-URL="LTI/forskrift/2016-06-14-663/§36" data-name="§36" id="kapittel-6-paragraf-2"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Vilkår for å gå opp til eksamen</span></h3><article class="legalP" id="kapittel-6-paragraf-2-ledd-1">For å gå opp til eksamen skal en student innen fastsatt frist hvert semester registrere seg, melde seg til eksamen, ha betalt avgiftene som er fastsatt i lov 14. desember 2007 nr. 116 om studentsamskipnader med forskrifter, og ha betalt andre avgifter fastsatt av høgskolen.</article><article class="legalP" id="kapittel-6-paragraf-2-ledd-2">Obligatoriske krav fastsatt i emnebeskrivelsen skal være oppfylt før studenten kan avlegge eksamen. Unntak fra emnebeskrivelsen skal framgå av studieplanen. Er det stilt krav til frammøte, skal studenten ha et frammøte på minst 80 prosent, dersom studieplanen ikke har angitt noe annet.</article></article><article class="legalArticle" data-lovdata-URL="LTI/forskrift/2016-06-14-663/§37" data-name="§37" id="kapittel-6-paragraf-3"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Antall forsøk til eksamen</span></h3><article class="legalP" id="kapittel-6-paragraf-3-ledd-1">En student kan avlegge eksamen i samme emne inntil tre ganger, uavhengig av om eksamen er bestått eller ikke. Begrensningen i antall eksamensforsøk gjelder et emne, også dersom emnet har skiftet emnekode, inngår med ulik kode i flere studieprogrammer, eller inngår i ny form i et studieprogram i tilknytning til en overgangsordning.</article><article class="legalP" id="kapittel-6-paragraf-3-ledd-2">Etter en skriftlig begrunnet og dokumentert søknad kan det i særlige tilfeller gis dispensasjon for et fjerde eksamensforsøk.</article><article class="legalP" id="kapittel-6-paragraf-3-ledd-3">Får en student vurderingen ikke bestått på bacheloroppgave eller andre større prosjektoppgaver som forutsetter veiledning eller egenutformet problemstilling, kan studenten levere én omarbeidet oppgave til ny sensur med mindre det er bestemt noe annet i studieplanen.</article><article class="legalP" id="kapittel-6-paragraf-3-ledd-4">Får en student vurderingen ikke bestått på en masteroppgave, kan studenten levere én omarbeidet oppgave til ny sensur. Oppgaven kan ikke leveres før det har gått seks måneder og ikke etter at det har gått tolv måneder fra første sensur. Studenten kan etter søknad gis rett til veiledning under arbeidet med å revidere masteroppgaven.</article></article><article class="legalArticle" data-lovdata-URL="LTI/forskrift/2016-06-14-663/§38" data-name="§38" id="kapittel-6-paragraf-4"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Tidspunktet for eksamen</span></h3><article class="legalP" id="kapittel-6-paragraf-4-ledd-1">Tidspunktet for ordinær skriftlig eksamen kunngjøres på StudentWeb innen oppmeldingsfristen. Datoene for muntlig eller praktisk eksamen kunngjøres på StudentWeb seinest en måned før eksamen.</article><article class="legalP" id="kapittel-6-paragraf-4-ledd-2">Tidspunktet for utsatt eksamen kunngjøres innen to uker før eksamenen. Utsatt eksamen arrangeres seinest i påfølgende semester dersom det ikke framgår noe annet av studieplanen.</article><article class="legalP" id="kapittel-6-paragraf-4-ledd-3">Når det kreves at en eksamen er bestått før studenten kan fortsette studieprogresjonen, skal den utsatte eksamenen søkes avviklet slik at det er mulig å fortsette studieprogresjonen. Ny eksamen kan arrangeres på samme tid som ordinær eksamen, sammen med utsatt eksamen eller på et eget tidspunkt.</article><article class="legalP" id="kapittel-6-paragraf-4-ledd-4">En student som møtte til ordinær eksamen eller dokumenterer gyldig fravær, har rett til at ny eksamen arrangeres før eller i forbindelse med oppstart av nytt semester dersom<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-4-ledd-4-punkt-1"><article class="legalP" id="kapittel-6-paragraf-4-ledd-4-punkt-1-ledd-1">det er krav om at eksamenen er bestått eller er bestått med særskilt karakterkrav for at videre studieprogresjon i studiet kan gjennomføres</article></article></li><li data-li-identifier="b)" data-name="b)"><article class="listArticle" id="kapittel-6-paragraf-4-ledd-4-punkt-2"><article class="legalP" id="kapittel-6-paragraf-4-ledd-4-punkt-2-ledd-1">eksamenen er en gruppeeksamen og samarbeid og resultater kan slå uheldig ut for enkeltstudenter</article></article></li><li data-li-identifier="c)" data-name="c)"><article class="listArticle" id="kapittel-6-paragraf-4-ledd-4-punkt-3"><article class="legalP" id="kapittel-6-paragraf-4-ledd-4-punkt-3-ledd-1">studenten mangler én enkelt eksamen i et yrkesstudium, og studenten skal ut i jobb.</article></article></li></ul></article><article class="legalP" id="kapittel-6-paragraf-4-ledd-5">Søknad om ny eksamen skal sendes studieadministrasjonen innen en uke etter sensur.</article></article><article class="legalArticle" data-lovdata-URL="LTI/forskrift/2016-06-14-663/§39" data-name="§39" id="kapittel-6-paragraf-5"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Oppmelding og avmelding til eksamen</span></h3><article class="legalP" id="kapittel-6-paragraf-5-ledd-1">En student med utdanningsplan melder seg til ordinær eksamen ved å bekrefte sin utdanningsplan i StudentWeb hvert semester. Studenter ved studier uten utdanningsplan og enkeltemnestudenter skal melde seg til eksamen gjennom StudentWeb, med mindre høgskolen har gitt annen informasjon.</article><article class="legalP" id="kapittel-6-paragraf-5-ledd-2">En student som skal melde seg av en eksamen, melder fra i StudentWeb seinest to uker før eksamensdatoen.</article><article class="legalP" id="kapittel-6-paragraf-5-ledd-3">En student er selv ansvarlig for å melde seg til eksamen innen oppmeldingsfristen og å melde seg av innen avmeldingsfristen. Studenten er selv ansvarlig for å kontrollere at oppmeldingen eller avmeldingen er korrekt og å holde seg orientert om tid og sted for eksamen.</article><article class="legalP" id="kapittel-6-paragraf-5-ledd-4">Studenter som ønsker å forbedre karakterer, kan bare melde seg opp til ordinær eksamen.</article></article><article class="legalArticle" data-lovdata-URL="LTI/forskrift/2016-06-14-663/§40" data-name="§40" id="kapittel-6-paragraf-6"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Fravær fra og utsettelse av eksamen</span></h3><article class="legalP" id="kapittel-6-paragraf-6-ledd-1">En student som trekker seg etter fristen for å melde seg av eksamen, regnes som å ha avlagt eksamen og registreres med «ikke møtt» og et tellende eksamensforsøk. Dette gjelder også studenter som uten dokumentert gyldig fravær uteblir fra eksamen eller ikke leverer eksamensbesvarelse innen innleveringsfristen.</article><article class="legalP" id="kapittel-6-paragraf-6-ledd-2">Hindrer sykdom studenten i å møte til eksamen eller å levere skriftlige besvarelser innen fristen, skal det framlegges legeerklæring som dekker eksamensdagen for at fraværet skal være gyldig og ikke regnes som et eksamensforsøk. Dersom det ikke er mulig å framlegge legeerklæringen på eksamensdagen, skal den leveres eller poststemples seinest en uke etter eksamensdagen.</article><article class="legalP" id="kapittel-6-paragraf-6-ledd-3">Den som blir syk under en tidsavgrenset eksamen med tilsyn, kan trekke seg. Dersom det ikke leveres en legeerklæring i samsvar med kravene i første ledd, teller eksamenen som et eksamensforsøk.</article><article class="legalP" id="kapittel-6-paragraf-6-ledd-4">Har studenten hjemmeeksamen av inntil syv dagers varighet, kan studieadministrasjonen før innleveringsfristen innvilge inntil 48 timers utsettelse med å levere besvarelsen, såframt det umiddelbart kan dokumenteres med legeerklæring eller annen etterprøvbar dokumentasjon at forsinkelsen skyldes egen akutt sykdom eller ulykke, eller dødsfall i nær familie. Har studenten hjemmeeksamen, mappevurderinger eller andre oppgaver av lengre varighet enn syv dager, avgjør studieadministrasjonen etter søknad om det skal gis utsettelse med å levere besvarelsen.</article></article><article class="legalArticle" data-lovdata-URL="LTI/forskrift/2016-06-14-663/§41" data-name="§41" id="kapittel-6-paragraf-7"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Ny og utsatt eksamen</span></h3><article class="legalP" id="kapittel-6-paragraf-7-ledd-1">Utsatt eksamen arrangeres for dem som har dokumentert gyldig fravær etter § 37 andre ledd fra ordinær eksamen.</article><article class="legalP" id="kapittel-6-paragraf-7-ledd-2">En student som ikke møtte til ordinær eksamen og som ikke har dokumentert gyldig fravær, har bare rett til ny eksamen i emnet ved neste ordinære eksamen. En student som ikke har bestått eksamen, har ikke rett til ny eksamen i emnet før ved neste ordinære eksamen. Avvikles det utsatt eksamen, kan likevel også studenter som ikke har bestått, melde seg opp til den.</article><article class="legalP" id="kapittel-6-paragraf-7-ledd-3">Studenter som på grunn av utvekslingsopphold i utlandet i regi av NLA Høgskolen ikke har kunnet gå opp til ordinær eksamen, kan etter søknad få rett til ny eller utsatt eksamen dersom det arrangeres slik eksamen.</article><article class="legalP" id="kapittel-6-paragraf-7-ledd-4">En student som ønsker å forbedre karakteren i et emne, går opp til eksamen etter den emnebeskrivelsen som gjelder på oppmeldingstidspunktet. Det samme gjelder en student som har rett til ny eller utsatt eksamen og som ikke har benyttet den første anledningen til ny eller utsatt eksamen. Studenter som etter at det er innført en ny studieplan eller emnebeskrivelse ønsker å gå opp til eksamen etter den studieplanen eller emnebeskrivelsen de startet på, må søke spesielt om dette innen oppmeldingsfristen.</article><article class="legalP" id="kapittel-6-paragraf-7-ledd-5">Når et emne opphører, skal det for den som er tatt opp til et studium ved NLA Høgskolen, arrangeres ny eller ekstraordinær eksamen i emnet innen to år etter siste ordinære eksamen.</article></article><article class="legalArticle" data-lovdata-URL="LTI/forskrift/2016-06-14-663/§42" data-name="§42" id="kapittel-6-paragraf-8"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Språk og målform</span></h3><article class="legalP" id="kapittel-6-paragraf-8-ledd-1">Eksamensoppgaven i alle eksamensformer skal gis på undervisningsspråket.</article><article class="legalP" id="kapittel-6-paragraf-8-ledd-2">Eksamensoppgaver på norsk utarbeides på bokmål og nynorsk dersom det ikke er fastsatt noe annet i emnebeskrivelsen eller studieplanen.</article><article class="legalP" id="kapittel-6-paragraf-8-ledd-3">En student kan søke om å levere eksamen eller andre arbeider som inngår i vurderingsgrunnlaget på et annet språk enn undervisningsspråket. Søknad skal leveres før oppmeldingsfristen til eksamen.</article></article><article class="legalArticle" data-lovdata-URL="LTI/forskrift/2016-06-14-663/§43" data-name="§43" id="kapittel-6-paragraf-9"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Hjelpemidler</span></h3><article class="legalP" id="kapittel-6-paragraf-9-ledd-1">Emnebeskrivelsen eller studieplanen skal angi hvilke hjelpemidler som er tillatt ved eksamen. Det skal framgå av eksamensoppgavens forside eller en egen liste i eksamenslokalet hvilke hjelpemidler som er tillatt.</article><article class="legalP" id="kapittel-6-paragraf-9-ledd-2">Kandidaten skal sette seg inn i hvilke hjelpemidler det er tillatt å bruke til den enkelte eksamen.</article></article><article class="legalArticle" data-lovdata-URL="LTI/forskrift/2016-06-14-663/§44" data-name="§44" id="kapittel-6-paragraf-10"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Tilrettelegging ved eksamen</span></h3><article class="legalP" id="kapittel-6-paragraf-10-ledd-1">En student kan søke om tilrettelagt eksamen på fastsatt skjema innen fastsatte frister. Har studentens behov for spesiell tilrettelegging oppstått etter at søknadsfristen er gått ut, kan NLA Høgskolen dispensere fra fristen. I slike tilfeller skal søknaden sendes uten ugrunnet opphold etter at behovet oppstod, og det skal dokumenteres at behovet oppstod etter fristen.</article><article class="legalP" id="kapittel-6-paragraf-10-ledd-2">En søknad om tilrettelagt eksamen skal omfatte dokumentasjon fra sakkyndig instans, for eksempel lege, psykolog, logoped eller annen spesialist, av behovet studenten har. Det skal søkes for hvert semester, men en student med kroniske lidelser eller varige funksjonshemminger trenger ikke nye attester ved ny søknad.</article><article class="legalP" id="kapittel-6-paragraf-10-ledd-3">Tilretteleggingen skal ikke føre til at de faglige kravene reduseres.</article></article><article class="legalArticle" data-lovdata-URL="LTI/forskrift/2016-06-14-663/§45" data-name="§45" id="kapittel-6-paragraf-11"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Eksamenssted</span></h3><article class="legalP" id="kapittel-6-paragraf-11-ledd-1">Eksamen gjennomføres normalt ved det studiestedet emnet er tilknyttet. Det skal opplyses om eksamenssted på StudentWeb seinest én uke før eksamen.</article><article class="legalP" id="kapittel-6-paragraf-11-ledd-2">En student kan søke om å få gjennomføre eksamen på et annet sted. Søknadsfristen er den samme som for å søke om tilrettelagt eksamen. Studenten skal selv inngå avtale med det godkjente eksamensstedet, oppgi stedets kontaktinformasjon til NLA Høgskolen, og betale kostnadene ved en slik gjennomføring.</article></article><article class="legalArticle" data-lovdata-URL="LTI/forskrift/2016-06-14-663/§46" data-name="§46" id="kapittel-6-paragraf-12"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Sensorer</span></h3><article class="legalP" id="kapittel-6-paragraf-12-ledd-1">Eksterne sensorer skal ha minst én av følgende kvalifikasjoner:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-12-ledd-1-punkt-1"><article class="legalP" id="kapittel-6-paragraf-12-ledd-1-punkt-1-ledd-1">være ansatt på høgskolelektor- eller amanuensisnivå, eller høyere nivå ved universitet, høgskole eller annen forskningsinstitusjon</article></article></li><li data-li-identifier="b)" data-name="b)"><article class="listArticle" id="kapittel-6-paragraf-12-ledd-1-punkt-2"><article class="legalP" id="kapittel-6-paragraf-12-ledd-1-punkt-2-ledd-1">ha dokumentert vitenskapelig kompetanse som kvalifiserer for ansettelse som minimum høgskolelektor eller amanuensis ved universitet, høgskole eller annen forskningsinstitusjon.</article></article></li></ul></article><article class="legalP" id="kapittel-6-paragraf-12-ledd-2">På andre nivåer enn masternivå kan eksterne sensorer som ikke har kvalifikasjoner etter første ledd bokstav a og b, godkjennes dersom de er kvalifisert innen vedkommende emne gjennom relevant utdanning og yrkespraksis.</article><article class="legalP" id="kapittel-6-paragraf-12-ledd-3">Eksterne sensorer skal ikke ha vært ansatt ved NLA Høgskolen i det studieåret de sensurerer.</article><article class="legalP" id="kapittel-6-paragraf-12-ledd-4">Ved all sensur der karakteren ikke kan påklages, skal det være to sensorer. Masteroppgaver skal vurderes av to sensorer, hvorav minst en skal være ekstern. Veilederen skal normalt være til stede, men deltar ikke i karaktersettingen.</article></article><article class="legalArticle" data-lovdata-URL="LTI/forskrift/2016-06-14-663/§47" data-name="§47" id="kapittel-6-paragraf-13"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Sensur og kunngjøring av karakter</span></h3><article class="legalP" id="kapittel-6-paragraf-13-ledd-1">Hvor lang tid sensuren kan ta følger av universitets- og høyskoleloven § 3-9 fjerde ledd. Masteroppgaver skal være sensurert innen åtte uker.</article><article class="legalP" id="kapittel-6-paragraf-13-ledd-2">Sensuren kunngjøres i StudentWeb. En student er selv ansvarlig for å gjøre seg kjent med sensuren. Ved muntlig og praktisk eksamen, skal sensuren kunngjøres for studenten muntlig eller på StudentWeb samme dag som eksamen er gjennomført.</article><article class="legalP" id="kapittel-6-paragraf-13-ledd-3">Eksamensresultater kan kunngjøres før fastsatt sensurdato. Klagefristen begynner likevel ikke å løpe før sensurdatoen.</article></article><article class="legalArticle" data-lovdata-URL="LTI/forskrift/2016-06-14-663/§48" data-name="§48" id="kapittel-6-paragraf-14"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Vurderingsskala og endelig karakter</span></h3><article class="legalP" id="kapittel-6-paragraf-14-ledd-1">Eksamen, prøve, oppgave eller annen innsats vurderes med karakteren bestått eller ikke bestått, eller etter en gradert skala med fem trinn fra A til E for bestått og F for ikke bestått, jf. lov 1. april 2005 nr. 15 om universiteter og høyskoler § 3-9. Benyttes bestått eller ikke bestått, kan grensen for bestått settes høyere enn der grensen mellom E og F ville vært. Arbeidskrav vurderes med godkjent eller ikke godkjent.</article><article class="legalP" id="kapittel-6-paragraf-14-ledd-2">Hver emnebeskrivelse skal fastsette vektingen av den enkelte delvurderingen. Når en vektet samlekarakter havner midt mellom to trinn, skal den avrundes til gunst for studenten. Deleksamener som inngår i en samlekarakter for emnet, gir først studiepoeng når samtlige deleksamener i emnet er bestått. Det skal framgå av studieplanen dersom deleksamener kreves bestått i en bestemt rekkefølge.</article><article class="legalP" id="kapittel-6-paragraf-14-ledd-3">Har en student bestått samme eksamen mer enn én gang, gjelder den beste karakteren.</article><article class="legalP" id="kapittel-6-paragraf-14-ledd-4">Gjennomføres det justerende muntlig prøve, skal den skriftlige prøven tillegges størst vekt og karaktersettes først. Den muntlige prøven kan deretter justere samlekarakteren maksimalt ett trinn opp eller ned. Vurderes den justerende muntlige prøven isolert sett til ikke bestått, må både den muntlige og den skriftlige prøven avlegges på nytt for kunne få bestått.</article></article><article class="legalArticle" data-lovdata-URL="LTI/forskrift/2016-06-14-663/§49" data-name="§49" id="kapittel-6-paragraf-15"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Klage over formelle feil ved eksamen</span></h3><article class="legalP" id="kapittel-6-paragraf-15-ledd-1">Den som har vært oppe til eksamen eller prøve, kan klage på formelle feil dersom klageretten følger av universitets- og høyskoleloven § 5-2.</article></article><article class="legalArticle" data-lovdata-URL="LTI/forskrift/2016-06-14-663/§50" data-name="§50" id="kapittel-6-paragraf-16"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Klage over karakterfastsetting – rett til begrunnelse</span></h3><article class="legalP" id="kapittel-6-paragraf-16-ledd-1">Studentenes rett til å få en begrunnelse for karakterfastsettingen og å klage på karakteren følger av universitets- og høyskoleloven § 5-3.</article><article class="legalP" id="kapittel-6-paragraf-16-ledd-2">Et krav om begrunnelse skal ikke føre til endring av karakteren. Karakteren kan likevel endres til gunst for studenten dersom det åpenbart ble gjort feil ved første gangs karakterfastsettelse.</article><article class="legalP" id="kapittel-6-paragraf-16-ledd-3">Ved gruppeeksamen kan hver student klage individuelt på karakteren dersom det ikke er fastsatt noe annet i studieplanen. En endring av karakteren etter klage gjelder bare for de studentene som har underskrevet den skriftlige klagen.</article><article class="legalP" id="kapittel-6-paragraf-16-ledd-4">Gjelder en klage en karakter som inngår i et vitnemål som er delt ut, skal vitnemålet leveres tilbake til høgskolen i påvente av ny sensur.</article></article><article class="legalArticle" data-lovdata-URL="LTI/forskrift/2016-06-14-663/§51" data-name="§51" id="kapittel-6-paragraf-17"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Fusk</span></h3><article class="legalP" id="kapittel-6-paragraf-17-ledd-1">Regler om fusk til eksamen, reaksjoner på fusk og behandlingen av saker om fusk følger av § 4-7, § 4-8 og § 4-11 i universitets- og høyskoleloven.</article><article class="legalP" id="kapittel-6-paragraf-17-ledd-2">Som fusk regnes blant annet<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-17-ledd-2-punkt-1"><article class="legalP" id="kapittel-6-paragraf-17-ledd-2-punkt-1-ledd-1">bruk av ulovlige hjelpemidler</article></article></li><li data-li-identifier="b)" data-name="b)"><article class="listArticle" id="kapittel-6-paragraf-17-ledd-2-punkt-2"><article class="legalP" id="kapittel-6-paragraf-17-ledd-2-punkt-2-ledd-1">ulovlig samarbeid mellom enkeltpersoner eller grupper</article></article></li><li data-li-identifier="c)" data-name="c)"><article class="listArticle" id="kapittel-6-paragraf-17-ledd-2-punkt-3"><article class="legalP" id="kapittel-6-paragraf-17-ledd-2-punkt-3-ledd-1">plagiat eller manglende eller feil kildebruk slik at andres tekst framstår som kandidatens egen</article></article></li><li data-li-identifier="d)" data-name="d)"><article class="listArticle" id="kapittel-6-paragraf-17-ledd-2-punkt-4"><article class="legalP" id="kapittel-6-paragraf-17-ledd-2-punkt-4-ledd-1">medvirkning til en annen kandidats fusk</article></article></li><li data-li-identifier="e)" data-name="e)"><article class="listArticle" id="kapittel-6-paragraf-17-ledd-2-punkt-5"><article class="legalP" id="kapittel-6-paragraf-17-ledd-2-punkt-5-ledd-1">kjennskap til eksamensoppgaver før eksamen starter</article></article></li><li data-li-identifier="f)" data-name="f)"><article class="listArticle" id="kapittel-6-paragraf-17-ledd-2-punkt-6"><article class="legalP" id="kapittel-6-paragraf-17-ledd-2-punkt-6-ledd-1">manipulasjon av eksamensbesvarelsen etter at den er levert</article></article></li><li data-li-identifier="g)" data-name="g)"><article class="listArticle" id="kapittel-6-paragraf-17-ledd-2-punkt-7"><article class="legalP" id="kapittel-6-paragraf-17-ledd-2-punkt-7-ledd-1">adgang til eksamen ved å ha fusket ved prøve og lignende som gir vilkår for å gå opp til eksamen</article></article></li><li data-li-identifier="h)" data-name="h)"><article class="listArticle" id="kapittel-6-paragraf-17-ledd-2-punkt-8"><article class="legalP" id="kapittel-6-paragraf-17-ledd-2-punkt-8-ledd-1">godkjenning for å delta i obligatorisk undervisning eller andre obligatoriske aktiviteter på grunnlag kandidaten vet er uriktig.</article></article></li></ul></article></article><article class="legalArticle" data-lovdata-URL="LTI/forskrift/2016-06-14-663/§52" data-name="§52" id="kapittel-6-paragraf-18"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Annullering, utestenging og bortvisning</span></h3><article class="legalP" id="kapittel-6-paragraf-18-ledd-1">Adgangen til å annullere eksamen, prøve og godkjenning og å utestenge og bortvise en student som forsettlig har forsøkt å fuske eller forsettlig eller grovt uaktsomt har fusket, følger av universitets- og høyskoleloven § 4-7 og § 4-8.</article><article class="legalP" id="kapittel-6-paragraf-18-ledd-2">Annullering etter universitets- og høyskoleloven § 4-7 teller som ett forsøk til eksamen.</article></article><article class="legalArticle" data-lovdata-URL="LTI/forskrift/2016-06-14-663/§53" data-name="§53" id="kapittel-6-paragraf-19"><h3 class="legalArticleHeader"><span class="legalArticleValue">§ 53</span>. <span class="legalArticleTitle">Privatister</span></h3><article class="legalP" id="kapittel-6-paragraf-19-ledd-1">Med privatist menes den som går opp til eksamen etter universitets- og høyskoleloven § 3-10 uten å være tatt opp som student ved NLA Høgskolen.</article><article class="legalP" id="kapittel-6-paragraf-19-ledd-2">En privatist har bare rett til å delta i offentlige forelesninger og til å gå opp til eksamen.</article><article class="legalP" id="kapittel-6-paragraf-19-ledd-3">En privatist skal melde seg opp til eksamen innen de fastsatte fristene for å få rett til eksamen. Oppmeldingen skal dokumentere generell og eventuell spesiell studiekompetanse.</article><article class="legalP" id="kapittel-6-paragraf-19-ledd-4">En privatist skal betale semesteravgift og fastsatt vederlag for privatisteksamen innen fastsatt frist. Vederlaget består av egenbetaling og vederlag for kostnader til eksamen.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2016-06-14-663/KAPITTEL_7"><h2>Kapittel 7. Veiledet praksis</h2><article class="legalArticle" data-lovdata-URL="LTI/forskrift/2016-06-14-663/§54" data-name="§54" id="kapittel-7-paragraf-1"><h3 class="legalArticleHeader"><span class="legalArticleValue">§ 54</span>. <span class="legalArticleTitle">Vurdering av praksis</span></h3><article class="legalP" id="kapittel-7-paragraf-1-ledd-1">Praksis vurderes med bestått eller ikke bestått, eller en gradert karakterskala. Er praksis et obligatorisk arbeidskrav, vurderes perioden som godkjent eller ikke godkjent. Kravet til å være til stede, arbeidskrav og vurderingsformen skal framgå av studieplanen. Studieplanen skal inkludere bestemmelser fra en eventuell nasjonal rammeplan.</article><article class="legalP" id="kapittel-7-paragraf-1-ledd-2">En student har rett til jevnlig veiledning og tilbakemelding, slik at han eller hun er orientert om hvordan han eller hun fungerer i forhold til læringsutbyttebeskrivelsen for praksisperioden.</article><article class="legalP" id="kapittel-7-paragraf-1-ledd-3">Dersom det på et tidspunkt i en veiledet praksisperiode kan være tvil om studenten vil kunne bestå eller få godkjent praksis, skal studenten kalles inn til et møte mellom de berørte partene. Studenten skal i møtet gis skriftlig melding om at det er tvil om studenten vil kunne bestå eller få godkjent praksis. Møtet skal avholdes seinest tre uker før praksisperioden avsluttes og uansett på et tidspunkt som gir studenten mulighet til å vise tilfredsstillende praksis den siste delen av perioden for å bestå eller få godkjent praksisen. Er praksisperioden på fem uker eller mindre, skal møtet holdes halvveis i perioden.</article><article class="legalP" id="kapittel-7-paragraf-1-ledd-4">Dersom det etter varslingstidspunktet oppstår forhold som er av en slik art at det utvilsomt ville føre til at praksisperioden ble underkjent dersom det hadde oppstått tidligere, skal det likevel kunne føre til at praksisperioden blir vurdert til ikke bestått eller ikke godkjent.</article><article class="legalP" id="kapittel-7-paragraf-1-ledd-5">Nærmere bestemmelser gis i studieplanen.</article></article><article class="legalArticle" data-lovdata-URL="LTI/forskrift/2016-06-14-663/§55" data-name="§55" id="kapittel-7-paragraf-2"><h3 class="legalArticleHeader"><span class="legalArticleValue">§ 55</span>. <span class="legalArticleTitle">Ikke bestått praksis. Antall forsøk</span></h3><article class="legalP" id="kapittel-7-paragraf-2-ledd-1">Dersom en praksisperiode blir vurdert til ikke bestått eller ikke godkjent, skal hele praksisperioden tas om igjen så framt ikke annet er bestemt i studieplanen eller emnebeskrivelsen.</article><article class="legalP" id="kapittel-7-paragraf-2-ledd-2">Får studenten vurdert samme praksisperiode til ikke bestått eller ikke godkjent to ganger, skal studiet normalt avbrytes. Dersom det foreligger særskilte grunner, kan studenten søke om å få tilrettelagt en tredje og siste praksisperiode dersom studiet ikke har rammeplan eller studieplan som hindrer dette.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2016-06-14-663/KAPITTEL_8"><h2>Kapittel 8. Utfyllende regler. Ikrafttredelse</h2><article class="legalArticle" data-lovdata-URL="LTI/forskrift/2016-06-14-663/§56" data-name="§56" id="kapittel-8-paragraf-1"><h3 class="legalArticleHeader"><span class="legalArticleValue">§ 56</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-1-ledd-1">Forskriften trer i kraft 1. august 2016. Fra samme dato oppheves<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">forskrift 27. januar 2011 nr. 999 om studier ved NLA Høgskolen</article></article></li><li data-li-identifier="b)" data-name="b)"><article class="listArticle" id="kapittel-8-paragraf-1-ledd-1-punkt-2"><article class="legalP" id="kapittel-8-paragraf-1-ledd-1-punkt-2-ledd-1">forskrift 9. desember 2005 nr. 1792 om studier og eksamen ved Mediehøgskolen Gimlekollen</article></article></li><li data-li-identifier="c)" data-name="c)"><article class="listArticle" id="kapittel-8-paragraf-1-ledd-1-punkt-3"><article class="legalP" id="kapittel-8-paragraf-1-ledd-1-punkt-3-ledd-1">forskrift 12. juni 2007 nr. 1106 om bachelorgrad ved Mediehøgskolen Gimlekollen</article></article></li><li data-li-identifier="d)" data-name="d)"><article class="listArticle" id="kapittel-8-paragraf-1-ledd-1-punkt-4"><article class="legalP" id="kapittel-8-paragraf-1-ledd-1-punkt-4-ledd-1">forskrift 10. mars 2006 nr. 338 om lokalt opptak og rangering av søkere til videreutdanninger ved Mediehøgskolen Gimlekollen</article></article></li><li data-li-identifier="e)" data-name="e)"><article class="listArticle" id="kapittel-8-paragraf-1-ledd-1-punkt-5"><article class="legalP" id="kapittel-8-paragraf-1-ledd-1-punkt-5-ledd-1">forskrift 15. juni 2011 nr. 1531 om studier og eksamen ved Høgskolen i Staffeldtsgate.</article></article></li></ul></article></article></section></main></body></html>