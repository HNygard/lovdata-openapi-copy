<!DOCTYPE html><html lang="no"><head><title>Forskrift om endring i forskrift om forvaltning av rovvilt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-20-725</dd><dt class="dokid">DokumentID</dt><dd class="dokid">LTI/forskrift/2016-06-20-725</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 9 s 1391</dd><dt class="dateInForce">I kraft fra</dt><dd class="dateInForce">2016-06-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-03-18-242</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2005-03-18-242/§20</li></ul></dd><dt class="dateOfPublication">Kunngjort</dt><dd class="dateOfPublication">2016-06-21 16:00</dd><dt class="journalNumber">Journalnummer</dt><dd class="journalNumber">2016-0642</dd><dt class="titleShort">Korttittel</dt><dd class="titleShort">Endr. i rovviltforskriften</dd><dt class="title">Tittel</dt><dd class="title">Forskrift om endring i forskrift om forvaltning av rovvilt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 20. juni 2016 med hjemmel i forskrift 18. mars 2005 nr. 242 om forvaltning av rovvilt § 20.</dd><dt class="refid">RefID</dt><dd class="refid">forskrift/2016-06-20-725</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forvaltning av rovvilt<ul class="tocSubUl"><li>I</li><li>II</li><li>Endringer i kommentarene til forskriften</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-20-725" id="dokument"><h1>Forskrift om endring i forskrift om forvaltning av rovvilt</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-20-725/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. mars 2005 nr. 242 om forvaltning av rovvilt gjøres følgende endringer:</article> <article class="defaultP" margin-top="true">§ 2 bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Ulvesone:</i> Østfold, Oslo, Akershus med unntak av kommunene Hurdal, Eidsvoll, Nannestad, Ullensaker, Skedsmo og Gjerdrum, de deler som ligger vest for Glomma av kommunene Nes, Sørum og Fet, samt Nittedal øst for Nitelva, Hedmark med unntak av kommunene Nord-Odal, Stange, Hamar, Løten, Ringsaker, Stor-Elvdal, Rendalen, Engerdal, Folldal, Alvdal, Tynset, Tolga og Os, de deler som ligger vest for Glomma av kommunene Åsnes, Våler, Elverum, Åmot, Kongsvinger, Grue og Sør-Odal, samt de deler av Trysil kommune som ligger nord for en rett linje fra der Senna renner ut i Trysilelva til der kommunegrensen mellom Trysil og Engerdal gjør en vinkel ved Litlskorhøa.</article></article></li></ul></article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-2">I Norge skal det årlig være 65 ynglinger av gaupe, 39 ynglinger av jerv og 13 ynglinger av bjørn. Det skal være 4–6 årlige ynglinger av ulv. 3 av disse skal ha skjedd i revir som i sin helhet ligger i Norge. Ynglinger utenfor ulvesonen skal medregnes. Der en del av reviret ligger i Sverige skal en yngling medregnes med en faktor på 0,5.</article> <article class="defaultP" margin-top="true">§ 4 bokstav d og e skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Region 4 – Østfold, Akershus og Oslo:</i> 6 ynglinger av gaupe, samt, i samarbeid med region 5, 4–6 årlige ynglinger av ulv hvorav 3 skal ha skjedd i revir som i sin helhet ligger i Norge</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Region 5 – Hedmark:</i> 10 ynglinger av gaupe, 5 ynglinger av jerv og 3 ynglinger av bjørn, samt, i samarbeid med region 4, 4–6 årlige ynglinger av ulv hvorav 3 skal ha skjedd i revir som i sin helhet ligger i Norge</article></article></li></ul></article> <article class="defaultP" margin-top="true">§ 7 tredje ledd oppheves.</article> <article class="defaultP" margin-top="true">§ 10 femte ledd bokstav d og e skal lyde: <table><tbody><tr><td data-text-align="left" data-vertical-align="top">d) ulv innenfor ulvesonen</td><td data-text-align="left" data-vertical-align="top">1. januar til og med 15. februar</td></tr><tr><td data-text-align="left" data-vertical-align="top">e) ulv utenfor ulvesonen</td><td data-text-align="left" data-vertical-align="top">1. oktober til og med 31. mars</td></tr></tbody></table></article> <article class="defaultP" margin-top="true">Uttrykket «Direktoratet for naturforvaltning» endres til «Miljødirektoratet» i følgende bestemmelser:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">§ 5 femte ledd</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">§ 6 annet ledd</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">§ 9 første ledd</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">§ 13 overskriften, første, fjerde og femte ledd</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">§ 14 første ledd</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">§ 18 første ledd</article></article></li><li data-li-identifier="7." data-name="7."><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">§ 19.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-20-725/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2016-06-20-725/KAPITTEL_3"><h2>Endringer i kommentarene til forskriften</h2><article class="defaultP">I kommentarene til forskrift 18. mars 2005 nr. 242 om forvaltning av rovvilt gjøres følgende endringer:</article> <article class="defaultP" margin-top="true">Kommentarene til § 3 første ledd skal lyde:</article><article class="legalP" id="kapittel-3-ledd-1">Det er Stortinget som har fastsatt de nasjonale bestandsmålene, jf. Innst.S.nr. 174 (2003–2004). Bestandsmålet for ulv følger av Innst.330 S (2015–2016) og Stortingets vedtak 6. juni 2016. De nasjonale bestandsmålene skal bidra til å sikre en bærekraftig forvaltning av rovvilt. Disse bestandsmålene er innarbeidet i forskriftens første ledd.</article><article class="legalP" id="kapittel-3-ledd-2">At bestandsmålet for ulv er fastsatt som et intervallmål på 4–6 årlige ynglinger av ulv (der 3 ynglinger skal være helnorske) gir forvaltningsmyndighetene et ekstra handlingsrom når vedtak om uttak skal fattes. Forhold som omfanget av ulovlig felling og innavlsnivå vil være viktige i vurderingen av om man skal legge seg høyt eller lavt innenfor intervallet. Intervallmålet vil også gjøre det enklere med dialog og samarbeid med svenske myndigheter om forvaltning av ulv i grenserevir.</article><article class="legalP" id="kapittel-3-ledd-3">Uavhengig av bestandsmålet må imidlertid de alminnelige vilkårene for felling være oppfylt, dvs. at felling bare tillates dersom det er et skadepotensial, felling ikke truer bestandens overlevelse og det ikke finnes noen annen tilfredsstillende løsning.</article><article class="legalP" id="kapittel-3-ledd-4">At ynglinger utenfor ulvesonen skal medregnes, innebærer at også ynglinger utenfor ulvesonen skal tas med når man vurderer om bestandsmålet er nådd. Der en del av reviret ligger i Sverige skal en yngling medregnes med en faktor på 0,5. I tråd med felles skandinavisk metodikk siktes det her til ulverevir med tilhold på tvers av riksgrensen. Det er ingen krav til den nærmere fordelingen av reviret på hhv. norsk og svensk territorium.</article><article class="legalP" id="kapittel-3-ledd-5">Det er Nasjonalt overvåkingsprogram for rovvilt som definerer den geografiske utbredelsen av et ulverevir.</article><article class="legalP" id="kapittel-3-ledd-6">Som tidligere skal man søke å oppnå bestandsmålet for ulv innenfor ulvesonen. Både innenfor og utenfor ulvesonen kan felling skje dersom det er et skadepotensial, felling ikke truer bestandens overlevelse og det ikke finnes noen annen tilfredsstillende løsning. Terskelen for felling innenfor forvaltningsområdet vil imidlertid være høyere enn utenfor forvaltningsområdet.</article><article class="legalP" id="kapittel-3-ledd-7">Når bestandsmålet for ulv er nådd, dvs. når det foreligger minst 4 ynglinger av ulv, der ynglinger i grenserevir teller med en faktor på 0,5, og revirene for minst 3 av disse i sin helhet ligger i Norge, har rovviltnemndene myndighet til å fatte vedtak om kvote for skadefelling eller lisensfelling av ulv, jf. forskriften § 7, § 8 og § 10.</article><article class="legalP" id="kapittel-3-ledd-8">Hvorvidt bestandsmålet er nådd, skal i likhet med i dag baseres på det faktiske antall ynglinger hvert år. Som i dag er det den endelige statusrapporten fra Nasjonalt overvåkingsprogram for rovvilt som er avgjørende for om bestandsmålet er nådd og om nemndene har myndighet eller ikke. Endelig statusrapport for ulv i Norge skal foreligge 1. juni hvert år. Statusrapporten viser bestandstallene for foregående år.</article> <article class="defaultP" margin-top="true">Kommentarene til § 7 andre ledd andre avsnitt skal lyde:</article><article class="legalP" id="kapittel-3-ledd-9">For ulv vil dette innebære at rovviltnemnden ikke kan fatte vedtak om felling innenfor en familiegruppe eller et revirmarkerende par dersom den «norske» del av ulvebestanden ikke består av mer enn tre helnorske familiegrupper/revirmarkerende par og fire familiegrupper/revirmarkerende par totalt inkludert grenserevir. Om det i tillegg til disse familiegruppene eller revirmarkerende parene er dokumentert ytterligere revirmarkerende par eller familiegrupper som forventes å bringe antallet ynglinger over det nasjonale måltallet, må rovviltnemndene drøfte seg frem til i hvilken grad det skal tillates en ny etablering kontra å beholde de eksisterende familiegruppene eller revirmarkerende parene som grunnlaget for neste yngling.</article> <article class="defaultP" margin-top="true">Kommentarene til § 7 tredje ledd skal lyde:</article><article class="legalP" id="kapittel-3-ledd-10">Tidligere har en rovviltnemnd ikke hatt myndighet til å fatte vedtak om kvote for felling som berører familiegruppe eller revirmarkerende par av ulv der deler av reviret ligger i Sverige. Dette er endret, slik at rovviltnemndene nå har slik myndighet. Vedtak om kvote for felling som berører grenserevir kan bare fattes etter at det har vært kontakt med svenske myndigheter der man søker å komme til enighet om felling av slike ulverevir, basert på best tilgjengelig kunnskap. Nærmere retningslinjer for dialogen mellom nemndene og svenske myndigheter vil bli utarbeidet.</article> <article class="defaultP" margin-top="true">Uttrykket «Direktoratet for naturforvaltning» skal endres til «Miljødirektoratet» i kommentarene til følgende bestemmelser:<ul class="defaultList"><li data-li-identifier="1." data-name="1."><article class="listArticle" id="kapittel-3-ledd-10-punkt-1"><article class="legalP" id="kapittel-3-ledd-10-punkt-1-ledd-1">§ 3</article></article></li><li data-li-identifier="2." data-name="2."><article class="listArticle" id="kapittel-3-ledd-10-punkt-2"><article class="legalP" id="kapittel-3-ledd-10-punkt-2-ledd-1">§ 5</article></article></li><li data-li-identifier="3." data-name="3."><article class="listArticle" id="kapittel-3-ledd-10-punkt-3"><article class="legalP" id="kapittel-3-ledd-10-punkt-3-ledd-1">§ 6</article></article></li><li data-li-identifier="4." data-name="4."><article class="listArticle" id="kapittel-3-ledd-10-punkt-4"><article class="legalP" id="kapittel-3-ledd-10-punkt-4-ledd-1">§ 7</article></article></li><li data-li-identifier="5." data-name="5."><article class="listArticle" id="kapittel-3-ledd-10-punkt-5"><article class="legalP" id="kapittel-3-ledd-10-punkt-5-ledd-1">§ 9</article></article></li><li data-li-identifier="6." data-name="6."><article class="listArticle" id="kapittel-3-ledd-10-punkt-6"><article class="legalP" id="kapittel-3-ledd-10-punkt-6-ledd-1">§ 10</article></article></li><li data-li-identifier="7." data-name="7."><article class="listArticle" id="kapittel-3-ledd-10-punkt-7"><article class="legalP" id="kapittel-3-ledd-10-punkt-7-ledd-1">§ 13</article></article></li><li data-li-identifier="8." data-name="8."><article class="listArticle" id="kapittel-3-ledd-10-punkt-8"><article class="legalP" id="kapittel-3-ledd-10-punkt-8-ledd-1">§ 18</article></article></li><li data-li-identifier="9." data-name="9."><article class="listArticle" id="kapittel-3-ledd-10-punkt-9"><article class="legalP" id="kapittel-3-ledd-10-punkt-9-ledd-1">§ 20.</article></article></li></ul></article> <article class="defaultP" margin-top="true">Uttrykket «forvaltningsområdet for ynglende ulv» skal endres til «ulvesonen» i kommentarene til følgende bestemmelser:<ul class="defaultList"><li data-li-identifier="1." data-name="1."><article class="listArticle" id="kapittel-3-ledd-10-punkt-10"><article class="legalP" id="kapittel-3-ledd-10-punkt-10-ledd-1">§ 10</article></article></li><li data-li-identifier="2." data-name="2."><article class="listArticle" id="kapittel-3-ledd-10-punkt-11"><article class="legalP" id="kapittel-3-ledd-10-punkt-11-ledd-1">§ 13.</article></article></li></ul></article></section></main></body></html>