<!DOCTYPE html><html lang="no"><head><title>Forskrift om registre for administrering og samordning av syketransport (syketransportregisterforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-03-573</dd><dt class="dokid">DokumentID</dt><dd class="dokid">LTI/forskrift/2016-06-03-573</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 7 s 1197</dd><dt class="dateInForce">I kraft fra</dt><dd class="dateInForce">2016-06-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-18-1640</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2014-06-20-42/§11</li><li>lov/2014-06-20-42/§14</li><li>lov/2014-06-20-42/§18</li><li>lov/2014-06-20-42/§22</li><li>lov/2014-06-20-42/§23</li><li>lov/2014-06-20-42/§25</li><li>lov/2014-06-20-42/§30</li></ul></dd><dt class="dateOfPublication">Kunngjort</dt><dd class="dateOfPublication">2016-06-06 14:40</dd><dt class="journalNumber">Journalnummer</dt><dd class="journalNumber">2016-0488</dd><dt class="titleShort">Korttittel</dt><dd class="titleShort">Syketransportregisterforskriften</dd><dt class="title">Tittel</dt><dd class="title">Forskrift om registre for administrering og samordning av syketransport (syketransportregisterforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 3. juni 2016 med hjemmel i lov 20. juni 2014 nr. 42 om behandling av helseopplysninger ved ytelse av helsehjelp (pasientjournalloven) § 11 første ledd, § 14 andre ledd, § 18 tredje ledd, § 22 fjerde ledd, § 23 tredje ledd, § 25 tredje ledd og § 30 femte ledd. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2016-06-03-573</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registre for administrering og samordning av syketransport (syketransportregisterforskriften)<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Formål med registrene</li><li>§ 4. Forbud mot bruk</li><li>§ 5. Databehandlingsansvarlig og databehandler</li><li>§ 6. Opplysninger i Direkteoppgjørsregisteret</li><li>§ 7. Opplysninger i Enkeltoppgjørsregisteret</li><li>§ 8. Registrertes rett til informasjon og innsyn</li></ul></li><li>Kapittel 2. Innsending og behandling av opplysninger i Enkeltoppgjørsregisteret og i Direkteoppgjørsregisteret, kvalitetskontroll mv.<ul class="tocSubUl"><li>§ 9. Plikt til å sende inn opplysninger til Direkteoppgjørsregisteret</li><li>§ 10. Plikt til å sende inn opplysninger til Enkeltoppgjørsregisteret</li><li>§ 11. Annen innsending av opplysninger til Enkeltoppgjørsregisteret og Direkteoppgjørsregisteret</li><li>§ 12. Mottakers ansvar for kvalitetskontroll</li><li>§ 13. Utlevering av opplysninger til transportør</li><li>§ 14. Plikt til å sende inn opplysninger til Egenandelsregisteret</li><li>§ 15. Frist for å sende inn opplysninger til Egenandelsregisteret</li><li>§ 16. Sammenstilling</li></ul></li><li>Kapittel 3. Taushetsplikt, informasjonssikkerhet, internkontroll, lagring og sletting av opplysninger<ul class="tocSubUl"><li>§ 17. Taushetsplikt</li><li>§ 18. Informasjonssikkerhet</li><li>§ 19. Plikt til internkontroll</li><li>§ 20. Internkontrollens innhold</li><li>§ 21. Lagring og sletting av opplysninger</li></ul></li><li>Kapittel 4. Avsluttende bestemmelser<ul class="tocSubUl"><li>§ 22. Straff</li><li>§ 23. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-03-573" id="dokument"><h1>Forskrift om registre for administrering og samordning av syketransport (syketransportregisterforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2016-06-03-573/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2016-06-03-573/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder Enkeltoppgjørsregisteret og Direkteoppgjørsregisteret, og gir regler om innsamling og øvrig behandling av helseopplysninger i registrene.</article></article><article class="legalArticle" data-lovdata-URL="LTI/forskrift/2016-06-03-573/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-punkt-1"><article class="legalP" id="kapittel-1-paragraf-2-punkt-1-ledd-1"><i>Direkteoppgjørsregisteret:</i> register som inneholder relevante og nødvendige opplysninger for administrering og samordning av syketransport der pasienten reiser på rekvisisjon, og helseforetakene dekker utgiftene ved direkteoppgjør til transportør.</article></article></li><li data-li-identifier="2." data-name="2."><article class="listArticle" id="kapittel-1-paragraf-2-punkt-2"><article class="legalP" id="kapittel-1-paragraf-2-punkt-2-ledd-1"><i>Enkeltoppgjørsregisteret:</i> registre som inneholder relevante og nødvendige opplysninger for administrering og samordning av syketransport der pasienten reiser uten rekvisisjon, og helseforetakene mottar krav om dekning av utgifter, jf. syketransportforskriften.</article></article></li><li data-li-identifier="3." data-name="3."><article class="listArticle" id="kapittel-1-paragraf-2-punkt-3"><article class="legalP" id="kapittel-1-paragraf-2-punkt-3-ledd-1"><i>Transportør:</i> den som på helseforetakets regning utfører transport av pasienten til undersøkelse eller behandling i kommune- og spesialisthelsetjenesten, jf. spesialisthelsetjenesteloven § 2-1a nr. 6.</article></article></li></ul></article><article class="legalArticle" data-lovdata-URL="LTI/forskrift/2016-06-03-573/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Formål med registrene</span></h3><article class="legalP" id="kapittel-1-paragraf-3-ledd-1">Formålet med Enkeltoppgjørsregisteret og Direkteoppgjørsregisteret for syketransport er å gi grunnlag for administrering og samordning av transport til undersøkelse eller behandling i kommune og spesialisthelsetjenesten. Administrering omfatter også saksbehandling, refusjon av krav om dekning og oppgjør av slike transportutgifter. Opplysninger i registeret kan brukes som grunnlag for utarbeidelse av statistikk og til forskning som har hjemmel i lov.</article></article><article class="legalArticle" data-lovdata-URL="LTI/forskrift/2016-06-03-573/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot bruk</span></h3><article class="legalP" id="kapittel-1-paragraf-4-ledd-1">Helseopplysninger i Enkeltoppgjørsregisteret og i Direkteoppgjørsregisteret kan ikke brukes til andre formål enn det som følger av § 3.</article></article><article class="legalArticle" data-lovdata-URL="LTI/forskrift/2016-06-03-573/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Databehandlingsansvarlig og databehandler</span></h3><article class="legalP" id="kapittel-1-paragraf-5-ledd-1">Helseforetakenes senter for pasientreiser ANS er databehandlingsansvarlig for behandling av helseopplysninger i Enkeltoppgjørsregisteret og i Direkteoppgjørsregisteret.</article><article class="legalP" id="kapittel-1-paragraf-5-ledd-2">Databehandlingsansvarlig kan inngå avtale med databehandler om behandling av opplysningene, jf. personopplysningsloven § 15.</article></article><article class="legalArticle" data-lovdata-URL="LTI/forskrift/2016-06-03-573/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opplysninger i Direkteoppgjørsregisteret</span></h3><article class="legalP" id="kapittel-1-paragraf-6-ledd-1">Direkteoppgjørsregisteret kan uten samtykke fra den registrerte inneholde følgende opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">pasientens navn</article></article></li><li data-li-identifier="2." data-name="2."><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">fødselsnummer eller annet entydig identifikasjonsnummer</article></article></li><li data-li-identifier="3." data-name="3."><article class="listArticle" id="kapittel-1-paragraf-6-ledd-1-punkt-3"><article class="legalP" id="kapittel-1-paragraf-6-ledd-1-punkt-3-ledd-1">hvor og når pasienten skal hentes og bringes</article></article></li><li data-li-identifier="4." data-name="4."><article class="listArticle" id="kapittel-1-paragraf-6-ledd-1-punkt-4"><article class="legalP" id="kapittel-1-paragraf-6-ledd-1-punkt-4-ledd-1">dato og tid for behandling, eventuelt når pasienten er klar til å hentes etter behandling</article></article></li><li data-li-identifier="5." data-name="5."><article class="listArticle" id="kapittel-1-paragraf-6-ledd-1-punkt-5"><article class="legalP" id="kapittel-1-paragraf-6-ledd-1-punkt-5-ledd-1">pasientens hjemkommune</article></article></li><li data-li-identifier="6." data-name="6."><article class="listArticle" id="kapittel-1-paragraf-6-ledd-1-punkt-6"><article class="legalP" id="kapittel-1-paragraf-6-ledd-1-punkt-6-ledd-1">kontakttelefonnummer</article></article></li><li data-li-identifier="7." data-name="7."><article class="listArticle" id="kapittel-1-paragraf-6-ledd-1-punkt-7"><article class="legalP" id="kapittel-1-paragraf-6-ledd-1-punkt-7-ledd-1">reisemåte</article></article></li><li data-li-identifier="8." data-name="8."><article class="listArticle" id="kapittel-1-paragraf-6-ledd-1-punkt-8"><article class="legalP" id="kapittel-1-paragraf-6-ledd-1-punkt-8-ledd-1">eventuelle særskilte transportbehov</article></article></li><li data-li-identifier="9." data-name="9."><article class="listArticle" id="kapittel-1-paragraf-6-ledd-1-punkt-9"><article class="legalP" id="kapittel-1-paragraf-6-ledd-1-punkt-9-ledd-1">hvilket beløp pasienten skal betale i egenandel</article></article></li><li data-li-identifier="10." data-name="10."><article class="listArticle" id="kapittel-1-paragraf-6-ledd-1-punkt-10"><article class="legalP" id="kapittel-1-paragraf-6-ledd-1-punkt-10-ledd-1">om pasienten har frikort ved reisetidspunktet</article></article></li><li data-li-identifier="11." data-name="11."><article class="listArticle" id="kapittel-1-paragraf-6-ledd-1-punkt-11"><article class="legalP" id="kapittel-1-paragraf-6-ledd-1-punkt-11-ledd-1">om pasienten har en annen fritaksgrunn for egenandel enn frikort</article></article></li><li data-li-identifier="12." data-name="12."><article class="listArticle" id="kapittel-1-paragraf-6-ledd-1-punkt-12"><article class="legalP" id="kapittel-1-paragraf-6-ledd-1-punkt-12-ledd-1">om pasienten har ledsager(e)</article></article></li><li data-li-identifier="13." data-name="13."><article class="listArticle" id="kapittel-1-paragraf-6-ledd-1-punkt-13"><article class="legalP" id="kapittel-1-paragraf-6-ledd-1-punkt-13-ledd-1">om fritt behandlingsvalg er benyttet eller ikke</article></article></li><li data-li-identifier="14." data-name="14."><article class="listArticle" id="kapittel-1-paragraf-6-ledd-1-punkt-14"><article class="legalP" id="kapittel-1-paragraf-6-ledd-1-punkt-14-ledd-1">hvem som har rekvirert reisen</article></article></li><li data-li-identifier="15." data-name="15."><article class="listArticle" id="kapittel-1-paragraf-6-ledd-1-punkt-15"><article class="legalP" id="kapittel-1-paragraf-6-ledd-1-punkt-15-ledd-1">behandlerens navn og behandlingsstedets navn og adresse</article></article></li><li data-li-identifier="16." data-name="16."><article class="listArticle" id="kapittel-1-paragraf-6-ledd-1-punkt-16"><article class="legalP" id="kapittel-1-paragraf-6-ledd-1-punkt-16-ledd-1">behandlerens bekreftelse på at det er medisinske eller behandlingsmessige grunner til at pasienten må benytte egen bil eller drosje i stedet for kollektivtilbud</article></article></li><li data-li-identifier="17." data-name="17."><article class="listArticle" id="kapittel-1-paragraf-6-ledd-1-punkt-17"><article class="legalP" id="kapittel-1-paragraf-6-ledd-1-punkt-17-ledd-1">opplysninger om at pasienten har takket nei til tilbud om reise fra helseforetaket eller transportør helseforetaket har avtale med.</article></article></li></ul></article><article class="legalP" id="kapittel-1-paragraf-6-ledd-2">Opplysninger om fritaksgrunn, jf. første ledd nr. 11, kan ikke registreres uten samtykke fra den registrerte.</article><article class="legalP" id="kapittel-1-paragraf-6-ledd-3">Opplysninger som nevnt i første ledd kan bare behandles i den grad det er nødvendig og relevant for å nå formålet med Direkteoppgjørsregisteret.</article></article><article class="legalArticle" data-lovdata-URL="LTI/forskrift/2016-06-03-573/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opplysninger i Enkeltoppgjørsregisteret</span></h3><article class="legalP" id="kapittel-1-paragraf-7-ledd-1">Enkeltoppgjørsregisteret kan uten samtykke fra den registrerte inneholde følgende opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-7-ledd-1-punkt-1"><article class="legalP" id="kapittel-1-paragraf-7-ledd-1-punkt-1-ledd-1">pasientens navn</article></article></li><li data-li-identifier="2." data-name="2."><article class="listArticle" id="kapittel-1-paragraf-7-ledd-1-punkt-2"><article class="legalP" id="kapittel-1-paragraf-7-ledd-1-punkt-2-ledd-1">fødselsnummer eller annet entydig identifikasjonsnummer</article></article></li><li data-li-identifier="3." data-name="3."><article class="listArticle" id="kapittel-1-paragraf-7-ledd-1-punkt-3"><article class="legalP" id="kapittel-1-paragraf-7-ledd-1-punkt-3-ledd-1">krav fra pasienten</article></article></li><li data-li-identifier="4." data-name="4."><article class="listArticle" id="kapittel-1-paragraf-7-ledd-1-punkt-4"><article class="legalP" id="kapittel-1-paragraf-7-ledd-1-punkt-4-ledd-1">hvor og når pasienten har reist</article></article></li><li data-li-identifier="5." data-name="5."><article class="listArticle" id="kapittel-1-paragraf-7-ledd-1-punkt-5"><article class="legalP" id="kapittel-1-paragraf-7-ledd-1-punkt-5-ledd-1">behandlerens navn og behandlingsstedets navn og adresse</article></article></li><li data-li-identifier="6." data-name="6."><article class="listArticle" id="kapittel-1-paragraf-7-ledd-1-punkt-6"><article class="legalP" id="kapittel-1-paragraf-7-ledd-1-punkt-6-ledd-1">dato og tid for behandling</article></article></li><li data-li-identifier="7." data-name="7."><article class="listArticle" id="kapittel-1-paragraf-7-ledd-1-punkt-7"><article class="legalP" id="kapittel-1-paragraf-7-ledd-1-punkt-7-ledd-1">andre forhold opplyst av pasienten som er relevante for behandlingen av krav om refusjon, så som spesielle hjelpemidler i forbindelse med transporten</article></article></li><li data-li-identifier="8." data-name="8."><article class="listArticle" id="kapittel-1-paragraf-7-ledd-1-punkt-8"><article class="legalP" id="kapittel-1-paragraf-7-ledd-1-punkt-8-ledd-1">om pasienten har frikort eller ikke</article></article></li><li data-li-identifier="9." data-name="9."><article class="listArticle" id="kapittel-1-paragraf-7-ledd-1-punkt-9"><article class="legalP" id="kapittel-1-paragraf-7-ledd-1-punkt-9-ledd-1">om pasienten har andre grunner for fritak for egenandel enn frikort</article></article></li><li data-li-identifier="10." data-name="10."><article class="listArticle" id="kapittel-1-paragraf-7-ledd-1-punkt-10"><article class="legalP" id="kapittel-1-paragraf-7-ledd-1-punkt-10-ledd-1">om fritt behandlingsvalg er benyttet eller ikke</article></article></li><li data-li-identifier="11." data-name="11."><article class="listArticle" id="kapittel-1-paragraf-7-ledd-1-punkt-11"><article class="legalP" id="kapittel-1-paragraf-7-ledd-1-punkt-11-ledd-1">krav fra ledsager(e) og/eller pårørende</article></article></li><li data-li-identifier="12." data-name="12."><article class="listArticle" id="kapittel-1-paragraf-7-ledd-1-punkt-12"><article class="legalP" id="kapittel-1-paragraf-7-ledd-1-punkt-12-ledd-1">om det er behov for ledsager(e)</article></article></li><li data-li-identifier="13." data-name="13."><article class="listArticle" id="kapittel-1-paragraf-7-ledd-1-punkt-13"><article class="legalP" id="kapittel-1-paragraf-7-ledd-1-punkt-13-ledd-1">hvilket beløp som kreves refundert og hvilken refusjon som blir innvilget</article></article></li><li data-li-identifier="14." data-name="14."><article class="listArticle" id="kapittel-1-paragraf-7-ledd-1-punkt-14"><article class="legalP" id="kapittel-1-paragraf-7-ledd-1-punkt-14-ledd-1">kontonummer som refusjon skal utbetales til</article></article></li><li data-li-identifier="15." data-name="15."><article class="listArticle" id="kapittel-1-paragraf-7-ledd-1-punkt-15"><article class="legalP" id="kapittel-1-paragraf-7-ledd-1-punkt-15-ledd-1">vedtaksdato</article></article></li><li data-li-identifier="16." data-name="16."><article class="listArticle" id="kapittel-1-paragraf-7-ledd-1-punkt-16"><article class="legalP" id="kapittel-1-paragraf-7-ledd-1-punkt-16-ledd-1">at stønad til helsehjelp er gitt med hjemmel i folketrygdloven § 5-24a</article></article></li><li data-li-identifier="17." data-name="17."><article class="listArticle" id="kapittel-1-paragraf-7-ledd-1-punkt-17"><article class="legalP" id="kapittel-1-paragraf-7-ledd-1-punkt-17-ledd-1">det nærmeste aktuelle behandlingsstedet for pasienten i Norge</article></article></li><li data-li-identifier="18." data-name="18."><article class="listArticle" id="kapittel-1-paragraf-7-ledd-1-punkt-18"><article class="legalP" id="kapittel-1-paragraf-7-ledd-1-punkt-18-ledd-1">hvilke reise- og oppholdsutgifter pasienten ville hatt dersom helsehjelpen hadde vært mottatt ved det nærmeste aktuelle behandlingsstedet</article></article></li><li data-li-identifier="19." data-name="19."><article class="listArticle" id="kapittel-1-paragraf-7-ledd-1-punkt-19"><article class="legalP" id="kapittel-1-paragraf-7-ledd-1-punkt-19-ledd-1">hvilke transportmiddel som legges til grunn ved beregningen av refusjonen</article></article></li><li data-li-identifier="20." data-name="20."><article class="listArticle" id="kapittel-1-paragraf-7-ledd-1-punkt-20"><article class="legalP" id="kapittel-1-paragraf-7-ledd-1-punkt-20-ledd-1">behandlerens bekreftelse på at det er medisinske eller behandlingsmessige grunner til at pasienten må benytte egen bil eller drosje i stedet for kollektivtilbud</article></article></li><li data-li-identifier="21." data-name="21."><article class="listArticle" id="kapittel-1-paragraf-7-ledd-1-punkt-21"><article class="legalP" id="kapittel-1-paragraf-7-ledd-1-punkt-21-ledd-1">om behandleren får refusjon fra HELFO for helsehjelpen</article></article></li><li data-li-identifier="22." data-name="22."><article class="listArticle" id="kapittel-1-paragraf-7-ledd-1-punkt-22"><article class="legalP" id="kapittel-1-paragraf-7-ledd-1-punkt-22-ledd-1">opplysninger om at pasienten har takket nei til tilbud om reise fra helseforetaket eller transportør helseforetaket har avtale med.</article></article></li></ul></article><article class="legalP" id="kapittel-1-paragraf-7-ledd-2">Opplysning om fritaksgrunn, jf. første ledd nr. 9, kan ikke registreres uten samtykke fra den registrerte.</article><article class="legalP" id="kapittel-1-paragraf-7-ledd-3">Opplysninger som nevnt i første ledd kan bare behandles i den grad det er nødvendig og relevant for å nå formålet med Enkeltoppgjørsregisteret.</article></article><article class="legalArticle" data-lovdata-URL="LTI/forskrift/2016-06-03-573/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Registrertes rett til informasjon og innsyn</span></h3><article class="legalP" id="kapittel-1-paragraf-8-ledd-1">Den registrerte har rett til informasjon og innsyn i behandling av person- og helseopplysninger om seg selv i samsvar med pasientjournalloven § 18.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2016-06-03-573/KAPITTEL_2"><h2>Kapittel 2. Innsending og behandling av opplysninger i Enkeltoppgjørsregisteret og i Direkteoppgjørsregisteret, kvalitetskontroll mv.</h2><article class="legalArticle" data-lovdata-URL="LTI/forskrift/2016-06-03-573/§9" data-name="§9" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Plikt til å sende inn opplysninger til Direkteoppgjørsregisteret</span></h3><article class="legalP" id="kapittel-2-paragraf-1-ledd-1">Virksomheter, behandlere og tjenesteytere skal, uten hinder av taushetsplikt, sende inn relevante og nødvendige opplysninger etter § 6 til Direkteoppgjørsregisteret.</article></article><article class="legalArticle" data-lovdata-URL="LTI/forskrift/2016-06-03-573/§10" data-name="§10" id="kapittel-2-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Plikt til å sende inn opplysninger til Enkeltoppgjørsregisteret</span></h3><article class="legalP" id="kapittel-2-paragraf-2-ledd-1">Virksomheter, behandlere og tjenesteytere skal, uten hinder av taushetsplikt, sende inn relevante og nødvendige opplysninger etter § 7 til Enkeltoppgjørsregisteret.</article></article><article class="legalArticle" data-lovdata-URL="LTI/forskrift/2016-06-03-573/§11" data-name="§11" id="kapittel-2-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Annen innsending av opplysninger til Enkeltoppgjørsregisteret og Direkteoppgjørsregisteret</span></h3><article class="legalP" id="kapittel-2-paragraf-3-ledd-1">Opplysninger som nevnt i forskriften § 6 og § 7 kan også innsendes fra pasienten.</article></article><article class="legalArticle" data-lovdata-URL="LTI/forskrift/2016-06-03-573/§12" data-name="§12" id="kapittel-2-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Mottakers ansvar for kvalitetskontroll</span></h3><article class="legalP" id="kapittel-2-paragraf-4-ledd-1">Databehandlingsansvarlig skal sørge for at helseopplysninger som innsamles og behandles i Enkeltoppgjørsregisteret og i Direkteoppgjørsregisteret er korrekte, relevante og nødvendige for de formål de innsamles for, jf. § 3.</article></article><article class="legalArticle" data-lovdata-URL="LTI/forskrift/2016-06-03-573/§13" data-name="§13" id="kapittel-2-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Utlevering av opplysninger til transportør</span></h3><article class="legalP" id="kapittel-2-paragraf-5-ledd-1">Databehandlingsansvarlig skal sørge for at følgende opplysninger i Direkteoppgjørsregisteret utleveres til transportør:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">pasientens navn og kjønn</article></article></li><li data-li-identifier="2." data-name="2."><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">kontakttelefonnummer</article></article></li><li data-li-identifier="3." data-name="3."><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">rekvisisjonsnummer</article></article></li><li data-li-identifier="4." data-name="4."><article class="listArticle" id="kapittel-2-paragraf-5-ledd-1-punkt-4"><article class="legalP" id="kapittel-2-paragraf-5-ledd-1-punkt-4-ledd-1">henteadresse</article></article></li><li data-li-identifier="5." data-name="5."><article class="listArticle" id="kapittel-2-paragraf-5-ledd-1-punkt-5"><article class="legalP" id="kapittel-2-paragraf-5-ledd-1-punkt-5-ledd-1">hentetidspunkt</article></article></li><li data-li-identifier="6." data-name="6."><article class="listArticle" id="kapittel-2-paragraf-5-ledd-1-punkt-6"><article class="legalP" id="kapittel-2-paragraf-5-ledd-1-punkt-6-ledd-1">bestemmelsessted</article></article></li><li data-li-identifier="7." data-name="7."><article class="listArticle" id="kapittel-2-paragraf-5-ledd-1-punkt-7"><article class="legalP" id="kapittel-2-paragraf-5-ledd-1-punkt-7-ledd-1">dato og tid for behandling</article></article></li><li data-li-identifier="8." data-name="8."><article class="listArticle" id="kapittel-2-paragraf-5-ledd-1-punkt-8"><article class="legalP" id="kapittel-2-paragraf-5-ledd-1-punkt-8-ledd-1">eventuelle særskilte transportbehov</article></article></li><li data-li-identifier="9." data-name="9."><article class="listArticle" id="kapittel-2-paragraf-5-ledd-1-punkt-9"><article class="legalP" id="kapittel-2-paragraf-5-ledd-1-punkt-9-ledd-1">hvilket beløp pasienten skal betale i egenandel</article></article></li><li data-li-identifier="10." data-name="10."><article class="listArticle" id="kapittel-2-paragraf-5-ledd-1-punkt-10"><article class="legalP" id="kapittel-2-paragraf-5-ledd-1-punkt-10-ledd-1">tur-ID</article></article></li><li data-li-identifier="11." data-name="11."><article class="listArticle" id="kapittel-2-paragraf-5-ledd-1-punkt-11"><article class="legalP" id="kapittel-2-paragraf-5-ledd-1-punkt-11-ledd-1">kontrakts-ID som skal benyttes for transporten og oppgjøret.</article></article></li></ul></article></article><article class="legalArticle" data-lovdata-URL="LTI/forskrift/2016-06-03-573/§14" data-name="§14" id="kapittel-2-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Plikt til å sende inn opplysninger til Egenandelsregisteret</span></h3><article class="legalP" id="kapittel-2-paragraf-6-ledd-1">Databehandlingsansvarlig skal sørge for at det fra Direkteoppgjørsregisteret og Enkeltoppgjørsregisteret blir sendt inn relevante og nødvendige opplysninger til Egenandelsregisteret. Relevante og nødvendige opplysninger er begrenset til følgende opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">pasientens fødselsnummer og eventuelt navn, eller annen sikker identifikasjon, adresse og bostedskommune</article></article></li><li data-li-identifier="2." data-name="2."><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">organisasjonsnummer til helseforetaket som har vært ansvarlig for å administrere transporten</article></article></li><li data-li-identifier="3." data-name="3."><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">reisedato</article></article></li><li data-li-identifier="4." data-name="4."><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">egenandelsbeløp</article></article></li><li data-li-identifier="5." data-name="5."><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">om pasienten har frikort</article></article></li><li data-li-identifier="6." data-name="6."><article class="listArticle" id="kapittel-2-paragraf-6-ledd-1-punkt-6"><article class="legalP" id="kapittel-2-paragraf-6-ledd-1-punkt-6-ledd-1">at pasienten ikke har betalt egenandel på grunn av andre fritaksgrunner enn frikort.</article></article></li></ul></article><article class="legalP" id="kapittel-2-paragraf-6-ledd-2">Opplysninger om fritaksgrunn, jf. første ledd nr. 6, kan ikke registreres uten samtykke fra den registrerte.</article><article class="legalP" id="kapittel-2-paragraf-6-ledd-3">Ved enkeltoppgjør skal i tillegg vedtaksdato sendes inn.</article></article><article class="legalArticle" data-lovdata-URL="LTI/forskrift/2016-06-03-573/§15" data-name="§15" id="kapittel-2-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Frist for å sende inn opplysninger til Egenandelsregisteret</span></h3><article class="legalP" id="kapittel-2-paragraf-7-ledd-1">Fra Direkteoppgjørsregisteret skal opplysninger til Egenandelsregisteret sendes inn senest 14 dager etter at egenandelen er betalt.</article><article class="legalP" id="kapittel-2-paragraf-7-ledd-2">Fra Enkeltoppgjørsregisteret skal opplysninger til Egenandelsregisteret sendes inn senest 14 dager etter at vedtak om refusjon er fattet.</article></article><article class="legalArticle" data-lovdata-URL="LTI/forskrift/2016-06-03-573/§16" data-name="§16" id="kapittel-2-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Sammenstilling</span></h3><article class="legalP" id="kapittel-2-paragraf-8-ledd-1">Personidentifiserbare opplysninger i Direkteoppgjørsregisteret kan sammenstilles med personidentifiserbare opplysninger i Enkeltoppgjørsregisteret. Personidentifiserbare opplysninger i Enkeltoppgjørsregisteret kan sammenstilles med personidentifiserbare opplysninger i Direkteoppgjørsregisteret.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2016-06-03-573/KAPITTEL_3"><h2>Kapittel 3. Taushetsplikt, informasjonssikkerhet, internkontroll, lagring og sletting av opplysninger</h2><article class="legalArticle" data-lovdata-URL="LTI/forskrift/2016-06-03-573/§17" data-name="§17" id="kapittel-3-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Taushetsplikt</span></h3><article class="legalP" id="kapittel-3-paragraf-1-ledd-1">Enhver som behandler helseopplysninger etter denne forskriften, har taushetsplikt etter pasientjournalloven § 15.</article></article><article class="legalArticle" data-lovdata-URL="LTI/forskrift/2016-06-03-573/§18" data-name="§18" id="kapittel-3-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Informasjonssikkerhet</span></h3><article class="legalP" id="kapittel-3-paragraf-2-ledd-1">Databehandlingsansvarlig skal gjennom planlagte og systematiske tiltak sørge for tilfredsstillende informasjonssikkerhet med hensyn til konfidensialitet, integritet og tilgjengelighet ved behandling av helseopplysninger etter forskriften, jf. pasientjournalloven § 22.</article><article class="legalP" id="kapittel-3-paragraf-2-ledd-2">Bestemmelsene om informasjonssikkerhet i personopplysningsforskriften § 2-1 til § 2-16 gjelder for behandling av opplysningene.</article></article><article class="legalArticle" data-lovdata-URL="LTI/forskrift/2016-06-03-573/§19" data-name="§19" id="kapittel-3-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Plikt til internkontroll</span></h3><article class="legalP" id="kapittel-3-paragraf-3-ledd-1">Databehandlingsansvarlig skal etablere internkontroll i samsvar med pasientjournalloven § 23. De systematiske tiltakene skal tilpasses virksomhetens art, aktiviteter og størrelse i det omfang det er nødvendig for å etterleve kravene i og i medhold av pasientjournalloven. Det skal legges særlig vekt på kravene i pasientjournalloven § 22.</article><article class="legalP" id="kapittel-3-paragraf-3-ledd-2">Databehandler, jf. § 5, skal behandle disse opplysningene i samsvar med de krav og rutiner Databehandlingsansvarlig har oppstilt.</article></article><article class="legalArticle" data-lovdata-URL="LTI/forskrift/2016-06-03-573/§20" data-name="§20" id="kapittel-3-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Internkontrollens innhold</span></h3><article class="legalP" id="kapittel-3-paragraf-4-ledd-1">Internkontroll innebærer at Databehandlingsansvarlig skal ha kunnskap om gjeldende regler om behandling av helseopplysninger, tilstrekkelig og oppdatert dokumentasjon for gjennomføring av rutiner, samt ha denne dokumentasjonen tilgjengelig for dem den måtte angå. Internkontrollen skal blant annet inneholde:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">oversikt over hvordan virksomheten er organisert,</article></article></li><li data-li-identifier="2." data-name="2."><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">oversikt over ansvars- og myndighetsforhold,</article></article></li><li data-li-identifier="3." data-name="3."><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">oversikt over de krav i og i medhold av pasientjournalloven som gjelder for virksomheten,</article></article></li><li data-li-identifier="4." data-name="4."><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">rutiner virksomheten følger for å sikre overholdelse av kravene, herunder rutiner for: <ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-4-ledd-1-punkt-4-ledd-1-punkt-1"><article class="legalP" id="kapittel-3-paragraf-4-ledd-1-punkt-4-ledd-1-punkt-1-ledd-1">oppfyllelse av krav om at personidentifiserbare opplysninger bare behandles når dette er nødvendig for å fremme formålet med registeret, og er i tråd med gjeldende bestemmelser om taushetsplikt</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-1-punkt-4-ledd-1-punkt-2"><article class="legalP" id="kapittel-3-paragraf-4-ledd-1-punkt-4-ledd-1-punkt-2-ledd-1">oppfyllelse av begjæring om informasjon og innsyn, jf. pasientjournalloven § 18</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-1-punkt-4-ledd-1-punkt-3"><article class="legalP" id="kapittel-3-paragraf-4-ledd-1-punkt-4-ledd-1-punkt-3-ledd-1">hvordan virksomheten oppfyller bestemmelsene om utlevering av opplysninger fra registeret, jf. § 13 og § 14,</article></article></li></ul></article></article></li><li data-li-identifier="5." data-name="5."><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">rutiner virksomheten følger dersom avvik oppstår og opplysninger om hvem som er ansvarlig,</article></article></li><li data-li-identifier="6." data-name="6."><article class="listArticle" id="kapittel-3-paragraf-4-ledd-1-punkt-6"><article class="legalP" id="kapittel-3-paragraf-4-ledd-1-punkt-6-ledd-1">rutiner virksomheten følger for å hindre gjentakelse av avvik og opplysninger om hvem som er ansvarlig,</article></article></li><li data-li-identifier="7." data-name="7."><article class="listArticle" id="kapittel-3-paragraf-4-ledd-1-punkt-7"><article class="legalP" id="kapittel-3-paragraf-4-ledd-1-punkt-7-ledd-1">rutiner for hvordan virksomheten systematisk og regelmessig gjennomgår sin internkontroll for å kontrollere at aktivitetene og resultatene av dem stemmer overens med det system virksomheten har fastlagt, og om det medfører oppfyllelse av helseregisterlovgivningen,</article></article></li><li data-li-identifier="8." data-name="8."><article class="listArticle" id="kapittel-3-paragraf-4-ledd-1-punkt-8"><article class="legalP" id="kapittel-3-paragraf-4-ledd-1-punkt-8-ledd-1">rutiner om hvordan virksomheten sikrer seg at alle aktuelle og kun gjeldende rutiner blir benyttet, og</article></article></li><li data-li-identifier="9." data-name="9."><article class="listArticle" id="kapittel-3-paragraf-4-ledd-1-punkt-9"><article class="legalP" id="kapittel-3-paragraf-4-ledd-1-punkt-9-ledd-1">rutiner for hvordan virksomheten sikrer at de ansatte har tilstrekkelig kompetanse til å overholde forskriftens krav.</article></article></li></ul></article></article><article class="legalArticle" data-lovdata-URL="LTI/forskrift/2016-06-03-573/§21" data-name="§21" id="kapittel-3-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Lagring og sletting av opplysninger</span></h3><article class="legalP" id="kapittel-3-paragraf-5-ledd-1">Opplysninger i registeret skal ikke lagres lenger enn det som er nødvendig for å gjennomføre formålet med behandlingen av opplysningene. Hvis ikke opplysningene deretter må oppbevares i henhold til arkivloven, folketrygdloven eller annen lovgivning, skal de slettes.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2016-06-03-573/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="LTI/forskrift/2016-06-03-573/§22" data-name="§22" id="kapittel-4-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Straff</span></h3><article class="legalP" id="kapittel-4-paragraf-1-ledd-1">Den som forsettlig eller grovt uaktsomt overtrer bestemmelser fastsatt i denne forskriften § 9, § 10, § 18 og § 19 straffes med bøter eller fengsel inntil ett år eller begge deler.</article></article><article class="legalArticle" data-lovdata-URL="LTI/forskrift/2016-06-03-573/§23" data-name="§23" id="kapittel-4-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-2-ledd-1">Forskriften trer i kraft straks. Fra samme tidspunkt oppheves forskrift 18. desember 2009 nr. 1640 om registre for administrering og samordning av syketransport.</article></article></section></main></body></html>