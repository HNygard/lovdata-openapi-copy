<!DOCTYPE html><html lang="no"><head><title>Forskrift om endring i forskrift om kommuners og fylkeskommuners finansforvaltning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-11-01-1428</dd><dt class="dokid">DokumentID</dt><dd class="dokid">LTI/forskrift/2016-11-01-1428</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2449</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-09-635</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-09-25-107/§52</li></ul></dd><dt class="dateOfPublication">Kunngjort</dt><dd class="dateOfPublication">2016-12-06 15:25</dd><dt class="lastupdated">Rettet</dt><dd class="lastupdated">2016-12-08 (§ 3 første ledd annet punktum)</dd><dt class="journalNumber">Journalnummer</dt><dd class="journalNumber">2016-1127</dd><dt class="titleShort">Korttittel</dt><dd class="titleShort">Endr. i forskrift om kommuners og fylkeskommuners finansforvaltning</dd><dt class="title">Tittel</dt><dd class="title">Forskrift om endring i forskrift om kommuners og fylkeskommuners finansforvaltning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 1. november 2016 med hjemmel i lov 25. september 1992 nr. 107 om kommuner og fylkeskommuner (kommuneloven) § 52 nr. 2.</dd><dt class="refid">RefID</dt><dd class="refid">forskrift/2016-11-01-1428</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kommuners og fylkeskommuners finansforvaltning<ul class="tocSubUl"><li>I<ul class="tocSubUl"><li>§ 7. Innholdet i rapportene</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-11-01-1428" id="dokument"><h1>Forskrift om endring i forskrift om kommuners og fylkeskommuners finansforvaltning</h1><section class="section" data-name="kapI" id="kapittel-1" data-lovdata-URL="LTI/forskrift/2016-11-01-1428/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. juni 2009 nr. 635 om kommuners og fylkeskommuners finansforvaltning gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om kommuners og fylkeskommuners finans- og gjeldsforvaltning</i></article> <article class="defaultP" margin-top="true">I § 2 til § 6 og § 8 skal «finansforvaltning» erstattes med «finans- og gjeldsforvaltning».</article> <article class="defaultP" margin-top="true">§ 3 første ledd andre punktum skal lyde:</article><article class="legalP" id="kapittel-1-ledd-2">Reglementet skal inneholde bestemmelser som hindrer kommunen eller fylkeskommunen fra å ta vesentlig finansiell risiko i sin finans- og gjeldsforvaltning, herunder bestemmelser for å begrense kommunens eller fylkeskommunens refinansieringsrisiko ved opptak av lån.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-3">Reglementet skal omfatte forvaltningen av kommunens eller fylkeskommunens midler og gjeld, herunder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">ledig likviditet og andre midler beregnet for driftsformål</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">langsiktige finansielle aktiva</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">gjeldsporteføljen og øvrige finansieringsavtaler.</article></article></li></ul></article><article class="legalP" id="kapittel-1-ledd-4">Reglementet skal minimum angi:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">formålet med forvaltningen</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">hva som regnes som langsiktige finansielle aktiva</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">rammer og begrensninger for forvaltningen av de ulike forvaltningstyper som angitt i første ledd, herunder tillatt risikonivå, krav til risikospredning og tillatte finansielle instrumenter</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">tidspunkt for og innhold i statusrapporteringen for finans- og gjeldsforvaltningen i tråd med § 6 og § 7</article></article></li><li data-li-identifier="e)" data-name="e)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">håndtering av avvik fra finansreglementet.</article></article></li></ul></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Innholdet i rapportene</span></span><article class="legalP" id="kapittel-1-foreslåttparagraf-1-ledd-1">Rapportene skal inneholde en beskrivelse og vurdering av kommunens eller fylkeskommunens finansielle risiko.</article><article class="legalP" id="kapittel-1-foreslåttparagraf-1-ledd-2">Rapportene skal inneholde en nærmere beskrivelse av hvordan aktiva og passiva er sammensatt.</article><article class="legalP" id="kapittel-1-foreslåttparagraf-1-ledd-3">Rapportene skal vise markedsverdien for aktiva, både samlet og for hver gruppe av aktiva.</article><article class="legalP" id="kapittel-1-foreslåttparagraf-1-ledd-4">Rapportene skal vise verdien for passiva, både samlet og for hver gruppe av passiva. I tillegg skal rapportene opplyse om løpetiden for passiva, og om verdien av lån som forfaller og som må refinansieres innen 12 måneder.</article><article class="legalP" id="kapittel-1-foreslåttparagraf-1-ledd-5">Rapportene skal inneholde en beskrivelse av vesentlige markedsendringer og endringer i kommunens eller fylkeskommunens finansielle risiko, og det skal gis en vurdering av dette. I tillegg skal rapportene inneholde en beskrivelse av aktuelle markedsrenter og kommunens eller fylkeskommunens egne rentebetingelser.</article><article class="legalP" id="kapittel-1-foreslåttparagraf-1-ledd-6">Hvis det har oppstått avvik mellom kravene i finansreglementet og den faktiske forvaltningen, skal dette angis i rapportene.</article></article> <article class="defaultP" margin-top="true">§ 8 første ledd andre punktum skal lyde:</article><article class="legalP" id="kapittel-1-ledd-5">Det skal etableres rutiner for vurdering og håndtering av finansiell risiko, herunder refinansieringsrisiko ved opptak av lån, og rutiner for å avdekke avvik fra finansreglementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-11-01-1428/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2017.</article></section></main></body></html>