<!DOCTYPE html><html lang="no"><head><title>Forskrift om endring i forskrift om landings- og sluttseddel</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-03-04-223</dd><dt class="dokid">DokumentID</dt><dd class="dokid">LTI/forskrift/2016-03-04-223</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 4 s 526.</dd><dt class="dateInForce">I kraft fra</dt><dd class="dateInForce">2016-03-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-05-06-607</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2013-06-21-75/§17</li><li>lov/2013-06-21-75/§18</li><li>lov/2013-06-21-75/§19</li><li>lov/2008-06-06-37/§39</li><li>lov/2008-06-06-37/§40</li><li>lov/2008-06-06-37/§41</li><li>lov/2008-06-06-37/§43</li><li>lov/2008-06-06-37/§48</li><li>forskrift/2014-05-06-607/§23</li></ul></dd><dt class="dateOfPublication">Kunngjort</dt><dd class="dateOfPublication">2016-03-10 13:40</dd><dt class="journalNumber">Journalnummer</dt><dd class="journalNumber">2016-0207</dd><dt class="titleShort">Korttittel</dt><dd class="titleShort">Endr. i forskrift om landings- og sluttseddel</dd><dt class="title">Tittel</dt><dd class="title">Forskrift om endring i forskrift om landings- og sluttseddel</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 4. mars 2016 med hjemmel i lov 21. juni 2013 nr. 75 om førstehandsomsetning av viltlevande marine ressursar (fiskesalslagslova) § 17, § 18 og § 19, lov 6. juni 2008 nr. 37 om forvaltning av viltlevande marine ressursar (havressurslova) § 39, § 40, § 41, § 43 og § 48 og forskrift 6. mai 2014 nr. 607 om landings- og sluttseddel § 23.</dd><dt class="refid">RefID</dt><dd class="refid">forskrift/2016-03-04-223</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om landings- og sluttseddel<ul class="tocSubUl"><li>I<ul class="tocSubUl"><li>§ 5a. Registreringsordning for utsatt veieplikt for fartøy under 11 meter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-03-04-223" id="dokument"><h1>Forskrift om endring i forskrift om landings- og sluttseddel</h1><section class="section" data-name="kapI" id="kapittel-1" data-lovdata-URL="LTI/forskrift/2016-03-04-223/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. mai 2014 nr. 607 om landings- og sluttseddel gjøres følgende endringer:</article> <article class="defaultP" margin-top="true">I forskrift om landings- og sluttseddel skal tittelen lyde:</article> <article class="defaultP" margin-top="true"><i>Forskrift om landings- og sluttseddel (landingsforskriften)</i></article> <article class="defaultP" margin-top="true">§ 2 første ledd (endret) skal lyde:</article><article class="legalP" id="kapittel-1-ledd-2">Forskriften gjelder ved landing, mottak og omsetning av fisk fra norske fartøy uansett hvor de befinner seg, og fra utenlandske fartøy som befinner seg i norsk sjøterritorium og indre farvann og i områder opprettet etter lov 17. desember 1976 nr. 91 om Norges økonomiske sone § 1 og § 5.</article> <article class="defaultP" margin-top="true">§ 3 tredje ledd (endret) skal lyde:</article><article class="legalP" id="kapittel-1-ledd-3">Med <i>omsetning</i> menes omsetningen av fisk i første hånd, slik den til enhver tid er regulert i eller i medhold av lov 21. juni 2013 nr. 75 om førstehandsomsetning av viltlevande marine ressursar, og lov 6. juni 2008 nr. 37 om forvaltning av viltlevande marine ressursar (havressurslova) § 38.</article> <article class="defaultP" margin-top="true">§ 3 femte ledd (endret) skal lyde:</article><article class="legalP" id="kapittel-1-ledd-4">Med <i>mottaker</i> menes enhver som tar i mot fisk som landes. Med mottaker menes også den som mottar allerede landet fisk for produksjon, oppbevaring, lagring og/eller omsetning.</article> <article class="defaultP" margin-top="true">Ny § 3 sjette ledd skal lyde:</article><article class="legalP" id="kapittel-1-ledd-5">Med <i>kjøper</i> menes enhver som kjøper fisk i første hånd i medhold av lov om førstehandsomsetning av viltlevande marine ressursar, og havressurslova § 38.</article> <article class="defaultP" margin-top="true">Ny § 3 syvende ledd skal lyde:</article><article class="legalP" id="kapittel-1-ledd-6">Med <i>mottaksanlegg</i> menes en bygning eller konstruksjon der det er mulig å lande og levere fisk, for deretter å sortere og veie fisken for produksjon, oppbevaring, lagring og/eller omsetning. Fiskeridirektoratet kan bestemme at andre mottakere vil kunne være omfattet av reglene som gjelder for mottaksanlegg.</article> <article class="defaultP" margin-top="true">§ 5 andre ledd (endret) skal lyde:</article><article class="legalP" id="kapittel-1-ledd-7">Pelagisk fanget fisk til konsum skal veies på automatisk vekt før sortering og pakking. Fisk fra slike landinger som ikke anvendes til konsum skal veies på nytt umiddelbart etter utsortering.</article> <article class="defaultP" margin-top="true">Ny § 5a skal lyde:</article><article class="futureLegalArticle" data-name="§5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Registreringsordning for utsatt veieplikt for fartøy under 11 meter</span></span><article class="legalP" id="kapittel-1-foreslåttparagraf-1-ledd-1">Fartøy under 11 meter største lengde som er registrert i Fiskeridirektoratets merke- og deltakerregister og som lander fisk på steder på land der det ikke finnes registrerte kjøpere i første hånd, kan gis dispensasjon fra kravet om fortløpende veiing ved landingen, jf. § 5 første ledd.</article><article class="legalP" id="kapittel-1-foreslåttparagraf-1-ledd-2">Kravet er at fartøyet må passere utsatte områder for å komme til nærmeste mottaksanlegg, eller har mer enn 3 timer gangtid fra fiskefeltet til nærmeste mottaksanlegg.</article><article class="legalP" id="kapittel-1-foreslåttparagraf-1-ledd-3">For å kunne benytte seg av registreringsordningen skal:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">den som lander umiddelbart etter at fangsten er tatt på land, fylle ut en landingsseddel som skal følge transporten frem til mottaksanlegget,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">den som lander skal følge transporten til mottaksanlegget og undertegne seddel,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">fangsten ikke blandes sammen med annet fartøys fangst.</article></article></li></ul></article><article class="legalP" id="kapittel-1-foreslåttparagraf-1-ledd-4">Registreringen gjelder for inntil ett år og utløper 31. desember det året påmeldingen er fullført.</article></article> <article class="defaultP" margin-top="true">§ 6 syvende ledd (endret) skal lyde:</article><article class="legalP" id="kapittel-1-ledd-8">Fiskeridirektoratet kan i særlige tilfeller gi dispensasjon fra bestemmelsene i første til fjerde ledd.</article> <article class="defaultP" margin-top="true">Ny § 8 tredje ledd skal lyde:</article><article class="legalP" id="kapittel-1-ledd-9">Fiskeridirektoratet kan i særlige tilfeller gi dispensasjon fra kravet om samtidig undertegning av seddel.</article> <article class="defaultP" margin-top="true">§ 8 tredje ledd blir deretter fjerde ledd.</article> <article class="defaultP" margin-top="true">§ 8 fjerde ledd (endret) skal lyde:</article><article class="legalP" id="kapittel-1-ledd-10">Fiskeridirektoratet kan gi dispensasjon fra kravet om samtidig undertegning av seddel for landing til små mottaksanlegg utenfor ordinær åpningstid. Det skal legges vekt på mengden fisk som landes og antall landinger hvert kalenderår, samt omfanget av kostnadene mottaker vil få dersom mottaksanlegget må holde åpent utenfor ordinær åpningstid. Den som lander utenfor ordinær åpningstid må umiddelbart etter at veiingen er fullført, fylle ut og undertegne seddel med landingsopplysningene. Mottaker, kjøper eller deres representant skal umiddelbart etter ankomst mottaksanlegget kontrollveie fangsten, og deretter ferdigsstille utfyllingen av seddel.</article> <article class="defaultP" margin-top="true">§ 8 fjerde til sjette ledd blir femte til syvende ledd.</article> <article class="defaultP" margin-top="true">§ 17 første ledd (endret) skal lyde:</article><article class="legalP" id="kapittel-1-ledd-11">All fisk fra et fartøy skal holdes adskilt fra fisk som landes fra andre fartøy frem til veiingen er avsluttet og seddelen er skrevet.</article> <article class="defaultP" margin-top="true">§ 17 andre ledd (endret) skal lyde:</article><article class="legalP" id="kapittel-1-ledd-12">All fisk som mottas skal merkes på fartøynivå frem til fisken settes i produksjon, eller frem til den transporteres bort fra mottaksstedet før produksjon. Merkingen skal skje fortløpende og umiddelbart etter at fisken er veid. Hvis fisken mottas på annen måte enn ved landing, skal merkingen skje når den mottas.</article> <article class="defaultP" margin-top="true">Ny § 17 femte ledd skal lyde:</article><article class="legalP" id="kapittel-1-ledd-13">Fiskeridirektoratet kan gi dispensasjon fra kravene i første og andre ledd ved landing av tang og tare.</article> <article class="defaultP" margin-top="true">§ 17 femte ledd blir deretter nytt sjette ledd.</article> <article class="defaultP" margin-top="true">§ 18 tredje ledd oppheves.</article> <article class="defaultP" margin-top="true">Ny § 18 tredje til sjette ledd skal lyde:</article><article class="legalP" id="kapittel-1-ledd-14">Dersom opplysningene i en landings- eller sluttseddel ikke er riktige og må korrigeres, skal mottaker eller kjøper og den som har landet fisken fremlegge en skriftlig søknad med begrunnelse til salgslaget. Søknaden skal være signert av begge parter. En søknad som ikke er signert av begge parter krever at den som har signert innhenter samtykke, eller en uttalelse fra den andre parten.</article><article class="legalP" id="kapittel-1-ledd-15">Salgslaget kan på eget initiativ, eller skal etter pålegg fra Fiskeridirektoratet, korrigere uriktige opplysninger i seddel.</article><article class="legalP" id="kapittel-1-ledd-16">Salgslaget behandler søknader om korreksjon. Dersom endringen er vesentlig for ressurskontrollen, skal søknaden avgjøres i samråd med Fiskeridirektoratets regionkontor. Dette gjelder tilsvarende for korrigeringer etter salgslagets eget initiativ. Ved uenighet fattes endelig beslutning av Fiskeridirektoratets regionkontor.</article><article class="legalP" id="kapittel-1-ledd-17">Alle korrigerte landings- og sluttsedler skal ha vedlagt dokumentasjon på årsaken til korreksjonen og informasjon om saksbehandlingen. Dokumentasjonen skal fremlegges ved forespørsel.</article> <article class="defaultP" margin-top="true">§ 18 fjerde ledd blir syvende ledd.</article> <article class="defaultP" margin-top="true">§ 20 tredje ledd (endret) skal lyde:</article><article class="legalP" id="kapittel-1-ledd-18">Salgslagene skal i tilknytning til seddelen overføre opplysninger om effektuering av eventuelle administrative vedtak om inndragning av fangstverdien. Opplysningene skal overføres på linjenivå på seddelen. Dersom annet salgslag enn eieren av seddelen fatter vedtaket, skal dette salgslaget straks informere salgslaget som eier seddelen om vedtaket. Salgslaget som eier seddelen overfører opplysningene til Fiskeridirektoratet.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-03-04-223/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>