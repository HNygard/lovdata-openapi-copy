<!DOCTYPE html><html lang="no"><head><title>Forskrift om endring i forskrift om diverse skoler etter voksenopplæringsloven kap. 4</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-09-06-1044</dd><dt class="dokid">DokumentID</dt><dd class="dokid">LTI/forskrift/2016-09-06-1044</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 12 s 1971</dd><dt class="dateInForce">I kraft fra</dt><dd class="dateInForce">2016-09-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-06-24-965</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-95/§23</li></ul></dd><dt class="dateOfPublication">Kunngjort</dt><dd class="dateOfPublication">2016-09-09 14:30</dd><dt class="journalNumber">Journalnummer</dt><dd class="journalNumber">2016-0896</dd><dt class="titleShort">Korttittel</dt><dd class="titleShort">Endr. i forskrift om skoler etter voksenopplæringsloven</dd><dt class="title">Tittel</dt><dd class="title">Forskrift om endring i forskrift om diverse skoler etter voksenopplæringsloven kap. 4</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 6. september 2016 med hjemmel i lov 19. juni 2009 nr. 95 om voksenopplæring (voksenopplæringsloven) § 23 tredje ledd.</dd><dt class="refid">RefID</dt><dd class="refid">forskrift/2016-09-06-1044</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om diverse skoler etter voksenopplæringsloven kap. 4<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-09-06-1044" id="dokument"><h1>Forskrift om endring i forskrift om diverse skoler etter voksenopplæringsloven kap. 4</h1><section class="section" data-name="kapI" id="kapittel-1" data-lovdata-URL="LTI/forskrift/2016-09-06-1044/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 24. juni 2010 nr. 965 om diverse skoler etter voksenopplæringsloven kap. 4 blir det gjort følgende endringer:</article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-2">Grunnlaget for å regne ut statstilskuddet er antallet fulltidselever som faktisk har fulgt opplæringen, jf. § 18 første ledd.</article><article class="legalP" id="kapittel-1-ledd-3">Fulltidselever er elever som følger hele årskurs. Hele årskurs er kurs som minst svarer til årstimetallet i yrkesfaglige utdanningsprogram i den offentlige videregående skolen, dersom ikke Utdanningsdirektoratet fastsetter at årstimetallet skal svare til årstimetallet i studieforberedende utdanningsprogram.</article><article class="legalP" id="kapittel-1-ledd-4">For deltidselever må det gjøres en omregning til fulltidselever i forhold til årstimetallet til kurset. For deltidskurs må det gjøres en omregning til fulltidselever i forhold til hvor mange årstimer kurset har.</article><article class="legalP" id="kapittel-1-ledd-5">Omregning av deltidselever til fulltidselever skal være dokumentert av den enkelte skolen. Dokumentasjonen skal vise omregningen for hver enkelt elev.</article><article class="legalP" id="kapittel-1-ledd-6">Fulltidselever som per 1. april har fravær ut over 20 skoledager, skal ikke telles med i tilskuddsgrunnlaget. For elever på deltidskurs skal fraværsgrensen reduseres prosentvis i forhold til elevens timetall. Fravær fra enkelttimer skal regnes om til hele dager med utgangspunkt i elevens kurs.</article><article class="legalP" id="kapittel-1-ledd-7">Følgende dokumentert fravær er gyldig fravær etter denne bestemmelsen og skal ikke regnes som fravær etter femte ledd:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">fravær som skyldes sykdom som er beskrevet og attestert av lege</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">organisert og selvstendig studiearbeid, blant annet skoleadministrative gjøremål etter avtale med faglærer eller daglig leder</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">arbeid som tillitsvalgt, politisk arbeid, hjelpearbeid, lovpålagt oppmøte, fravær av helse- og velferdsgrunner og fravær ved religiøse høytider for elever som er medlemmer av andre trossamfunn enn Den norske kirke, avgrenset til i alt 14 dager når dette kan dokumenteres</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">representasjon i arrangement på nasjonalt og internasjonalt nivå, avgrenset til i alt 10 skoledager når dette kan dokumenteres.</article></article></li></ul></article><article class="legalP" id="kapittel-1-ledd-8">Fravær som blir dokumentert etter elevtellingen, jf. femte ledd, kan meldes til Utdanningsdirektoratet for etterbetaling av tilskudd.</article><article class="legalP" id="kapittel-1-ledd-9">I særlige tilfeller kan Utdanningsdirektoratet gjøre unntak fra femte ledd. I søknaden må skolen føre opp elevens navn, kurs, prosent for eventuell deltid og antallet dager eleven ikke har gyldig dokumentert fravær. Skolen må i tillegg beskrive årsaken til at fraværet ikke er gyldig dokumentert og hva som gjør at det er et særlig tilfelle.</article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-10">Skolene skal rapportere det faktiske elevtallet per 1. oktober og 1. april hvert skoleår til Utdanningsdirektoratet. Det er et vilkår at elevene har fulgt den godkjente opplæringen, jf. voksenopplæringsloven § 18, og at dette kan dokumenteres, jf. § 16. Rapportering av elevtallet skal gjøres på skjema utarbeidet av Utdanningsdirektoratet og underskrives av daglig leder.</article><article class="legalP" id="kapittel-1-ledd-11">Dersom en elev per 1. oktober eller 1. april har fravær utover 20 skoledager, jf. § 16 femte og sjette og åttende ledd, skal eleven ikke regnes for å ha fulgt opplæringen.</article><article class="legalP" id="kapittel-1-ledd-12">Dersom en skole har kurs som ikke blir gitt på noen av telletidspunktene, fastsetter Utdanningsdirektoratet i det enkelte tilfellet hvordan skolen skal rapportere det dokumenterte elevtallet.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-09-06-1044/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>