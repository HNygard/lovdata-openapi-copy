<!DOCTYPE html><html lang="no"><head><title>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-05-03-463</dd><dt class="dokid">DokumentID</dt><dd class="dokid">LTI/forskrift/2016-05-03-463</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 6 s 984</dd><dt class="dateInForce">I kraft fra</dt><dd class="dateInForce">2016-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-301</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959/§9-1</li><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2016-05-06 15:00</dd><dt class="journalNumber">Journalnummer</dt><dd class="journalNumber">2016-0375</dd><dt class="titleShort">Korttittel</dt><dd class="titleShort">Endr. i forskrift om kraftomsetning og nettjenester</dd><dt class="title">Tittel</dt><dd class="title">Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 3. mai 2016 med hjemmel i forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 9-1 bokstav g og i, jf. lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6.</dd><dt class="refid">RefID</dt><dd class="refid">forskrift/2016-05-03-463</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv.<ul class="tocSubUl"><li>I<ul class="tocSubUl"><li>§ 1-4a. Elektronisk distribusjon av fakturainformasjon ved gjennomfakturering</li><li>§ 7-3. Felles fakturering av nettjenester og elektrisk energi</li><li>§ 7-4a. Adgang til gjennomfakturering</li><li>§ 7-4b. Avtale om gjennomfakturering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-05-03-463" id="dokument"><h1>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv.</h1><section class="section" data-name="kapI" id="kapittel-1" data-lovdata-URL="LTI/forskrift/2016-05-03-463/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. mars 1999 nr. 301 om måling, avregning, fakturering av nettjenester og elektrisk energi, nettselskapets nøytralitet mv. gjøres følgende endringer:</article> <article class="defaultP" margin-top="true">§ 1-3 to nye definisjoner i alfabetisk rekkefølge skal lyde:</article> <article class="defaultP" margin-top="true"><i>Felles fakturering:</i> enhver form for samlet fakturering av nettjenester og elektrisk energi.</article> <article class="defaultP" margin-top="true"><i>Gjennomfakturering:</i> kraftleverandør fakturerer sluttbruker for nettjenester og elektrisk energi felles ved at faktura for nettjenester sendes fra nettselskapet til sluttbrukerens kraftleverandør, som betaler på vegne av sluttbruker. Anleggsbidrag og utbetaling til sluttbrukere ved svært langvarige avbrudd omfattes ikke av fakturering av nettjenester ved gjennomfakturering.</article> <article class="defaultP" margin-top="true">Ny § 1-4a skal lyde:</article><article class="futureLegalArticle" data-name="§1-4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-4a</span>. <span class="legalArticleTitle">Elektronisk distribusjon av fakturainformasjon ved gjennomfakturering</span></span><article class="legalP" id="kapittel-1-foreslåttparagraf-1-ledd-1">Nettselskapet skal ikke sende faktura for nettjenester direkte til sluttbruker. Nettselskapet skal oversende elektronisk faktura for nettjenester til kraftleverandør, herunder fakturagrunnlag og originalfaktura. Eventuelle purringer, betalingspåminnelser og lignende skal heller ikke sendes direkte til sluttbruker.</article><article class="legalP" id="kapittel-1-foreslåttparagraf-1-ledd-2">Elektronisk handelsformat skal være standard elektronisk format for distribusjon av faktura for nettjenester og fakturagrunnlag til kraftleverandør. Målepunkt-ID skal benyttes i oversendelsen for å identifisere sluttbrukeren.</article><article class="legalP" id="kapittel-1-foreslåttparagraf-1-ledd-3">Nettselskapet skal informere forbruker om at avtalegirofullmakt for betaling av nettleie til nettselskapet må slettes ved overgang til gjennomfakturering.</article></article> <article class="defaultP" margin-top="true">§ 7-3 skal lyde:</article><article class="futureLegalArticle" data-name="§7-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Felles fakturering av nettjenester og elektrisk energi</span></span><article class="legalP" id="kapittel-1-foreslåttparagraf-2-ledd-1">Ved felles fakturering, herunder purring, betalingspåminnelser og lignende, av nettjenester og elektrisk energi skal fakturering av elektrisk energi skje etter både de bestemmelser som gjelder for fakturering av nettjenester og de bestemmelser som gjelder fakturering av elektrisk energi.</article><article class="legalP" id="kapittel-1-foreslåttparagraf-2-ledd-2">Ved gjennomfakturering skal både nettselskap og kraftleverandør gjøre original nettleiefaktura tilgjengelig for forbruker på sine internettsider. Nettselskapets betalingsinformasjon skal ikke være synlig på en slik nettleiefaktura. Kraftleverandør skal på forespørsel gjøre tilsvarende tilgjengelig for forbruker i papirformat.</article><article class="legalP" id="kapittel-1-foreslåttparagraf-2-ledd-3">Kraftleverandør som gjennomfakturerer er unntatt fra § 7-2 første ledd bokstav c. Kraftleverandør som gjennomfakturerer skal likevel påse at felles faktura inneholder forbruksdata som kraftleverandøren har tilgjengelig for inneværende og foregående år, presentert på en måte som er oversiktlig og lett å forstå.</article><article class="legalP" id="kapittel-1-foreslåttparagraf-2-ledd-4">Kraftleverandører som gjennomfakturerer er unntatt fra § 8-3 slik at disse kraftleverandørene kan kreve papirfakturagebyr dersom det anses som nødvendig og i samsvar med bestemmelser gitt i eller i medhold av annen lov.</article><article class="legalP" id="kapittel-1-foreslåttparagraf-2-ledd-5">Logo og kontaktinformasjon for nettselskap og kraftleverandør skal fremgå sidestilt i fakturaen. Denne informasjonen skal plasseres øverst på fakturaens første side. For kraftleverandør som gjennomfakturerer er det likevel tilstrekkelig at det tydelig fremgår av fakturaen hvem som er selger av nettjenester og hvem som er selger av elektrisk energi. Kontaktinformasjon til nettselskap skal også tydelig fremgå av fakturaen.</article></article> <article class="defaultP" margin-top="true">Ny § 7-4a skal lyde:</article><article class="futureLegalArticle" data-name="§7-4a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-4a</span>. <span class="legalArticleTitle">Adgang til gjennomfakturering</span></span><article class="legalP" id="kapittel-1-foreslåttparagraf-3-ledd-1">Kraftleverandører som ønsker gjennomfakturering som faktureringsmetode overfor forbrukere, må gjennomfakturere for alle sine målepunkt tilknyttet nettselskapet. Dette gjelder kun målepunkt knyttet til forbrukere som kraftleverandøren har inngått kraftleveringsavtale med i henhold til § 2-3. Kraftleveringsavtalen skal i tillegg inneholde informasjon om at gjennomfakturering skal benyttes som faktureringsmetode.</article><article class="legalP" id="kapittel-1-foreslåttparagraf-3-ledd-2">Kraftleverandøren skal varsle eksisterende kunder om endring i kraftleveringsavtalen. Endring i kraftleveringsavtalen kan tidligst tre i kraft én måned etter at varsel er sendt forbruker.</article></article> <article class="defaultP" margin-top="true">Ny § 7-4b skal lyde:</article><article class="futureLegalArticle" data-name="§7-4b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-4b</span>. <span class="legalArticleTitle">Avtale om gjennomfakturering</span></span><article class="legalP" id="kapittel-1-foreslåttparagraf-4-ledd-1">Nettselskap som tilbyr gjennomfakturering til forbrukere skal inngå en avtale om gjennomfakturering med kraftleverandør. Nettselskapet skal tilby samme avtale til alle kraftleverandører. Nettselskap skal gi kraftleverandør fullmakt til å opptre som nettselskapets representant for mottak av betaling av nettleie.</article><article class="legalP" id="kapittel-1-foreslåttparagraf-4-ledd-2">En avtale om gjennomfakturering skal regulere følgende forhold:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">Nettselskap kan kreve sikkerhetsstillelse av kraftleverandør. I avtalen skal da følgende klausul benyttes: Kraftleverandør skal stille med en bankgaranti som sikkerhetsstillelse. Nettselskapet skal stille krav om et garantibeløp opp mot en øvre grense på 100&#xa0;% av en landsgjennomsnittlig, månedlig nettleie for hvert av sine målepunkt tilknyttet forbrukere som har inngått avtale om leveranse av kraft med kraftleverandøren. Antall forbrukere som har inngått avtale om leveranse av kraft med kraftleverandøren skal oppdateres minst hvert kvartal. Den landsgjennomsnittlige, månedlige nettleien vil fastsettes årlig av NVE.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">Informasjonsutveksling ved gjennomfakturering skal skje ved bruk av de formater og protokoller, og innenfor de tidsrammer som er fastsatt av Systemstøtten for Ediel.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">Kraftleverandøren skal betale nettleien innen forfall til nettselskap. Nettselskapets forfallsdato skal settes til minst 20 kalenderdager etter fakturautstedelse.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">Forbrukerens betaling til kraftleverandør skal ha befriende virkning overfor nettselskap.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-2-punkt-5"><article class="legalP" id="kapittel-1-foreslåttparagraf-4-ledd-2-punkt-5-ledd-1">Kraftleverandør skal betale nettleie på vegne av forbrukere, uavhengig av om det foregår en innbetaling fra forbruker til kraftleverandør.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-2-punkt-6"><article class="legalP" id="kapittel-1-foreslåttparagraf-4-ledd-2-punkt-6-ledd-1">Utbetalinger tilknyttet avregning og fakturering av nettleie fra nettselskap til forbrukere skal sendes via kraftleverandør. Kraftleverandør skal utbetale tilgodebeløpet til forbrukeren senest ved sin førstkommende fakturautstedelse.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-4-ledd-2-punkt-7"><article class="legalP" id="kapittel-1-foreslåttparagraf-4-ledd-2-punkt-7-ledd-1">Nettselskap kan si opp avtale om gjennomfakturering dersom kraftleverandøren innen 9 dager etter utstedt purring fra nettselskapet ikke har betalt utestående krav.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-4-ledd-2-punkt-8"><article class="legalP" id="kapittel-1-foreslåttparagraf-4-ledd-2-punkt-8-ledd-1">Dersom kraftleverandør eller nettselskap ikke overholder gjeldende regelverk for felles fakturering, har partene adgang til å si opp avtalen om gjennomfakturering. Manglende overholdelse av gjeldende regelverk for felles fakturering skal anses som vesentlig mislighold av avtalen.</article></article></li></ul></article></article> <article class="defaultP" margin-top="true">§ 8-1 sjette ledd skal lyde:</article><article class="legalP" id="kapittel-1-ledd-2">Nettselskapet plikter å informere sluttbrukere om hvilke kraftleverandører som leverer kraft i deres nettområde, herunder hvilke kraftleverandører som har valgt felles fakturering. Ved leveringsstart for leveringspliktig kraftleveranse i medhold av energiloven § 3-3 skal nettselskapet uten ugrunnet opphold informere sluttbrukeren om de vilkår som gjelder for leveringen, samt gi sluttbrukeren informasjon om hvilke kraftleverandører som leverer kraft i området og hvordan en sluttbruker kan skaffe seg en kraftleverandør. Dette skal meddeles skriftlig i form av et brev som skal utformes i henhold til mal utarbeidet av Norges vassdrags- og energidirektorat. Nettselskapet skal deretter minimum hver tredje måned gi sluttbruker den informasjon som nevnes i annet punktum, i form av et påminnelsesbrev som skal utformes i henhold til mal utarbeidet av Norges vassdrags- og energidirektorat.</article> <article class="defaultP" margin-top="true">§ 8-1 nytt niende ledd skal lyde:</article><article class="legalP" id="kapittel-1-ledd-3">Dersom nettselskapet tilbyr felles fakturering, skal dette gjøres på like og ikke-diskriminerende vilkår.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-05-03-463/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. september 2016.</article></section></main></body></html>