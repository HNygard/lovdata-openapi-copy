<!DOCTYPE html><html lang="no"><head><title>Forskrift om endring i forskrift om utøvelse av jakt, felling og fangst</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-03-07-221</dd><dt class="dokid">DokumentID</dt><dd class="dokid">LTI/forskrift/2016-03-07-221</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 3 s 523</dd><dt class="dateInForce">I kraft fra</dt><dd class="dateInForce">2016-03-07, 2016-04-01, 2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-03-22-313</li><li>forskrift/2015-03-04-183</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§26</li><li>lov/1981-05-29-38/§39</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">2016-03-08 14:45</dd><dt class="lastupdated">Rettet</dt><dd class="lastupdated">2016-03-11 (§ 9)</dd><dt class="journalNumber">Journalnummer</dt><dd class="journalNumber">2016-0204</dd><dt class="titleShort">Korttittel</dt><dd class="titleShort">Endr. i forskrift om utøvelse av jakt, felling og fangst</dd><dt class="title">Tittel</dt><dd class="title">Forskrift om endring i forskrift om utøvelse av jakt, felling og fangst</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet 7. mars 2016 med hjemmel i lov 29. mai 1981 nr. 38 om jakt og fangst av vilt (viltloven) § 26 nr. 3 og § 39, jf. delegeringsvedtak 2. april 1982 nr. 592.</dd><dt class="refid">RefID</dt><dd class="refid">forskrift/2016-03-07-221</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av jakt, felling og fangst<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-03-07-221" id="dokument"><h1>Forskrift om endring i forskrift om utøvelse av jakt, felling og fangst</h1><section class="section" data-name="kapI" id="kapittel-1" data-lovdata-URL="LTI/forskrift/2016-03-07-221/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. mars 2002 nr. 313 om utøvelse av jakt, felling og fangst gjøres følgende endringer:</article> <article class="defaultP" margin-top="true">§ 9 nytt 2. ledd skal lyde:</article><article class="legalP" id="kapittel-1-ledd-2">Kurset skal være på 30 timer. Den obligatoriske undervisningen skal gjennomføres ved et av tre alternativer:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Over to helger (fredag – søndag) <table><thead><tr><th data-text-align="center" data-vertical-align="top"><i>Fredag (3 t)</i></th><th data-text-align="center" data-vertical-align="top"><i>Lørdag (6 t)</i></th><th data-text-align="center" data-vertical-align="top"><i>Søndag (6 t)</i></th><th data-text-align="center" data-vertical-align="top"><i>Fredag (3 t)</i></th><th data-text-align="center" data-vertical-align="top"><i>Lørdag (6 t)</i></th><th data-text-align="center" data-vertical-align="top"><i>Søndag (6 t)</i></th></tr></thead><tbody><tr><td data-text-align="center" data-vertical-align="top">Samling 1</td><td data-text-align="center" data-vertical-align="top">Samling 2+3</td><td data-text-align="center" data-vertical-align="top">Samling 4</td><td data-text-align="center" data-vertical-align="top">Samling 5</td><td data-text-align="center" data-vertical-align="top">Samling 6 + 7</td><td data-text-align="center" data-vertical-align="top">Samling 8 + 9</td></tr></tbody></table></article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Over fem hele sammenhengende dager <table><thead><tr><th data-text-align="center" data-vertical-align="top"><i>Dag 1 (6 t)</i></th><th data-text-align="center" data-vertical-align="top"><i>Dag 2 (6 t)</i></th><th data-text-align="center" data-vertical-align="top"><i>Dag 3 (6 t)</i></th><th data-text-align="center" data-vertical-align="top"><i>Dag 4 (6 t)</i></th><th data-text-align="center" data-vertical-align="top"><i>Dag 5</i></th></tr></thead><tbody><tr><td data-text-align="center" data-vertical-align="top">Samling 1+5</td><td data-text-align="center" data-vertical-align="top">Samling 2+3</td><td data-text-align="center" data-vertical-align="top">Samling 4</td><td data-text-align="center" data-vertical-align="top">Samling 6+7</td><td data-text-align="center" data-vertical-align="top">Samling 8+9</td></tr></tbody></table></article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Over ni dager <table><thead><tr><th data-text-align="center" data-vertical-align="top"><i>Dag 1 (3 t)</i></th><th data-text-align="center" data-vertical-align="top"><i>Dag 2 (3 t)</i></th><th data-text-align="center" data-vertical-align="top"><i>Dag 3 (3 t)</i></th><th data-text-align="center" data-vertical-align="top"><i>Dag 4 (6 t)</i></th><th data-text-align="center" data-vertical-align="top"><i>Dag 5 (3 t)</i></th><th data-text-align="center" data-vertical-align="top"><i>Dag 6 (3 t)</i></th><th data-text-align="center" data-vertical-align="top"><i>Dag 7 (3 t)</i></th><th data-text-align="center" data-vertical-align="top"><i>Dag 8 (3 t)</i></th><th data-text-align="center" data-vertical-align="top"><i>Dag 9 (3t)</i></th></tr></thead><tbody><tr><td data-text-align="center" data-vertical-align="top">Samling 1</td><td data-text-align="center" data-vertical-align="top">Samling 2</td><td data-text-align="center" data-vertical-align="top">Samling 3</td><td data-text-align="center" data-vertical-align="top">Samling 4</td><td data-text-align="center" data-vertical-align="top">Samling 5</td><td data-text-align="center" data-vertical-align="top">Samling 6</td><td data-text-align="center" data-vertical-align="top">Samling 7</td><td data-text-align="center" data-vertical-align="top">Samling 8</td><td data-text-align="center" data-vertical-align="top">Samling 9</td></tr></tbody></table></article></article></li></ul><p class="leddfortsettelse">Rekkefølgen på samlingene i de tre alternativene kan endres dersom lokale forhold tilsier det. Kombinasjoner mellom ulike alternativ er ikke tillatt ved gjennomføring.</p></article> <article class="defaultP" margin-top="true">§ 23 1. ledd skal lyde:</article><article class="legalP" id="kapittel-1-ledd-3">Under jakt på elg, hjort og rådyr, skal jaktlag og personer som jakter alene ha tilgang til godkjent ettersøkshund. Fører og hund skal ha bestått godkjenningsprøve for ettersøksekvipasjer i henhold til instruks for prøving og godkjenning av ettersøksekvipasjer fastsatt av Miljødirektoratet.</article> <article class="defaultP" margin-top="true">§ 23 nytt 3. ledd skal lyde:</article><article class="legalP" id="kapittel-1-ledd-4">Ekvipasjer som påtar seg ettersøksoppdrag på vegne av det offentlige skal ha bestått godkjenningsprøve for ettersøksekvipasjer. Hundefører må i tillegg ha gjennomført kurset «Ettersøk videregående». Krav om gjennomført kurs gjelder ikke registrerte instruktører for kurset «Ettersøk videregående». «Ettersøk videregående» består av to deler. Del en er e-læring med avsluttende elektronisk prøve og del to er en praktisk utedag. Opptakskrav for del to av kurset er at vedkommende har gjennomført del en med bestått elektronisk prøve, er registrert i Jegerregisteret, har ført hund til godkjenning og er eller har vært registrert i Ettersøkshundregisteret. Kurset «Ettersøk videregående» skal arrangeres i henhold til studieplan og instruks for prøving og godkjenning av ettersøksekvipasjer fastsatt av Miljødirektoratet. Hundefører er godkjent for å ta på seg ettersøk på vegne av det offentlige når vedkommende er registrert med kurset «Ettersøk videregående» i Ettersøkshundregistret.</article> <article class="defaultP" margin-top="true">§ 23 nytt 4. ledd skal lyde:</article><article class="legalP" id="kapittel-1-ledd-5">Instruktør for kurset «Ettersøk videregående» skal ha gjennomført utdanning i henhold til alternativer gitt i instruks for prøving og godkjenning av ettersøksekvipasjer fastsatt av Miljødirektoratet.</article> <article class="defaultP" margin-top="true">§ 23 nytt 5. ledd skal lyde:</article><article class="legalP" id="kapittel-1-ledd-6">Lokale lag, foreninger og klubber som er tilsluttet Norges Jeger- og Fiskerforbund eller Norsk Kennel Klub kan arrangere kurset «Ettersøk videregående» og kurs for utdanning og godkjenning av instruktører. Andre kan etter søknad til Miljødirektoratet bli godkjent som arrangør.</article> <article class="defaultP" margin-top="true">§ 24 skal lyde:</article> <article class="defaultP" margin-top="true"><i>Arrangør og gjennomføring av godkjenningsprøve for ettersøksekvipasjer</i></article><article class="legalP" id="kapittel-1-ledd-7">Godkjenningsprøve for ettersøksekvipasjer skal være terminfestet og gjennomføres i regi av lokale lag, foreninger og klubber tilsluttet Norges Jeger- og Fiskerforbund eller Norsk Kennel Klub. Andre kan etter søknad til Miljødirektoratet bli godkjent som arrangør. Godkjenningsprøve for ettersøksekvipasjer skal være åpen for enhver.</article><article class="legalP" id="kapittel-1-ledd-8">Godkjenningsprøve for ettersøksekvipasjer skal dømmes av autorisert ettersøksdommer. Norsk Kennel Klub eller annen organisasjon som etter søknad er godkjent av Miljødirektoratet har ansvaret for å utdanne og autorisere ettersøksdommere. Utdannelsen skal følge instruks for prøving og godkjenning av ettersøksekvipasjer fastsatt av Miljødirektoratet.</article> <article class="defaultP" margin-top="true">§ 25 2. ledd skal lyde:</article><article class="legalP" id="kapittel-1-ledd-9">Vitnemål for godkjenningsprøve for ettersøksekvipasjer utstedes av ettersøksdommer når prøven er avlagt og bestått i tråd med denne forskrift og instruks om prøving og godkjenning av ettersøksekvipasjer fastsatt av Miljødirektoratet. En ettersøkshund kan benyttes av flere førere, når alle førerne har avlagt og bestått godkjenningsprøve for ettersøksekvipasjer med vedkommende hund.</article> <article class="defaultP" margin-top="true">Ny § 26 skal lyde:</article> <article class="defaultP" margin-top="true"><i>Overgangsbestemmelser</i></article><article class="legalP" id="kapittel-1-ledd-10">Jaktpremierte hunder som er registrert i Ettersøkshundregisteret pr. 1. april 2016 er godkjent som ettersøkshund i eget og tilstøtende nabojaktfelt ut hundens levetid.</article><article class="legalP" id="kapittel-1-ledd-11">Ettersøksekvipasjer som pr. 1. april 2016 har gjeldende ettersøksavtale med det offentlige må innen 1. april 2018 fremlegge skriftlig dokumentasjon på at videregående kurs er gjennomført før ny avtale inngås.</article><article class="legalP" id="kapittel-1-ledd-12">Alle som har videregående kurs pr. 1. april 2016 får godkjent disse som «Ettersøk videregående» dersom gjennomført kurs kan dokumenteres overfor offentlig myndighet før ny avtale inngås.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-03-07-221/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">§ 9. 2. ledd trer i kraft 1. januar 2017.</article><article class="legalP" id="kapittel-2-ledd-2">§ 23 1. ledd, § 23 3. ledd, § 23 4. ledd, § 25 2. ledd og § 26 trer i kraft 1. april 2016.</article><article class="legalP" id="kapittel-2-ledd-3">§ 23. 5 ledd og § 24 trer i kraft straks.</article><article class="legalP" id="kapittel-2-ledd-4">Med virkning fra 1. april 2016 oppheves forskrift 4. mars 2015 nr. 183 om endring i forskrift om utøvelse av jakt, felling og fangst.</article></section></main></body></html>