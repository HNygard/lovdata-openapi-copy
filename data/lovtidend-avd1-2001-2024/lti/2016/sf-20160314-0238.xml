<!DOCTYPE html><html lang="no"><head><title>Endring av mandat for forvaltningen av Statens pensjonsfond Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-03-14-238</dd><dt class="dokid">DokumentID</dt><dd class="dokid">LTI/forskrift/2016-03-14-238</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 4 s 595.</dd><dt class="dateInForce">I kraft fra</dt><dd class="dateInForce">2016-03-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-12-21-1790</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-12-21-123/§2</li><li>lov/2005-12-21-123/§7</li></ul></dd><dt class="dateOfPublication">Kunngjort</dt><dd class="dateOfPublication">2016-03-15 14:40</dd><dt class="journalNumber">Journalnummer</dt><dd class="journalNumber">2016-0217</dd><dt class="titleShort">Korttittel</dt><dd class="titleShort">Endr. av mandat for Statens pensjonsfond Norge</dd><dt class="title">Tittel</dt><dd class="title">Endring av mandat for forvaltningen av Statens pensjonsfond Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 14. mars. 2016 med hjemmel i lov 21. desember 2005 nr. 123 om Statens pensjonsfond § 2 tredje ledd og § 7.</dd><dt class="refid">RefID</dt><dd class="refid">forskrift/2016-03-14-238</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endring av mandat for forvaltningen av Statens pensjonsfond Norge<ul class="tocSubUl"><li>I<ul class="tocSubUl"><li>§ 1-3. Målsetting for forvaltningen</li><li>§ 2-1. Arbeidet med ansvarlig forvaltningsvirksomhet</li><li>§ 2-2. Bidrag til utvikling av gode nasjonale standarder</li><li>§ 7-3. Departementets plikter ved utelukkelse og gjeninkludering av selskaper</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-03-14-238" id="dokument"><h1>Endring av mandat for forvaltningen av Statens pensjonsfond Norge</h1><section class="section" data-name="kapI" id="kapittel-1" data-lovdata-URL="LTI/forskrift/2016-03-14-238/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I mandat 21. desember 2010 nr. 1790 for forvaltningen av Statens pensjonsfond Norge gjøres følgende endringer:</article> <article class="defaultP" margin-top="true">§ 1-1 annet og tredje ledd oppheves.</article> <article class="defaultP" margin-top="true">§ 1-2 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Folketrygdfondet skal foreta investeringsbeslutninger og utøve eierrettigheter uavhengig av departementet.</article> <article class="defaultP" margin-top="true">Ny § 1-3 skal lyde:</article><article class="futureLegalArticle" data-name="§1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Målsetting for forvaltningen</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Folketrygdfondet skal søke å oppnå høyest mulig avkastning etter kostnader over tid innenfor de rammer som gjelder for forvaltningen. Avkastningen måles i norske kroner.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Folketrygdfondet skal ha som overordnet målsetting i sin eierskapsutøvelse å sikre SPNs finansielle interesser.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Folketrygdfondet skal integrere arbeidet med en ansvarlig forvaltningsvirksomhet i forvaltningen av SPN, jf. kapittel 2. God avkastning på lang sikt anses å avhenge av en bærekraftig utvikling i økonomisk, miljømessig og samfunnsmessig forstand samt av velfungerende, legitime og effektive markeder.</article></article> <article class="defaultP" margin-top="true">Nåværende § 1-3 – § 1-5 skal være § 1-4 – § 1-6.</article> <article class="defaultP" margin-top="true">Kapittel 2 overskriften skal lyde:</article><span class="futuretitle" id="kapittel-1-foreslåttittel-1">Kapittel 2. Ansvarlig forvaltningsvirksomhet</span> <article class="defaultP" margin-top="true">§ 2-1 og § 2-2 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Arbeidet med ansvarlig forvaltningsvirksomhet</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Folketrygdfondet skal fastsette et bredt sett av prinsipper for ansvarlig forvaltningsvirksomhet for investeringsporteføljen, definert i kapittel 3.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Ved utformingen av prinsippene skal Folketrygdfondet vektlegge investeringsstrategien for SPN, og at investeringsporteføljen har en lang tidshorisont.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Prinsippene skal baseres på hensynene til god selskapsstyring, miljø og samfunnsmessige forhold i forvaltningen i tråd med anerkjente prinsipper og standarder som Norsk anbefaling for eierstyring og selskapsledelse (NUES), FNs Global Compact, OECDs retningslinjer for eierstyring og selskapsledelse og OECDs retningslinjer for flernasjonale selskaper.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Prinsippene og bruken av virkemidler for å understøtte disse skal offentliggjøres, jf. § 6-1 fjerde ledd.</article></article><article class="futureLegalArticle" data-name="§2-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Bidrag til utvikling av gode nasjonale standarder</span></span><article class="legalP" id="kapittel-1-foreslåttparagraf-3-ledd-1">Folketrygdfondet skal aktivt bidra til utviklingen av gode nasjonale standarder innen ansvarlig forvaltning.</article></article> <article class="defaultP" margin-top="true">§ 2-3 oppheves.</article> <article class="defaultP" margin-top="true">Kapittel 3 overskriften skal lyde:</article><span class="futuretitle" id="kapittel-1-foreslåttittel-2">Kapittel 3. Forvaltningen av investeringsporteføljen</span> <article class="defaultP" margin-top="true">§ 3-1 tredje og fjerde ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Verdipapirer som er utelukket i henhold til retningslinjer for observasjon og utelukkelse fra Statens pensjonsfond utland, skal ikke inngå i strategisk referanseindeks, jf. § 3-6 åttende ledd og § 7-3. Departementet fastsetter datoer for utelukkelse og gjeninkludering av slike verdipapirer i referanseindeksen for SPN.</article><article class="numberedLegalP" data-numerator="4" id="kapittel-1-nummer-3">(4) Når et selskaps aksjer utelukkes fra aksjeindeksen, skal de øvrige selskapene i samme regionindeks vektes opp. Når obligasjoner utelukkes fra obligasjonsindeksen, skal øvrige obligasjoner i samme regionindeks vektes opp. Dersom utstederen har utstedt obligasjoner i flere valutaer tilhørende ulike regionindekser, skal oppvektingsregelen anvendes for hver regionindeks.</article> <article class="defaultP" margin-top="true">§ 3-6 åttende ledd skal lyde:</article><article class="numberedLegalP" data-numerator="8" id="kapittel-1-nummer-4">(8) Fondsmidlene skal ikke plasseres i verdipapirer som er utelukket i henhold til retningslinjer for observasjon og utelukkelse fra Statens pensjonsfond utland. Folketrygdfondet skal ha retningslinjer for utelukkelse og gjeninkludering av slike verdipapirer i fondets investeringsunivers, jf. § 3-1 tredje ledd og § 7-3.</article> <article class="defaultP" margin-top="true">§ 6-1 fjerde og nytt femte ledd skal lyde:</article><article class="numberedLegalP" data-numerator="4" id="kapittel-1-nummer-5">(4) Folketrygdfondet skal i den beskrivende delen av årsrapporten eller i en egen rapport redegjøre for Folketrygdfondets arbeid innen ansvarlig forvaltningsvirksomhet. Rapporteringen skal omfatte hvordan prinsippene for dette arbeidet er integrert i forvaltningen, herunder bruk av virkemidler og virkningen av eierskapsarbeidet.</article><article class="numberedLegalP" data-numerator="5" id="kapittel-1-nummer-6">(5) I forbindelse med kvartals- og årsrapporteringen skal Folketrygdfondet gi en oversikt over utelukkelser og gjeninkluderinger jf. § 3-1 tredje ledd og § 3-6 åttende ledd.</article> <article class="defaultP" margin-top="true">§ 6-1 nåværende femte og sjette ledd skal være sjette og nytt syvende ledd.</article> <article class="defaultP" margin-top="true">§ 7-3 skal lyde:</article><article class="futureLegalArticle" data-name="§7-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Departementets plikter ved utelukkelse og gjeninkludering av selskaper</span></span><article class="legalP" id="kapittel-1-foreslåttparagraf-4-ledd-1">Departementet skal gi Folketrygdfondet melding om verdipapirer som er utelukket eller gjeninkludert i henhold til retningslinjer for observasjon og utelukkelse fra Statens pensjonsfond utland, jf. § 3-1 tredje ledd og § 3-6 åttende ledd.</article></article> <article class="defaultP" margin-top="true">§ 7-4 annet ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">hovedpunkter i arbeidet med ansvarlig forvaltningsvirksomhet siste kvartal</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2016-03-14-238/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 14. mars 2016.</article></section></main></body></html>