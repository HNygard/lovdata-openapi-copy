<!DOCTYPE html><html lang="no"><head><title>Forskrift om endring i forskrift om engangsavgift på motorvogner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-20-1779</dd><dt class="dokid">DokumentID</dt><dd class="dokid">LTI/forskrift/2016-12-20-1779</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 18 s 3006</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-03-19-268</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li></ul></dd><dt class="dateOfPublication">Kunngjort</dt><dd class="dateOfPublication">2016-12-28 16:35</dd><dt class="journalNumber">Journalnummer</dt><dd class="journalNumber">2016-1447</dd><dt class="titleShort">Korttittel</dt><dd class="titleShort">Endr. i forskrift om engangsavgift på motorvogner</dd><dt class="title">Tittel</dt><dd class="title">Forskrift om endring i forskrift om engangsavgift på motorvogner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 20. desember 2016 med hjemmel i lov 19. juni 1959 nr. 2 om avgifter vedrørende motorkjøretøyer og båter og Stortingets årlige avgiftsvedtak.</dd><dt class="refid">RefID</dt><dd class="refid">forskrift/2016-12-20-1779</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om engangsavgift på motorvogner<ul class="tocSubUl"><li>I<ul class="tocSubUl"><li>§ 4-12. Amatørbygde kjøretøy</li><li>§ 7-5. Forholdsmessig engangsavgift for leie- og leasingkjøretøy</li><li>§ 7-6. Beregning av forholdsmessig avgift</li><li>§ 7-7. Permanent bruk av motorvognen i Norge</li><li>§ 7-8. Forlengelse av leie- eller leasingperioden</li><li>§ 7-9. Avbrudd i leie- eller leasingforholdet</li><li>§ 7-10. Vilkår for forholdsmessig avgift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-20-1779" id="dokument"><h1>Forskrift om endring i forskrift om engangsavgift på motorvogner</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-20-1779/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. mars 2001 nr. 268 om engangsavgift på motorvogner gjøres følgende endringer:</article> <article class="defaultP" margin-top="true">§ 3-1 fjerde ledd skal lyde:</article><article class="legalP" id="kapittel-1-ledd-2">For motorvogner som benytter forbrenningsmotor i kombinasjon med elektrisk motor (hybridbiler) skal det gjøres et fradrag på 5 pst. i vektavgiftsgrunnlaget. Dersom motorvognen er utstyrt med batteripakke som kan lades fra ekstern strømkilde (ladbare hybridbiler), skal fradraget i vektavgiftsgrunnlaget utgjøre 26 pst.</article> <article class="defaultP" margin-top="true">Ny § 4-12 skal lyde:</article><article class="futureLegalArticle" data-name="§4-12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-12</span>. <span class="legalArticleTitle">Amatørbygde kjøretøy</span></span><article class="legalP" id="kapittel-1-foreslåttparagraf-1-ledd-1">Det gis fritak for motorvogner som fremstilles, godkjennes og registreres i medhold av forskrift 10. oktober 2013 nr. 1217 om godkjenning og registrering av amatørbygde kjøretøy.</article></article> <article class="defaultP" margin-top="true">Overskriften i kapittel VII skal lyde:</article><span class="futuretitle" id="kapittel-1-foreslåttittel-1">VII. Refusjon av engangsavgift ved utførsel av motorvogn og forholdsmessig engangsavgift for leie- og leasingkjøretøy</span> <article class="defaultP" margin-top="true">§ 7-3 fjerde ledd skal lyde:</article><article class="legalP" id="kapittel-1-ledd-3">Utførsel av motorvognen må dokumenteres ved attestert utførselsdeklarasjon. Ved beregning av refusjonsbeløpet skal dato for utførselsdeklarasjon legges til grunn. Skattekontoret kan i særlige tilfeller fravike kravet om attestert utførselsdeklarasjon dersom utførselen dokumenteres på annen betryggende måte.</article> <article class="defaultP" margin-top="true">§ 7-3 femte ledd skal lyde:</article><article class="legalP" id="kapittel-1-ledd-4">Refusjonsbeløpet kan ikke utbetales før motorvognen er avregistrert i det norske motorvognregisteret og utførsel er dokumentert.</article> <article class="defaultP" margin-top="true">Ny § 7-5 skal lyde:</article><article class="futureLegalArticle" data-name="§7-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">Forholdsmessig engangsavgift for leie- og leasingkjøretøy</span></span><article class="legalP" id="kapittel-1-foreslåttparagraf-2-ledd-1">Dersom en motorvogn skal benyttes i Norge i et avgrenset tidsrom på bakgrunn av en tidsbegrenset leie- eller leasingkontrakt, kan det etter søknad tillates innbetaling av forholdsmessig engangsavgift for den planlagte bruksperioden.</article><article class="legalP" id="kapittel-1-foreslåttparagraf-2-ledd-2">Søknad sendes skattekontoret i forkant av registrering av motorvognen i Norge.</article></article> <article class="defaultP" margin-top="true">Ny § 7-6 skal lyde:</article><article class="futureLegalArticle" data-name="§7-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Beregning av forholdsmessig avgift</span></span><article class="legalP" id="kapittel-1-foreslåttparagraf-3-ledd-1">Forholdsmessig avgift skal betales ved første gangs registrering av motorvognen med en forholdsvis andel av ordinær avgift tilsvarende leie- eller leasingkontraktens varighet. Forholdsmessig avgift beregnes med en prosentsats av ordinær avgift tilsvarende den bruksfradragssats for en periode av samme varighet som fremkommer av § 3-3.</article></article> <article class="defaultP" margin-top="true">Ny § 7-7 skal lyde:</article><article class="futureLegalArticle" data-name="§7-7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-7</span>. <span class="legalArticleTitle">Permanent bruk av motorvognen i Norge</span></span><article class="legalP" id="kapittel-1-foreslåttparagraf-4-ledd-1">Dersom motorvognen ønskes benyttet i Norge på permanent basis etter utløpet av leie- eller leasingperioden, må ordinær engangsavgift betales. Avgiften skal beregnes etter de regler og satser som gjelder på tidspunktet for utløp av leie- eller leasingkontrakten. Bruksfradrag beregnes etter reglene i § 3-3 og § 3-4.</article><article class="legalP" id="kapittel-1-foreslåttparagraf-4-ledd-2">Søknad om betaling av ordinær engangsavgift sendes skattekontoret senest tre uker før utløpet av leie- eller leasingkontrakten.</article></article> <article class="defaultP" margin-top="true">Ny § 7-8 skal lyde:</article><article class="futureLegalArticle" data-name="§7-8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-8</span>. <span class="legalArticleTitle">Forlengelse av leie- eller leasingperioden</span></span><article class="legalP" id="kapittel-1-foreslåttparagraf-5-ledd-1">Dersom leie- eller leasingforholdet forlenges, må det betales ny forholdsmessig avgift for den forlengede perioden. Avgiften skal utgjøre den forholdsmessige andelen av ordinær avgift som tilsvarer den forlengede perioden. Forlengelse av perioden kan kun innvilges én gang.</article><article class="legalP" id="kapittel-1-foreslåttparagraf-5-ledd-2">Søknad om forlengelse sendes skattekontoret senest tre uker før utløpet av opprinnelig leie- eller leasingkontrakt.</article></article> <article class="defaultP" margin-top="true">Ny § 7-9 skal lyde.</article><article class="futureLegalArticle" data-name="§7-9" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-9</span>. <span class="legalArticleTitle">Avbrudd i leie- eller leasingforholdet</span></span><article class="legalP" id="kapittel-1-foreslåttparagraf-6-ledd-1">Dersom leie- eller leasingforholdet avbrytes og motorvognen tas ut av bruk og avregistreres før utløpet av den planlagte leie- eller leasingperioden, tilbakebetales for mye betalt forholdsmessig avgift.</article><article class="legalP" id="kapittel-1-foreslåttparagraf-6-ledd-2">Den avgift som tilbakebetales skal tilsvare differansen mellom forholdsmessig avgift for den opprinnelig planlagte perioden og forholdsmessig avgift for den forkortede perioden. Beløpet som skal tilbakebetales kan ikke overstige det beløp som er betalt i forholdsmessig avgift ved første gangs registrering i Norge.</article><article class="legalP" id="kapittel-1-foreslåttparagraf-6-ledd-3">Søknad om tilbakebetaling sendes skattekontoret.</article></article> <article class="defaultP" margin-top="true">Ny § 7-10 skal lyde:</article><article class="futureLegalArticle" data-name="§7-10" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7-10</span>. <span class="legalArticleTitle">Vilkår for forholdsmessig avgift</span></span><article class="legalP" id="kapittel-1-foreslåttparagraf-7-ledd-1">Leie- eller leasingkontrakten kan, inkludert eventuell forlengelse, maksimalt være av 5 års varighet.</article><article class="legalP" id="kapittel-1-foreslåttparagraf-7-ledd-2">Motorvognen må tas ut av bruk og avregistreres i Norge innen 14 dager etter kontraktstidens utløp. Skifte av eier i motorvognregisteret uten at leie- eller leasingforholdet må avbrytes tillates bare i de tilfeller der leie- eller leasingkontrakten fullføres som opprinnelig planlagt. Skifte av leie- eller leasingtaker tillates bare i de tilfeller der en ny leie- eller leasingtaker trer inn i avtalen på uendrede vilkår. Søknad om eierskifte eller skifte av leie- eller leasingtaker sendes skattekontoret senest tre uker før ønsket endringstidspunkt.</article><article class="legalP" id="kapittel-1-foreslåttparagraf-7-ledd-3">Motorvognen kan ikke gjennomgå endring i avgiftsmessig status eller avgiftsmessig grunnlag etter reglene i § 5-1 til § 5-5 i løpet av planlagt leie- eller leasingperiode.</article><article class="legalP" id="kapittel-1-foreslåttparagraf-7-ledd-4">Dersom motorvognen vrakes før planlagt leie- eller leasingperiode er utløpt, tilbakebetales ikke avgift for den resterende delen av perioden.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-20-1779/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2017.</article></section></main></body></html>