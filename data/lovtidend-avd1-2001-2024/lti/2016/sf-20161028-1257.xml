<!DOCTYPE html><html lang="no"><head><title>Forskrift om endringer i forskrift 28. februar 1997 nr. 153 om kringkasting og audiovisuelle bestillingstjenester (kringkastingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-10-28-1257</dd><dt class="dokid">DokumentID</dt><dd class="dokid">LTI/forskrift/2016-10-28-1257</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 14 s 2272</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-02-28-153</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-127/§2-1</li></ul></dd><dt class="dateOfPublication">Kunngjort</dt><dd class="dateOfPublication">2016-11-01 14:50</dd><dt class="journalNumber">Journalnummer</dt><dd class="journalNumber">2016-1042</dd><dt class="titleShort">Korttittel</dt><dd class="titleShort">Endr. i kringkastingsforskriften</dd><dt class="title">Tittel</dt><dd class="title">Forskrift om endringer i forskrift 28. februar 1997 nr. 153 om kringkasting og audiovisuelle bestillingstjenester (kringkastingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 28. oktober 2016 med hjemmel i lov 4. desember 1992 nr. 127 om kringkasting og audiovisuelle bestillingstjenester (kringkastingsloven) § 2-1 andre og fjerde ledd. Fremmet av Kulturdepartementet.</dd><dt class="refid">RefID</dt><dd class="refid">forskrift/2016-10-28-1257</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 28. februar 1997 nr. 153 om kringkasting og audiovisuelle bestillingstjenester (kringkastingsforskriften)<ul class="tocSubUl"><li>I<ul class="tocSubUl"><li>§ 7-2. Tildeling av konsesjon til drift av analog lokalradio</li><li>§ 7-4. Søknad om konsesjon til drift av analog lokalkringkasting</li><li>§ 7-9. Sendetidsfordeling i analog lokalradio</li><li>§ 7-10. Anlegg for analog lokalkringkasting</li><li>§ 7-11. Årsmelding</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-10-28-1257" id="dokument"><h1>Forskrift om endringer i forskrift 28. februar 1997 nr. 153 om kringkasting og audiovisuelle bestillingstjenester (kringkastingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-10-28-1257/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. februar 1997 nr. 153 om kringkasting og audiovisuelle bestillingstjenester gjøres følgende endringer:</article> <article class="defaultP" margin-top="true">§ 1-4 oppheves.</article> <article class="defaultP" margin-top="true">§ 7-2 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Tildeling av konsesjon til drift av analog lokalradio</span></span><article class="legalP" id="kapittel-1-foreslåttparagraf-1-ledd-1">Det kan tildeles tre typer konsesjoner for analog lokalradio:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Alminnelig lokalradio</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Døgnkontinuerlig lokalradio</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Nisjeradio.</article></article></li></ul></article><article class="legalP" id="kapittel-1-foreslåttparagraf-1-ledd-2">I konsesjonsområder med ett sendernett kan det kun tildeles konsesjoner etter første ledd nr. 1 og 3. I konsesjonsområder med to sendernett kan det kun tildeles konsesjoner etter første ledd nr. 2 og 3. I konsesjonsområder med tre eller flere sendernett kan det tildeles konsesjon etter første ledd nr. 1, 2 og 3. Medietilsynet kan i særlige tilfeller gjøre unntak fra dette ledds første, andre og tredje punktum.</article><article class="legalP" id="kapittel-1-foreslåttparagraf-1-ledd-3">Det kan i særlige tilfeller gis korttidskonsesjoner for lokalradiosendinger til dekning av lokale arrangementer i avgrensede områder. Korttidskonsesjonens lengde fastsettes i forhold til arrangementets lengde.</article><article class="legalP" id="kapittel-1-foreslåttparagraf-1-ledd-4">Medietilsynet fastsetter som del av vedtak om konsesjonstildeling, fordelingen på sendernett mellom konsesjonstyper som nevnt i første ledd.</article><article class="legalP" id="kapittel-1-foreslåttparagraf-1-ledd-5">Medietilsynet fastsetter i forskrift konsesjonsområder for lokalradio.</article></article> <article class="defaultP" margin-top="true">§ 7-4 skal lyde:</article><article class="futureLegalArticle" data-name="§7-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Søknad om konsesjon til drift av analog lokalkringkasting</span></span><article class="legalP" id="kapittel-1-foreslåttparagraf-2-ledd-1">Medietilsynet behandler nye søknader om konsesjon til analog lokalkringkasting i områder der det ikke er tildelt konsesjon fra før, og på sendernett der det er ledig sendetid. Søknader skjer på fastsatt skjema.</article><article class="legalP" id="kapittel-1-foreslåttparagraf-2-ledd-2">For konsesjonsperioden 1. januar 2017–31. desember 2021 vil konsesjon direktetildeles til søkeren der det kun foreligger én søknad. Ved overskuddsetterspørsel avgjøres tildelingen ved loddtrekning.</article></article> <article class="defaultP" margin-top="true">§ 7-5 oppheves.</article> <article class="defaultP" margin-top="true">§ 7-7 oppheves.</article> <article class="defaultP" margin-top="true">§ 7-8 første ledd skal lyde:</article><article class="legalP" id="kapittel-1-ledd-2">Før det kan gjennomføres sending, skal en melding om hvem som treffer avgjørelse om innholdet, være sendt til Medietilsynet.</article> <article class="defaultP" margin-top="true">§ 7-9 skal lyde:</article><article class="futureLegalArticle" data-name="§7-9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-9</span>. <span class="legalArticleTitle">Sendetidsfordeling i analog lokalradio</span></span><article class="legalP" id="kapittel-1-foreslåttparagraf-3-ledd-1">Lokalradio med konsesjon etter § 7-2 første ledd nr. 1 skal i det minste disponere 12 timer sammenhengende sendetid på hverdager. Lokalradio med konsesjon etter § 7-2 første ledd nr. 2 skal disponere all sendetid på ett sendernett. I konsesjonsområder hvor lokalradio med konsesjon etter § 7-2 første ledd nr. 1 eller nr. 3 deler sendernett, avgjør konsesjonærene på sendernettet fordeling av sendetid.</article><article class="legalP" id="kapittel-1-foreslåttparagraf-3-ledd-2">Fordelt sendetid skal innrapporteres til Medietilsynet uten ugrunnet opphold. For at innrapportert sendetid skal kunne endres, må samtlige konsesjonærer på sendernettet være enige i endringen.</article><article class="legalP" id="kapittel-1-foreslåttparagraf-3-ledd-3">Dersom det oppstår ledig sendetid, kan denne fordeles mellom innholdskonsesjonærene på sendernettet. En slik fordeling forutsetter enighet mellom konsesjonærene.</article><article class="legalP" id="kapittel-1-foreslåttparagraf-3-ledd-4">Sendetiden kan ikke tas i bruk før den er fordelt etter andre eller tredje ledd.</article></article> <article class="defaultP" margin-top="true">§ 7-10 skal lyde:</article><article class="futureLegalArticle" data-name="§7-10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-10</span>. <span class="legalArticleTitle">Anlegg for analog lokalkringkasting</span></span><article class="legalP" id="kapittel-1-foreslåttparagraf-4-ledd-1">Ved tildeling av konsesjon etter lovens § 2-2 til opprettelse eller drift av anlegg for analog lokalkringkasting eller videresending av lokalkringkasting, skal Medietilsynet sette som vilkår at anleggskonsesjonæren så snart som mulig stiller anlegget til disposisjon for alle med konsesjon til lokalkringkasting på det aktuelle senderanlegget. Så snart som mulig forstås i denne sammenheng som senest innen oppstartsfrist for den enkelte konsesjon til lokalkringkasting. Medietilsynet skal også stille som vilkår at partene innen samme frist inngår skriftlig avtale om bruken av anlegget og om eventuelt vederlag for bruken av anlegget.</article></article> <article class="defaultP" margin-top="true">§ 7-11 skal lyde:</article><article class="futureLegalArticle" data-name="§7-11" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-11</span>. <span class="legalArticleTitle">Årsmelding</span></span><article class="legalP" id="kapittel-1-foreslåttparagraf-5-ledd-1">Konsesjonærene til analog lokalradio etter § 7-2 og digitalt lokalfjernsyn etter § 7-3 skal innen 1. april hvert år på fastsatt skjema gi Medietilsynet melding om virksomheten det foregående år.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-10-28-1257/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2017.</article></section></main></body></html>