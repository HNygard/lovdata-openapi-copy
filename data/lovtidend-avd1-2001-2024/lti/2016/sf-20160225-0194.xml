<!DOCTYPE html><html lang="no"><head><title>Forskrift om endring i forskrift om klagenemnd for fly- og jernbanepassasjerer (transportklagenemndforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-02-25-194</dd><dt class="dokid">DokumentID</dt><dd class="dokid">LTI/forskrift/2016-02-25-194</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 3 s 469</dd><dt class="dateInForce">I kraft fra</dt><dd class="dateInForce">2016-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-01-20-84</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§10-44</li><li>lov/1993-06-11-101/§10-45</li><li>lov/1993-06-11-101/§10-46</li><li>lov/1993-06-11-101/§10-47</li><li>lov/1993-06-11-101/§15-4</li><li>lov/1993-06-11-100/§7c</li><li>lov/2002-06-21-45/§32a</li></ul></dd><dt class="dateOfPublication">Kunngjort</dt><dd class="dateOfPublication">2016-03-01 15:00</dd><dt class="journalNumber">Journalnummer</dt><dd class="journalNumber">2016-0176</dd><dt class="titleShort">Korttittel</dt><dd class="titleShort">Endr. i transportklagenemndforskriften</dd><dt class="title">Tittel</dt><dd class="title">Forskrift om endring i forskrift om klagenemnd for fly- og jernbanepassasjerer (transportklagenemndforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 25. februar 2016 med hjemmel i lov 11. juni 1993 nr. 101 om luftfart (luftfartsloven) § 10-44, § 10-45, § 10-46, § 10-47 og § 15-4, lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 7c og lov 21. juni 2002 nr. 45 om yrkestransport med motorvogn og fartøy (yrkestransportlova) § 32a.</dd><dt class="refid">RefID</dt><dd class="refid">forskrift/2016-02-25-194</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om klagenemnd for fly- og jernbanepassasjerer (transportklagenemndforskriften)<ul class="tocSubUl"><li>I<ul class="tocSubUl"><li>§ 4-1. Styrets sammensetning og arbeidsform</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-02-25-194" id="dokument"><h1>Forskrift om endring i forskrift om klagenemnd for fly- og jernbanepassasjerer (transportklagenemndforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-02-25-194/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. januar 2012 nr. 84 om klagenemnd for fly- og jernbanepassasjerer (transportklagenemndforskriften) gjøres følgende endringer:</article> <article class="defaultP" margin-top="true">Forskriftens betegnelse endres til følgende:</article> <article class="defaultP" margin-top="true"><i>Forskrift om klagenemnd for passasjertransport (transportklagenemndforskriften)</i></article> <article class="defaultP" margin-top="true">§ 1-3 skal lyde:</article><article class="legalP" id="kapittel-1-ledd-2">Transportklagenemnda har rett og plikt til å behandle tvister mellom passasjerer som klager i medhold av § 1-4, § 1-5 og § 1-6 og foretak som nevnt i § 1-7. Transportklagenemnda kan likevel avvise saker etter reglene i kapittel 6.</article> <article class="defaultP" margin-top="true">§ 1-6 skal lyde:</article> <article class="defaultP" margin-top="true"><i>Klagerett for passasjerer på buss, sporvei, tunnelbane og forstadsbane</i></article><article class="numberedLegalP" data-numerator="1" id="kapittel-1-nummer-1">(1) Enhver passasjer som har rettigheter i yrkestransportloven av 21. juni 2002 nr. 45 og forskrifter gitt i medhold av yrkestransportloven, avtale om yting av tjenester som faller inn under yrkestransportlovgivningens virkeområde, samt andre regler og rettsprinsipper som har betydning for forholdet mellom passasjeren og tjenesteyteren har rett til å klage til transportklagenemnda over antatt brudd på sine rettigheter.</article><article class="numberedLegalP" data-numerator="2" id="kapittel-1-nummer-2">(2) Enhver passasjer på sporvogn, tunnelbane og forstadsbane som har rettigheter i medhold av jernbaneloven av 11. juni 1993 nr. 100 og forskrifter gitt i medhold av jernbaneloven, avtale om yting av tjenester som faller innenfor jernbanelovens virkeområde, samt andre regler og rettsprinsipper som har betydning for forholdet mellom passasjeren og tjenesteyteren har rett til å klage til transportklagenemnda over antatt brudd på sine rettigheter.</article><article class="numberedLegalP" data-numerator="3" id="kapittel-1-nummer-3">(3) Klageretten er ikke avhengig av at passasjeren selv betaler for reisen. Når en annen enn passasjeren betaler for reisen, avtaler passasjeren og den som betaler seg imellom hvem som skal opptre som klager.</article><article class="numberedLegalP" data-numerator="4" id="kapittel-1-nummer-4">(4) Når en tvist har tilknytning til mer enn ett land, avgjør de aktuelle rettighetsreglenes innhold, avtalebestemmelser, internasjonale avtaler og forståelser om verneting eller klagemyndighet, og norsk internasjonal privatrett om nemnda er kompetent.</article> <article class="defaultP" margin-top="true">Nåværende § 1-6 blir § 1-7.</article> <article class="defaultP" margin-top="true">§ 1-7 nytt 3. og 4. ledd skal lyde:</article><article class="numberedLegalP" data-numerator="3" id="kapittel-1-nummer-5">(3) Et hvert jernbaneforetak som driver transporttjenester med sporvei, tunnelbane eller forstadsbane og som har forpliktelser i medhold av lov, forskrift eller avtalebestemmelser som nevnt i § 1-6 er underlagt klagenemndas kompetanse. Det samme gjelder reisebyråer og øvrige som har forpliktelser i medhold av lov, forskrift eller avtalebestemmelser som nevnt i § 1-6.</article><article class="numberedLegalP" data-numerator="4" id="kapittel-1-nummer-6">(4) Enhver som driver persontransport med motorvogn i rute i, til eller fra Norge, og som har forpliktelser i medhold av lov, forskrift eller avtalebestemmelser som er nevnt i § 1-6 er underlagt klagenemndas kompetanse. Det samme gjelder terminaleiere, reisebyråer og øvrige som i forbindelse med slik transport har forpliktelser i medhold av lov, forskrift eller avtalebestemmelser som nevnt i § 1-6.</article> <article class="defaultP" margin-top="true">Nåværende § 1-7 blir § 1-8.</article> <article class="defaultP" margin-top="true">Nåværende § 1-8 blir § 1-9.</article> <article class="defaultP" margin-top="true">Nåværende § 1-9 blir § 1-10.</article> <article class="defaultP" margin-top="true">Nåværende § 1-10 blir § 1-11.</article> <article class="defaultP" margin-top="true">Nåværende § 1-11 blir ny § 1-12.</article><article class="futureLegalArticle" data-name="§4-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Styrets sammensetning og arbeidsform</span></span></article> <article class="defaultP" margin-top="true">§ 4-1 1. ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Transportklagenemnda skal ha et styre som består av seks medlemmer. En nøytral leder utpekes av Samferdselsdepartementet. To representanter for passasjerinteressene og tre representanter for tjenesteyterne utpekes av foreninger eller andre organer som representerer henholdsvis passasjerene og de tjenesteyterne som til enhver tid er underlagt klageordningen etter § 1-6. Forut for utpekingen av tjenesteyternes representanter skal departementet påse at de berørte bransjene og foretakene involveres. Det kan utnevnes varamedlemmer etter reglene foran dersom det er behov for det.</article> <article class="defaultP" margin-top="true">4. ledd skal lyde:</article><article class="numberedLegalP" data-numerator="4" id="kapittel-1-nummer-8">(4) Styret er vedtaksført når minst fem representanter er til stede.</article> <article class="defaultP" margin-top="true">5. ledd skal lyde:</article><article class="numberedLegalP" data-numerator="5" id="kapittel-1-nummer-9">(5) Hvert medlem som representerer passasjerinteressene har to stemmer, de øvrige medlemmene har én stemme. Vedtak fattes med vanlig flertall. Ved stemmelikhet har styreleder dobbeltstemme.</article> <article class="defaultP" margin-top="true">§ 8-1 skal lyde:</article> <article class="defaultP" margin-top="true"><i>Fordeling av finansieringskostnader mellom transportsektorene</i></article><article class="legalP" id="kapittel-1-ledd-3">Kostnadene ved etablering og drift av klagenemnda dekkes gjennom kostnadsbaserte gebyrer som beregnes særskilt for de transportsektorene som er omfattet av klageordningen. Som grunnlag for gebyrene for den enkelte sektor, fordeles først nemndas samlede kostnader, medregnet offentlige avgifter, etter hvor stor andel av kostnadene som kan henføres til den enkelte sektor. Dernest beregnes de respektive gebyrene etter reglene i § 8-2, § 8-3 og § 8-4.</article> <article class="defaultP" margin-top="true">§ 8-4 skal lyde:</article> <article class="defaultP" margin-top="true"><i>Finansiering, sporvei, tunnelbane, forstadsbane og buss</i></article><article class="numberedLegalP" data-numerator="1" id="kapittel-1-nummer-10">(1) Den sektorkostnad for etablering og drift som er beregnet for sporvei, tunnelbane, forstadsbane og buss etter reglene i § 8-1, dekkes gjennom et gebyr som kreves inn fra tjenesteyterne etter reglene i annet ledd. Gebyret beregnes og fastsettes normalt forskuddsvis for hvert kalenderår.</article><article class="numberedLegalP" data-numerator="2" id="kapittel-1-nummer-11">(2) Gebyret beregnes og innkreves for reiser som gir passasjerene rettigheter overfor den som yter transporttjeneste i henhold til rettsgrunnlaget som nevnt i § 1-6 første og annet ledd. Gebyret skal betales av den som yter transporttjenesten som nevnt i § 1-7 tredje og fjerde ledd, og fastsettes på grunnlag av nemndas budsjett for sektoren, forholdsmessig fordelt mellom tjenesteyterne etter antall klageberettigede passasjerer. Tjenesteyterne plikter å gi slike opplysninger til nemnda.</article><article class="numberedLegalP" data-numerator="3" id="kapittel-1-nummer-12">(3) Nemnda krever inn gebyrer fra tjenesteyterne i henhold til annet ledd.</article> <article class="defaultP" margin-top="true">Nåværende § 8-4 blir § 8-5.</article> <article class="defaultP" margin-top="true">Nåværende § 8-5 blir ny § 8-6.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-02-25-194/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Endringsforskriften trer i kraft 1. april 2016.</article></section></main></body></html>