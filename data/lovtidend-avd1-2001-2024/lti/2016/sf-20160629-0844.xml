<!DOCTYPE html><html lang="no"><head><title>Forskrift om endring i forskrift om klagenemnd for passasjertransport (transportklagenemndforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-29-844</dd><dt class="dokid">DokumentID</dt><dd class="dokid">LTI/forskrift/2016-06-29-844</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 10 s 1565</dd><dt class="dateInForce">I kraft fra</dt><dd class="dateInForce">2016-07-01, dep. bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-01-20-84</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§10-44</li><li>lov/1993-06-11-101/§10-45</li><li>lov/1993-06-11-101/§10-46</li><li>lov/1993-06-11-101/§10-47</li><li>lov/1993-06-11-101/§15-4</li><li>lov/1993-06-11-100/§7c</li><li>lov/2002-06-21-45/§32a</li></ul></dd><dt class="dateOfPublication">Kunngjort</dt><dd class="dateOfPublication">2016-07-01 15:40</dd><dt class="journalNumber">Journalnummer</dt><dd class="journalNumber">2016-0740</dd><dt class="titleShort">Korttittel</dt><dd class="titleShort">Endr. i transportklagenemndforskriften</dd><dt class="title">Tittel</dt><dd class="title">Forskrift om endring i forskrift om klagenemnd for passasjertransport (transportklagenemndforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 29. juni 2016 med hjemmel i lov 11. juni 1993 nr. 101 om luftfart (luftfartsloven) § 10-44, § 10-45, § 10-46, § 10-47 og § 15-4, lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 7c og lov 21. juni 2002 nr. 45 om yrkestransport med motorvogn eller fartøy (yrkestransportlova) § 32a.</dd><dt class="refid">RefID</dt><dd class="refid">forskrift/2016-06-29-844</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om klagenemnd for passasjertransport (transportklagenemndforskriften)<ul class="tocSubUl"><li>I<ul class="tocSubUl"><li>§ 5-2. Klagefrist – når klagen senest må fremmes</li><li>§ 5-10. Saksbehandlingsfrist</li><li>§ 6-1. Avvisning foretatt av sekretariatets leder</li><li>§ 6-2. Avvisning foretatt av nemnda</li><li>§ 7-1. Transportklagenemndas side på Internett</li><li>§ 9-1. Årsberetning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-29-844" id="dokument"><h1>Forskrift om endring i forskrift om klagenemnd for passasjertransport (transportklagenemndforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-29-844/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. januar 2012 nr. 84 om klagenemnd for passasjertransport (transportklagenemndforskriften) gjøres følgende endringer:</article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Klagefrist – når klagen senest må fremmes</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Klager som skal behandles i nemnda må sendes inn senest ett år etter at klageren har fremmet skriftlig reklamasjon til tjenesteyteren.</article></article> <article class="defaultP" margin-top="true">Ny § 5-10 skal lyde:</article><article class="futureLegalArticle" data-name="§5-10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-10</span>. <span class="legalArticleTitle">Saksbehandlingsfrist</span></span><article class="legalP" id="kapittel-1-foreslåttparagraf-2-ledd-1">Klagenemnda skal informere partene så snart den har mottatt nødvendige og relevante dokumenter fra begge parter og saksbehandlingen kan begynne. Resultatet av klagebehandlingen skal gjøres tilgjengelig for partene innen 90 dager fra dette tidspunktet. I særlig komplekse saker kan fristen forlenges. Partene skal informeres om forlengelsen og om ny frist.</article></article> <article class="defaultP" margin-top="true">§ 6-1 skal lyde:</article><article class="futureLegalArticle" data-name="§6-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Avvisning foretatt av sekretariatets leder</span></span><article class="legalP" id="kapittel-1-foreslåttparagraf-3-ledd-1">Sekretariatets leder kan avvise en klage dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">saken åpenbart faller utenfor nemndas kompetanse etter § 1-3,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">hele eller deler av klagen hører mest naturlig inn under et annet klageorgan,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">klagen åpenbart ikke kan tas til følge,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">saken er til behandling ved de alminnelige domstolene eller er endelig avgjort ved dom, rettsforlik eller bindende voldgiftsavgjørelse, eller</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">saken har tidligere vært behandlet av nemnda, jf. dog § 6-5,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">saken ikke lar seg behandle uten at dette i særlig grad går utover nemndas effektivitet.</article></article></li></ul></article></article> <article class="defaultP" margin-top="true">§ 6-2 skal lyde:</article><article class="futureLegalArticle" data-name="§6-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Avvisning foretatt av nemnda</span></span><article class="legalP" id="kapittel-1-foreslåttparagraf-4-ledd-1">Nemnda kan avvise en klage dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">saken faller utenfor nemndas kompetanse etter § 1-3,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">hele eller deler av klagen hører mest naturlig inn under et annet klageorgan,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">saken er av en slik art at vedtak ikke kan fattes på forsvarlig vis uten at partene avgir muntlig forklaring,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">saken for øvrig reiser bevisspørsmål som vanskelig kan klarlegges under saksbehandlingen eller av andre grunner ikke egner seg for behandling i nemnda,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">saken har tidligere vært behandlet av nemnda, eller er til behandling eller er avgjort av utenlandsk klageorgan, jf. dog § 6-5, eller</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">saken ikke lar seg behandle uten at dette i særlig grad går utover nemndas effektivitet.</article></article></li></ul></article></article> <article class="defaultP" margin-top="true">§ 7-1 skal lyde:</article><article class="futureLegalArticle" data-name="§7-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Transportklagenemndas side på Internett</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Klagenemnda skal ha en egen side på Internett. Nemnda skal ha tydelige og lett forståelige opplysninger på sine nettsider og etter anmodning på et varig medium, om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">nemndas kontaktopplysninger, herunder post- og e-postadresse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">hvilke fysiske personer som har ansvar for klagebehandlingen (ledere, nemndsmedlemmer, ansatte i sekretariatet, meklere, og andre som behandler klagene), og på hvilken måte de er oppnevnt, og for hvor lang tid,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-nummer-1-punkt-3"><article class="legalP" id="kapittel-1-foreslåttparagraf-5-nummer-1-punkt-3-ledd-1">sakkunnskap, upartiskhet og uavhengighet hos de fysiske personene med ansvar for klagebehandlingen, og om disse er ansatt av eller mottar vederlag utelukkende fra den næringsdrivende,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-nummer-1-punkt-4"><article class="legalP" id="kapittel-1-foreslåttparagraf-5-nummer-1-punkt-4-ledd-1">nemndas eventuelle deltagelse i nettverk av klageorganer som skal gjøre det enklere å løse tverrnasjonale tvister,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-nummer-1-punkt-5"><article class="legalP" id="kapittel-1-foreslåttparagraf-5-nummer-1-punkt-5-ledd-1">hvilke type saker nemnda har kompetanse til å behandle, herunder nedre og/eller øvre beløpsgrense som vilkår for å ta en klage til behandling,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-nummer-1-punkt-6"><article class="legalP" id="kapittel-1-foreslåttparagraf-5-nummer-1-punkt-6-ledd-1">nemndas saksbehandlingsregler og dens adgang til å avvise en sak,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-5-nummer-1-punkt-7"><article class="legalP" id="kapittel-1-foreslåttparagraf-5-nummer-1-punkt-7-ledd-1">språkkrav til klagen og hvilke språk som benyttes under klagebehandlingen,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-5-nummer-1-punkt-8"><article class="legalP" id="kapittel-1-foreslåttparagraf-5-nummer-1-punkt-8-ledd-1">hvilke typer regler nemnda kan bruke i klagebehandlingen (f.eks. lovbestemmelser, rimelighetsvurderinger og atferdsregler),</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-5-nummer-1-punkt-9"><article class="legalP" id="kapittel-1-foreslåttparagraf-5-nummer-1-punkt-9-ledd-1">eventuelle forhåndskrav som partene må oppfylle før klagen behandles, f.eks. ha prøvd å løse saken med motparten,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-5-nummer-1-punkt-10"><article class="legalP" id="kapittel-1-foreslåttparagraf-5-nummer-1-punkt-10-ledd-1">hvorvidt partene kan trekke seg fra klagebehandlingen,</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-5-nummer-1-punkt-11"><article class="legalP" id="kapittel-1-foreslåttparagraf-5-nummer-1-punkt-11-ledd-1">eventuelle kostnader partene må dekke, herunder reglene for fordeling av kostnader ved endt klagebehandling,</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-5-nummer-1-punkt-12"><article class="legalP" id="kapittel-1-foreslåttparagraf-5-nummer-1-punkt-12-ledd-1">gjennomsnittlig klagebehandlingstid,</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-5-nummer-1-punkt-13"><article class="legalP" id="kapittel-1-foreslåttparagraf-5-nummer-1-punkt-13-ledd-1">rettsvirkningene av resultatet av klagebehandlingen, herunder eventuelt sanksjonene ved manglende etterlevelse av en bindende beslutning,</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-5-nummer-1-punkt-14"><article class="legalP" id="kapittel-1-foreslåttparagraf-5-nummer-1-punkt-14-ledd-1">avgjørelsens tvangskraft, dersom det er relevant,</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-5-nummer-1-punkt-15"><article class="legalP" id="kapittel-1-foreslåttparagraf-5-nummer-1-punkt-15-ledd-1">nemndas årsrapport, jf. § 9-1,</article></article></li><li data-li-identifier="p)" data-name="p)"><article class="listArticle" id="kapittel-1-foreslåttparagraf-5-nummer-1-punkt-16"><article class="legalP" id="kapittel-1-foreslåttparagraf-5-nummer-1-punkt-16-ledd-1">denne forskriften og retningslinjene som er nevnt i § 4-2 (1),</article></article></li><li data-li-identifier="q)" data-name="q)"><article class="listArticle" id="kapittel-1-foreslåttparagraf-5-nummer-1-punkt-17"><article class="legalP" id="kapittel-1-foreslåttparagraf-5-nummer-1-punkt-17-ledd-1">EU-kommisjonens liste over klageorganer. Listen skal også gjøres tilgjengelig på varig medium i klageorganets lokaler, dersom dette er praktisk mulig.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Alle avgjørelser nemnda fatter skal i sin helhet publiseres på klagenemndas internettside. Unntak gjelder for de delene av avgjørelsen som er taushetsbelagt i lov. Navn på personer som nevnt i § 5-9 skal likevel ikke publiseres med mindre vedkommende selv samtykker.</article></article> <article class="defaultP" margin-top="true">§ 9-1 skal lyde:</article><article class="futureLegalArticle" data-name="§9-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Årsberetning</span></span><article class="legalP" id="kapittel-1-foreslåttparagraf-6-ledd-1">Transportklagenemnda skal innen 1. mars hvert år avgi en årsberetning om virksomheten det foregående kalenderåret. Beretningen skal ikke inneholde taushetsbelagte opplysninger som umuliggjør at den i sin helhet publiseres i overensstemmelse § 7-1 (2) eller gjøres offentlig på annen måte. Årsberetningen skal inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">antall mottatte klager og hva klagene gjelder,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">eventuelle systematiske eller vesentlige problemer som forekommer ofte og fører til tvister mellom forbrukere og næringsdrivende. Opplysningene kan følges av anbefalinger om hvordan slike problemer kan unngås eller løses i framtiden,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">antall avviste klager, og hvordan de avviste sakene prosentvis fordeler seg på de ulike avvisningsgrunnene,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">prosentandel av klagebehandlingene som er foreslått eller pålagt til fordel for henholdsvis forbruker og næringsdrivende, og prosentandel av klagebehandlingene som har endt med minnelig løsning,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-6-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-5-ledd-1">prosentandelen av klagebehandlingene som ble avbrutt og årsakene til dette, hvis slik informasjon foreligger,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-6-ledd-1-punkt-6"><article class="legalP" id="kapittel-1-foreslåttparagraf-6-ledd-1-punkt-6-ledd-1">gjennomsnittlig saksbehandlingstid,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-6-ledd-1-punkt-7"><article class="legalP" id="kapittel-1-foreslåttparagraf-6-ledd-1-punkt-7-ledd-1">antall saker som behandles innen saksbehandlingsfristen på 90 dager, og antall saker som har fått forlenget saksbehandlingsfrist,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-6-ledd-1-punkt-8"><article class="legalP" id="kapittel-1-foreslåttparagraf-6-ledd-1-punkt-8-ledd-1">i hvilket omfang resultatene av klagebehandlinger er blitt etterlevd, hvis slik informasjon foreligger,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-6-ledd-1-punkt-9"><article class="legalP" id="kapittel-1-foreslåttparagraf-6-ledd-1-punkt-9-ledd-1">klageorganets eventuelle deltagelse i nettverk av klageorganer som skal gjøre det enklere å løse tverrnasjonale tvister,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-6-ledd-1-punkt-10"><article class="legalP" id="kapittel-1-foreslåttparagraf-6-ledd-1-punkt-10-ledd-1">klageorganets eventuelle opplærings- og kompetansetiltak,</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-6-ledd-1-punkt-11"><article class="legalP" id="kapittel-1-foreslåttparagraf-6-ledd-1-punkt-11-ledd-1">en evaluering av klageorganets effektivitet, samt forslag til forbedringstiltak.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-29-844/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Endringsforskriften trer i kraft 1. juli 2016, likevel slik at saksbehandlingsfristen i § 5-10 trer i kraft fra det tidspunkt departementet bestemmer.</article></section></main></body></html>