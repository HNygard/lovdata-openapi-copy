<!DOCTYPE html><html lang="no"><head><title>Forskrift om endring i forskrift til skatteforvaltningsloven (skatteforvaltningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-21-1797</dd><dt class="dokid">DokumentID</dt><dd class="dokid">LTI/forskrift/2016-12-21-1797</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 18 s 3029</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-11-23-1360</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2016-05-27-14/§7-13</li><li>lov/2016-05-27-14/§8-15</li><li>forskrift/2016-09-16-1067</li></ul></dd><dt class="dateOfPublication">Kunngjort</dt><dd class="dateOfPublication">2016-12-28 16:35</dd><dt class="journalNumber">Journalnummer</dt><dd class="journalNumber">2016-1470</dd><dt class="titleShort">Korttittel</dt><dd class="titleShort">Endr. i skatteforvaltningsforskriften</dd><dt class="title">Tittel</dt><dd class="title">Forskrift om endring i forskrift til skatteforvaltningsloven (skatteforvaltningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 21. desember 2016 med hjemmel i lov 27. mai 2016 nr. 14 om skatteforvaltning (skatteforvaltningsloven) § 7-13 og § 8-15, jf. delegeringsvedtak 16. september 2016 nr. 1067.</dd><dt class="refid">RefID</dt><dd class="refid">forskrift/2016-12-21-1797</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til skatteforvaltningsloven (skatteforvaltningsforskriften)<ul class="tocSubUl"><li>I<ul class="tocSubUl"><li>§ 7-2-6. Annen utgiftsdekning</li><li>§ 7-10-26. Hvem som har opplysningsplikt</li><li>§ 7-10-27. Opplysningspliktens omfang</li><li>§ 7-10-28. Opplysningspliktens innhold</li><li>§ 7-10-29. Levering av opplysninger</li><li>§ 8-12. Melding om flernasjonale konserns fordeling av inntekt, skatt mv. (land-for-land-rapport)</li><li>§ 8-12-1. Definisjoner</li><li>§ 8-12-2. Meldingens innhold</li><li>§ 8-12-3. Funksjonell valuta</li><li>§ 8-12-4. Flere opplysningspliktige</li><li>§ 8-12-5. Unntak fra plikt til å levere melding for morselskap</li><li>§ 8-12-6. Unntak fra plikt til å levere melding for andre enn morselskapet</li><li>§ 8-12-7. Leveringsfrist</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-21-1797" id="dokument"><h1>Forskrift om endring i forskrift til skatteforvaltningsloven (skatteforvaltningsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-21-1797/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. november 2016 nr. 1360 til skatteforvaltningsloven (skatteforvaltningsforskriften) gjøres følgende endringer:</article> <article class="defaultP" margin-top="true">Hjemmelshenvisningen skal lyde:<p class="leddfortsettelse"><strong>Hjemmel:</strong> Fastsatt av Skattedirektoratet 23. november 2016 med hjemmel i lov 27. mai 2016 nr. 14 om skatteforvaltning (skatteforvaltningsloven) § 2-8, § 2-13, § 5-5, § 6-4, § 7-3, § 7-6, § 7-13, § 8-15, § 9-4, § 9-5, § 9-6, § 10-14, § 11-2, § 12-4, § 14-1 og § 16-2, jf. delegeringsvedtak 16. september 2016 nr. 1067.</p></article> <article class="defaultP" margin-top="true">Overskriften til § 7-2-6 og paragrafen skal lyde:</article><article class="futureLegalArticle" data-name="§7-2-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-2-6</span>. <span class="legalArticleTitle">Annen utgiftsdekning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Det er ikke opplysningsplikt for utgiftsgodtgjørelse for kostnader til elektronisk kommunikasjonstjeneste som ikke er skattepliktig etter Finansdepartementets skattelovforskrift § 5-11-10.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Det er ikke opplysningsplikt for arbeidsgivers dekning av kostnader til tillitsvalgtes utøvelse av sitt verv i en arbeidstakerorganisasjon, jf. skatteloven § 5-15 første ledd bokstav a. Reglene i § 7-2-3 og § 7-2-4 om dokumentasjon av kostnadene gjelder så langt de passer.</article></article> <article class="defaultP" margin-top="true">Overskriften til § 7-10 nytt kapittel G skal lyde:</article><span class="futuretitle" id="kapittel-1-foreslåttittel-1">G. Tilskudd til ENØK-tiltak på bolig</span> <article class="defaultP" margin-top="true">Ny § 7-10-26 skal lyde:</article><article class="futureLegalArticle" data-name="§7-10-26" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-10-26</span>. <span class="legalArticleTitle">Hvem som har opplysningsplikt</span></span><article class="legalP" id="kapittel-1-foreslåttparagraf-2-ledd-1">Enova skal gi opplysninger etter bestemmelsene i § 7-10-27 til § 7-10-29.</article></article> <article class="defaultP" margin-top="true">Ny § 7-10-27 skal lyde:</article><article class="futureLegalArticle" data-name="§7-10-27" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-10-27</span>. <span class="legalArticleTitle">Opplysningspliktens omfang</span></span><article class="legalP" id="kapittel-1-foreslåttparagraf-3-ledd-1">Det skal gis en melding per mottaker av tilskudd som skal gis som avregningsfradrag for ENØK-tiltak på egen bolig for skattleggingsperioden.</article></article> <article class="defaultP" margin-top="true">Ny § 7-10-28 skal lyde:</article><article class="futureLegalArticle" data-name="§7-10-28" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-10-28</span>. <span class="legalArticleTitle">Opplysningspliktens innhold</span></span><article class="legalP" id="kapittel-1-foreslåttparagraf-4-ledd-1">Det skal gis opplysninger om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">mottakerens fødselsnummer og navn</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">opplysningspliktiges organisasjonsnummer og navn</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">samlet beløp som mottakeren har valgt å få som avregningsfradrag for skattleggingsperioden.</article></article></li></ul></article></article> <article class="defaultP" margin-top="true">Ny § 7-10-29 skal lyde:</article><article class="futureLegalArticle" data-name="§7-10-29" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-10-29</span>. <span class="legalArticleTitle">Levering av opplysninger</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Opplysningene skal gis elektronisk.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Opplysningene skal gis samlet innen 31. januar året etter skattleggingsperioden.</article></article> <article class="defaultP" margin-top="true">§ 8-12 skal lyde:</article><article class="futureLegalArticle" data-name="§8-12" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8-12</span>. <span class="legalArticleTitle">Melding om flernasjonale konserns fordeling av inntekt, skatt mv. (land-for-land-rapport)</span></span></article> <article class="defaultP" margin-top="true">§ 8-12-1 skal lyde:</article><article class="futureLegalArticle" data-name="§8-12-1" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8-12-1</span>. <span class="legalArticleTitle">Definisjoner</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) I skatteforvaltningsloven § 8-12 og denne forskrift § 8-12 menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-1-punkt-1"><article class="legalP" id="kapittel-1-foreslåttparagraf-7-nummer-1-punkt-1-ledd-1"><i>morselskap:</i> regnskapspliktig som er morselskap etter regnskapsloven § 1-3 annet ledd. Regnskapspliktig som har fast driftssted i et annet land skal også regnes som morselskap. Det samme gjelder regnskapspliktig som ville hatt plikt til å utarbeide konsernregnskap dersom eierandelene i foretaket hadde vært omsatt på offentlig børs.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-nummer-1-punkt-2"><article class="legalP" id="kapittel-1-foreslåttparagraf-7-nummer-1-punkt-2-ledd-1"><i>konsern:</i> gruppe av foretak som er et konsern etter regnskapsloven § 1-3. Regnskapspliktig som har fast driftssted i utlandet skal også regnes som konsern.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-nummer-1-punkt-3"><article class="legalP" id="kapittel-1-foreslåttparagraf-7-nummer-1-punkt-3-ledd-1"><i>foretak:</i> regnskapspliktig som er morselskap eller datterselskap etter regnskapsloven § 1-3. Fast driftssted i utlandet som er en del av selskap med regnskapsplikt etter regnskapsloven og utenlandske foretak som har skatteplikt etter skatteloven § 2-3 første ledd bokstav b eller petroleumsskatteloven § 1, jf. § 2, skal også regnes som foretak.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-nummer-1-punkt-4"><article class="legalP" id="kapittel-1-foreslåttparagraf-7-nummer-1-punkt-4-ledd-1"><i>hjemmehørende:</i> foretak som er skattepliktig i Norge etter skatteloven § 2-2 anses hjemmehørende i Norge. I tilfeller hvor et foretak samtidig anses hjemmehørende i Norge etter første punktum og i et annet land etter dette landets interne lovgivning, skal bestemmelse i foreliggende skatteavtale om bosted være avgjørende.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-7-nummer-1-punkt-5"><article class="legalP" id="kapittel-1-foreslåttparagraf-7-nummer-1-punkt-5-ledd-1"><i>modellovgivningen:</i> lovgivningen som anbefales i rapporten: OECD (2015), Transfer Pricing Documentation and Country-by-Country Reporting, Action 13-2015 Final Report, OECD/G20 Base Erosion and Profit Shifting Project, OECD Publishing.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Uttrykket «andre foretak i Norge» i skatteforvaltningsloven § 8-12 annet ledd omfatter også utenlandsk foretak som er skattepliktig til Norge etter skatteloven § 2-3 første ledd eller petroleumsskatteloven § 1, jf. § 2. Dersom det foreligger skatteavtale, skal skatteavtalens bestemmelse om etablering av fast driftssted være avgjørende.</article></article> <article class="defaultP" margin-top="true">§ 8-12-2 skal lyde:</article><article class="futureLegalArticle" data-name="§8-12-2" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8-12-2</span>. <span class="legalArticleTitle">Meldingens innhold</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Meldingen skal inneholde opplysninger om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-nummer-1-punkt-1"><article class="legalP" id="kapittel-1-foreslåttparagraf-8-nummer-1-punkt-1-ledd-1">inntekt, resultat før skattekostnad, betalt inntektsskatt, påløpt inntektskatt, bokført egenkapital, akkumulert fortjeneste, antall ansatte og fysiske eiendeler utenom kontanter og eiendeler tilsvarende kontanter. Opplysningene nevnt i første punktum skal gis samlet i hver kategori for alle foretak i hvert enkelt land der konsernet har økonomisk aktivitet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-nummer-1-punkt-2"><article class="legalP" id="kapittel-1-foreslåttparagraf-8-nummer-1-punkt-2-ledd-1">hvert enkelt foretak i konsernet og hvor dette er hjemmehørende. Dersom foretaket er underlagt selskapslovgivningen i et annet land enn det landet det er hjemmehørende i, skal det opplyses om hvilket land dette er. Meldingen skal også inneholde opplysninger om hvert enkelt foretaks økonomiske virksomhet.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Foretak som skal inngå i meldingen er<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-nummer-2-punkt-1"><article class="legalP" id="kapittel-1-foreslåttparagraf-8-nummer-2-punkt-1-ledd-1">enhver virksomhet i et konsern som inkluderes i konsernregnskapet eller ville vært inkludert dersom eierandeler i slike enheter ble omsatt på offentlig børs</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-nummer-2-punkt-2"><article class="legalP" id="kapittel-1-foreslåttparagraf-8-nummer-2-punkt-2-ledd-1">enhver virksomhet som utelates fra konsernregnskapet utelukkende av hensyn til størrelse eller materiell karakter og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-nummer-2-punkt-3"><article class="legalP" id="kapittel-1-foreslåttparagraf-8-nummer-2-punkt-3-ledd-1">ethvert fast driftssted i en virksomhet i konsernet som nevnt i bokstav a og b dersom virksomheten utarbeider eget regnskap for det faste driftsstedet for finansiell rapportering, lovpålagt rapportering, skatteregnskap eller intern kontroll.</article></article></li></ul></article></article> <article class="defaultP" margin-top="true">Ny § 8-12-3 skal lyde:</article><article class="futureLegalArticle" data-name="§8-12-3" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 8-12-3</span>. <span class="legalArticleTitle">Funksjonell valuta</span></span><article class="legalP" id="kapittel-1-foreslåttparagraf-9-ledd-1">Alle tall i meldingen skal oppgis i funksjonell valuta. Dersom konsernet har en annen funksjonell valuta enn foretaket som leverer meldingen, skal konsernets valuta brukes.</article></article> <article class="defaultP" margin-top="true">Ny § 8-12-4 skal lyde:</article><article class="futureLegalArticle" data-name="§8-12-4" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 8-12-4</span>. <span class="legalArticleTitle">Flere opplysningspliktige</span></span><article class="legalP" id="kapittel-1-foreslåttparagraf-10-ledd-1">Dersom det i et konsern er flere foretak som har plikt til å levere melding etter skatteforvaltningsloven § 8-12 første og annet ledd, kan konsernet bestemme at ett av foretakene skal oppfylle rapporteringsplikten. Meldingen fra dette foretaket må utformes på en slik måte at rapporteringsplikten oppfylles for alle foretak som hver for seg har plikt til å levere melding etter skatteforvaltningsloven § 8-12 første til fjerde ledd.</article></article> <article class="defaultP" margin-top="true">Ny § 8-12-5 skal lyde:</article><article class="futureLegalArticle" data-name="§8-12-5" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 8-12-5</span>. <span class="legalArticleTitle">Unntak fra plikt til å levere melding for morselskap</span></span><article class="legalP" id="kapittel-1-foreslåttparagraf-11-ledd-1">Plikten for morselskap til å levere melding etter skatteforvaltningsloven § 8-12 første ledd gjelder ikke for morselskap som er del av et konsern der et annet foretak, i kraft av å være morselskap, skal levere tilsvarende melding etter lovgivningen i sitt hjemland.</article></article> <article class="defaultP" margin-top="true">Ny § 8-12-6 skal lyde:</article><article class="futureLegalArticle" data-name="§8-12-6" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 8-12-6</span>. <span class="legalArticleTitle">Unntak fra plikt til å levere melding for andre enn morselskapet</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Plikten for andre foretak i konsernet enn morselskapet til å levere melding etter skatteforvaltningsloven § 8-12 annet ledd, gjelder ikke dersom et annet foretak i konsernet har levert tilsvarende melding til skattemyndighetene i landet der foretaket er hjemmehørende innen tolv måneder etter utløpet av regnskapsåret, og<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-nummer-1-punkt-1"><article class="legalP" id="kapittel-1-foreslåttparagraf-12-nummer-1-punkt-1-ledd-1">dette landet har regler som krever at foretaket skal levere tilsvarende melding</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-nummer-1-punkt-2"><article class="legalP" id="kapittel-1-foreslåttparagraf-12-nummer-1-punkt-2-ledd-1">dette landet har en avtale med Norge om automatisk utveksling av land-for-land-rapporter for skatteformål, med virkning ved utløpet av rapporteringsåret etter skatteforvaltningsloven § 8-12 første ledd</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-nummer-1-punkt-3"><article class="legalP" id="kapittel-1-foreslåttparagraf-12-nummer-1-punkt-3-ledd-1">dette landet ikke har varslet norske skattemyndigheter om at dette landet har suspendert avtale som nevnt i bokstav b eller dette landet av andre grunner ikke sender land-for-land-rapporter for skatteformål til Norge</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-12-nummer-1-punkt-4"><article class="legalP" id="kapittel-1-foreslåttparagraf-12-nummer-1-punkt-4-ledd-1">dette foretaket har varslet skattemyndighetene i landet det er hjemmehørende eller etablert om at det er et foretak som skal levere slik melding og</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-12-nummer-1-punkt-5"><article class="legalP" id="kapittel-1-foreslåttparagraf-12-nummer-1-punkt-5-ledd-1">norske skattemyndigheter har fått varsel som nevnt i skatteforvaltningsloven § 8-12 tredje ledd.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Plikten for andre foretak i konsernet enn morselskapet til å levere melding etter skatteforvaltningsloven § 8-12 annet ledd gjelder ikke dersom årsaken til at morselskapet i utlandet ikke leverer tilsvarende melding, er at inntekten i konsernet ikke overstiger den beløpsgrensen som hjemlandets interne lovgivning har satt på bakgrunn av modellovgivningen artikkel 1 nr. 3.</article></article> <article class="defaultP" margin-top="true">Ny § 8-12-7 skal lyde:</article><article class="futureLegalArticle" data-name="§8-12-7" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 8-12-7</span>. <span class="legalArticleTitle">Leveringsfrist</span></span><article class="legalP" id="kapittel-1-foreslåttparagraf-13-ledd-1">Melding etter skatteforvaltningsloven § 8-12 skal leveres innen 31. desember i året etter regnskapsåret.</article></article> <article class="defaultP" margin-top="true">Nåværende § 8-12 blir ny § 8-13.</article> <article class="defaultP" margin-top="true">Nåværende § 8-12-1 og § 8-12-2 blir nye § 8-13-1 og § 8-13-2.</article> <article class="defaultP" margin-top="true">§ 16-1 nytt annet punktum skal lyde:</article><article class="legalP" id="kapittel-1-ledd-2">§ 8-12-6 skal likevel bare ha virkning for regnskapsår som begynner 1. januar 2017 eller senere.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-21-1797/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft 1. januar 2017.</article></section></main></body></html>