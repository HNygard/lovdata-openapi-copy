<!DOCTYPE html><html lang="nb"><head><title>Vedtak om endringer i reglement om register for stortingsrepresentantenes verv og økonomiske interesser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-07-1980</dd><dt class="dokid">DokumentID</dt><dd class="dokid">LTI/forskrift/2016-06-07-1980</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="dateInForce">I kraft fra</dt><dd class="dateInForce">2016-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-18-1617</li></ul></dd><dt class="dateOfPublication">Kunngjort</dt><dd class="dateOfPublication">2023-11-14 14:15</dd><dt class="journalNumber">Journalnummer</dt><dd class="journalNumber">2023-1224</dd><dt class="title">Tittel</dt><dd class="title">Vedtak om endringer i reglement om register for stortingsrepresentantenes verv og økonomiske interesser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 7. juni 2016, jf. Innst.319 S (2015-2016).</dd><dt class="refid">RefID</dt><dd class="refid">forskrift/2016-06-07-1980</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endringer i reglement om register for stortingsrepresentantenes verv og økonomiske interesser<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-07-1980" id="dokument"><h1>Vedtak om endringer i reglement om register for stortingsrepresentantenes verv og økonomiske interesser</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-07-1980/KAPITTEL_1"><h2 data-text-align="center">I</h2><article class="defaultP">I reglement 18. desember 2008 nr. 1617 om register for stortingsrepresentantenes verv og økonomiske interesser gjøres følgende endringer:</article> <article class="defaultP" margin-top="true">§ 1 annet ledd annet punktum skal lyde:</article><article class="legalP" id="kapittel-1-ledd-1">Bare eksistensen og arten av de forskjellige interesser skal oppgis, ikke beløp verdi eller mengde, med mindre dette følger særskilt av bestemmelse i dette reglementet.</article> <article class="defaultP" margin-top="true">§ 1 tredje ledd nytt annet punktum skal lyde:</article><article class="legalP" id="kapittel-1-ledd-2">§ 3 tredje ledd gjelder ikke for innkalte vararepresentanter.</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-1-ledd-3">Det angis særskilt og med beløp om enkeltoppdrag, eller flere oppdrag innenfor samme kalenderår for samme oppdragsgiver, har gitt en godtgjørelse på mer enn 50&#xa0;000 kroner.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-4">Avtaler om permisjon og avtaler av økonomisk karakter med tidligere arbeidsgiver, herunder avtaler om fortsatt lønnsutbetaling, lån eller opprettholdelse av velferdsfordeler.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-5">Navn på selskaper, organisasjoner, institusjoner eller enkeltpersoner som yter vedkommende representant økonomisk støtte eller vederlag, herunder materielle fordeler, sekretærbistand o.l., og som kommer i tillegg til de midler som Stortinget stiller til rådighet. Det angis særskilt og med beløp om økonomisk støtte eller vederlag fra samme kilde overstiger 50&#xa0;000 kroner innenfor samme kalenderår.</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-6">Fast eiendom som har betydelig verdi og som benyttes i næringsvirksomhet. Eiendommens betegnelse, eierform, og i hvilken kommune den ligger, oppgis.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-7">Selskapsinteresser (aksjer, andeler m.m.) som vedkommende selv eier enten direkte eller indirekte gjennom et annet selskap. Selskapets navn og ansvarsform oppgis. Utbytte av selskapsinteressene oppgis ikke.</article><article class="legalP" id="kapittel-1-ledd-8">For selskapsinteresser som eies indirekte gjennom et investeringsselskap, skal kun eierinteressen i investeringsselskapet oppgis. Eierandeler i aksjefond eller annet verdipapirfond oppgis ikke.</article> <article class="defaultP" margin-top="true">§ 11 nytt tredje punktum skal lyde:</article><article class="legalP" id="kapittel-1-ledd-9">Oppmerksomhets- og jubileumsgaver fra egen partiorganisasjon oppgis ikke.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-07-1980/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. oktober 2016.</article></section></main></body></html>