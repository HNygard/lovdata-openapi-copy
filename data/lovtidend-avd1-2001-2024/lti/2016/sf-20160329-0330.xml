<!DOCTYPE html><html lang="no"><head><title>Forskrift om endring i forskrift om krav til gjennomstrømningsmålere (for væsker unntatt vann)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-03-29-330</dd><dt class="dokid">DokumentID</dt><dd class="dokid">LTI/forskrift/2016-03-29-330</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 5 s 735</dd><dt class="dateInForce">I kraft fra</dt><dd class="dateInForce">2016-04-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-03-01-209</li><li>forskrift/2007-12-21-1738</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§20</li></ul></dd><dt class="dateOfPublication">Kunngjort</dt><dd class="dateOfPublication">2016-04-01 14:30</dd><dt class="journalNumber">Journalnummer</dt><dd class="journalNumber">2016-0268</dd><dt class="titleShort">Korttittel</dt><dd class="titleShort">Endr. i forskrift om krav til gjennomstrømningsmålere</dd><dt class="title">Tittel</dt><dd class="title">Forskrift om endring i forskrift om krav til gjennomstrømningsmålere (for væsker unntatt vann)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 29. mars 2016 med hjemmel i lov 26. januar 2007 nr. 4 om målenheter, måling og normaltid § 20.</dd><dt class="refid">RefID</dt><dd class="refid">forskrift/2016-03-29-330</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til gjennomstrømningsmålere (for væsker unntatt vann)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-03-29-330" id="dokument"><h1>Forskrift om endring i forskrift om krav til gjennomstrømningsmålere (for væsker unntatt vann)</h1><section class="section" data-name="kapI" id="kapittel-1" data-lovdata-URL="LTI/forskrift/2016-03-29-330/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. mars 2016 nr. 209 om endring i forskrift om krav til gjennomstrømningsmålere (for væsker unntatt vann) skal § 5 lyde:</article><article class="legalP" id="kapittel-1-ledd-2">Et målesystem er underlagt et periodisk tilsyn med tilsynsperiode på ett år. Målesystem som benyttes på bensinstasjon og lignende og som måler<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">drivstoff og andre brenselsvæsker enn flytende gasser</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">spylervæske</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">hjelpestoffer tilknyttet drivstofforbruket,</article></article></li><li data-li-identifier="og" data-name="og"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">målesystem som brukes til måling av flytende gass (LPG) er ikke underlagt tilsynsperiode.</article></article></li></ul></article><article class="legalP" id="kapittel-1-ledd-3">Testing av målesystemet i forbindelse med kontrollen skal utføres i henhold til relevante deler av gjeldende OIML R117, OIML R105 og Justervesenets prosedyrer, med mindre Justervesenet anser det mer hensiktsmessig og måleteknisk forsvarlig å utføre testingen på annen måte.</article><article class="legalP" id="kapittel-1-ledd-4">De måletekniske testene skal normalt utføres med de samme væskene som målesystemet måler ved normal drift. Dersom dette er vanskelig å få til, av f.eks. sikkerhetsmessige årsaker, kan det i stedet benyttes væsker med tilsvarende fysiske egenskaper.</article><article class="legalP" id="kapittel-1-ledd-5">Under testen må det være tilgjengelig tilstrekkelig mengde væske til testen samt nødvendig håndteringsutstyr, kvalifisert personell og kontrollredskap i nærheten.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-03-29-330/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 20. april 2016.</article></section></main></body></html>