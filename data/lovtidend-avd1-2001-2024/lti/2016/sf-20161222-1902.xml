<!DOCTYPE html><html lang="no"><head><title>Forskrift om endring i forskrift om distrikts- og regionalpolitiske virkemidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-22-1902</dd><dt class="dokid">DokumentID</dt><dd class="dokid">LTI/forskrift/2016-12-22-1902</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-12-11-1574</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2017-01-04 14:00</dd><dt class="journalNumber">Journalnummer</dt><dd class="journalNumber">2017-0005</dd><dt class="titleShort">Korttittel</dt><dd class="titleShort">Endr. i distrikts- og regionalpolitiske virkemidler</dd><dt class="title">Tittel</dt><dd class="title">Forskrift om endring i forskrift om distrikts- og regionalpolitiske virkemidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 22. desember 2016 med hjemmel i Stortingets budsjettvedtak.</dd><dt class="refid">RefID</dt><dd class="refid">forskrift/2016-12-22-1902</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om distrikts- og regionalpolitiske virkemidler<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-22-1902" id="dokument"><h1>Forskrift om endring i forskrift om distrikts- og regionalpolitiske virkemidler</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-22-1902/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2013 nr. 1574 om distrikts- og regionalpolitiske virkemidler gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Denne forskriften regulerer forvaltningen og bruken av de distrikts- og regionalpolitiske virkemidlene over de kapitlene i statsbudsjettet som er nevnt i andre og tredje ledd.</article> <article class="defaultP" margin-top="true">§ 1 nytt annet ledd skal lyde:</article><article class="legalP" id="kapittel-1-ledd-3">Virkemidlene over kap. 550 Omstillingsdyktig næringsliv og lokalsamfunn i distriktene:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">post 62 Bedriftsrettede lån- og tilskuddsordninger i distriktene, kan nyttes under kap. 550 post 64</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">post 64 Inkluderende og vekstkraftige lokalsamfunn kan nyttes under kap. 550 post 62.</article></article></li></ul></article> <article class="defaultP" margin-top="true">§ 1 tredje og nytt fjerde ledd skal lyde:</article><article class="legalP" id="kapittel-1-ledd-4">Virkemidlene over kap. 553 Omstillingsdyktige regioner<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">post 60 Regionale tiltak for utvikling av næringsmiljøer og tilgang til kompetanse, kan nyttes under kap. 553 post 63 og 65</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">post 63 Grenseregionale Interreg-program, kan nyttes under kap. 553 post 60 og 65</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">post 65 Omstillingsprogrammer under akutte endringer arbeidsmarkedet, kan nyttes under kap. 553 post 60 og 63.</article></article></li></ul></article><article class="legalP" id="kapittel-1-ledd-5">Den regionale og distriktspolitiske innsatsen er målrettet mot å gjøre omstilling for bedrifter lettere på kort sikt og å bygge evne til omstilling i bedrifter, næringsmiljøer og lokalsamfunn på lang sikt.</article> <article class="defaultP" margin-top="true">§ 1 nåværende annet ledd blir nytt femte ledd.</article> <article class="defaultP" margin-top="true">§ 1 nytt sjette ledd skal lyde:</article><article class="legalP" id="kapittel-1-ledd-6">Forskriften regulerer forholdet mellom tilskuddsforvalter og tilskuddsmottaker og får anvendelse for alle tilskuddsforvaltere som forvalter midler over kapitlene nevnt i andre og tredje ledd.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-7">Virkemidlene over kap. 550, post 62 Bedriftsrettede låne- og tilskuddsordninger i distriktene skal brukes innenfor virkeområdet for distriktsrettet investeringsstøtte.</article><article class="legalP" id="kapittel-1-ledd-8">Virkemidlene over kap. 550, post 64 Inkluderende og vekstkraftige lokalsamfunn skal brukes i områder med særlige distriktsutfordringer. Det er fylkeskommunenes ansvar å vurdere hvilke områder som har særlige distriktsutfordringer i sitt fylke.</article><article class="legalP" id="kapittel-1-ledd-9">Virkemidlene over kap. 553, post 60 Regionale tiltak for utvikling av næringsmiljøer og tilgang til kompetanse kan brukes i hele landet.</article><article class="legalP" id="kapittel-1-ledd-10">Virkemidlene over kap. 553, post 63 Grenseregionale Interreg-program skal brukes i programområdene gitt for det enkelte program.</article><article class="legalP" id="kapittel-1-ledd-11">Virkemidlene over kap. 553, post 65 Omstillingsprogrammer ved akutte endringer i arbeidsmarkedet kan brukes i hele landet.</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-12">Alle forvaltere skal kunngjøre tilskuddsordningene gjennom http://www.regionalforvaltning.no/ og på en slik måte at målgruppen nås.</article> <article class="defaultP" margin-top="true">I § 11 annet ledd bokstav b) gjøres følgende endring:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">Søkeren sender ikke inn nødvendige opplysninger etter anmodning.</article></article></li></ul></article> <article class="defaultP" margin-top="true">§ 18 oppheves.</article> <article class="defaultP" margin-top="true">Nåværende § 19 blir til § 18. Nåværende § 20 blir til § 19.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-22-1902/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2017.</article></section></main></body></html>