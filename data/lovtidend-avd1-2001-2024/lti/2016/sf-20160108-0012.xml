<!DOCTYPE html><html lang="no"><head><title>Forskrift om forvaltning av hjortevilt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-01-08-12</dd><dt class="dokid">DokumentID</dt><dd class="dokid">LTI/forskrift/2016-01-08-12</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 1 s 33</dd><dt class="dateInForce">I kraft fra</dt><dd class="dateInForce">2016-01-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-02-10-134</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§9</li><li>lov/1981-05-29-38/§16</li><li>lov/1981-05-29-38/§17</li><li>lov/1981-05-29-38/§18</li><li>lov/1981-05-29-38/§26</li><li>lov/1981-05-29-38/§50</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">2016-01-12 13:55</dd><dt class="lastupdated">Rettet</dt><dd class="lastupdated">2022-01-05 (se nederst).</dd><dt class="journalNumber">Journalnummer</dt><dd class="journalNumber">2016-0020</dd><dt class="titleShort">Korttittel</dt><dd class="titleShort">Forskrift om forvaltning av hjortevilt</dd><dt class="title">Tittel</dt><dd class="title">Forskrift om forvaltning av hjortevilt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet 8. januar 2016 med hjemmel i lov 29. mai 1981 nr. 38 om jakt og fangst av vilt (viltloven) § 9, § 16, § 17, § 18, § 26 nr. 3 og 10 og § 50, jf. delegeringsvedtak 2. april 1982 nr. 592.</dd><dt class="refid">RefID</dt><dd class="refid">forskrift/2016-01-08-12</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forvaltning av hjortevilt<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Mål for forvaltning av elg, hjort og rådyr</li><li>§ 4. Interkommunalt samarbeid</li><li>§ 5. Åpning av jakt på elg, hjort og rådyr</li><li>§ 6. Fastsettelse av minsteareal for elg, hjort og rådyr</li><li>§ 7. Fravik fra minstearealet</li><li>§ 8. Tellende areal for elg, hjort og rådyr</li><li>§ 9. Krav til vald for jakt på elg, hjort og rådyr</li><li>§ 10. Søknad om godkjenning av vald</li><li>§ 11. Godkjenning og endring av vald</li><li>§ 12. Krav til bestandsplanområde for elg og hjort</li><li>§ 13. Søknad om godkjenning av bestandsplanområde for elg og hjort</li><li>§ 14. Godkjenning og endring av bestandsplanområde for elg og hjort</li><li>§ 15. Krav til bestandsplan for elg og hjort</li><li>§ 16. Godkjenning og endring av bestandsplan for elg og hjort</li><li>§ 17. Vald, bestandsplanområde og bestandsplan over kommunegrenser</li><li>§ 18. Fellingstillatelse for elg og hjort</li><li>§ 19. Fellesjaktavtaler for elg og hjort</li><li>§ 20. Fellingstillatelse for rådyr</li><li>§ 21. Om villreinnemndene</li><li>§ 22. Åpning av jakt på villrein</li><li>§ 23. Tellende areal for villrein</li><li>§ 24. Krav til Opprettelse av vald for jakt på villrein</li><li>§ 25. Søknad om godkjenning av vald</li><li>§ 26. Godkjenning og endring av vald</li><li>§ 27. Bestandsplan for villrein</li><li>§ 28. Fastsettelse av fellingskvote og beregning av minsteareal</li><li>§ 29. Fellingstillatelser for villrein</li><li>§ 30. Kontrollordning for villreinjakt</li><li>§ 31. Fellesjaktavtaler for villrein</li><li>§ 32. Rapportering</li><li>§ 33. Bruk av Hjorteviltregisteret</li><li>§ 34. Mislighold av rapporteringsplikt</li><li>§ 35. Straff</li><li>§ 36. Klageadgang</li><li>§ 37. Dispensasjon</li><li>§ 38. Ikrafttredelse</li><li>§ 39. Overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2016-01-08-12" id="dokument"><h1>Forskrift om forvaltning av hjortevilt</h1><article class="legalArticle" data-lovdata-URL="LTI/forskrift/2016-01-08-12/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er at forvaltningen av hjortevilt ivaretar bestandenes og leveområdenes produktivitet og mangfold. Det skal legges til rette for en lokal og bærekraftig forvaltning med sikte på nærings- og rekreasjonsmessig bruk av hjorteviltressursene. Forvaltningen skal videre sikre bestandsstørrelser som fører til at hjortevilt ikke forårsaker uakseptable skader og ulemper på andre samfunnsinteresser.</article></article><article class="legalArticle" data-lovdata-URL="LTI/forskrift/2016-01-08-12/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften forstås med<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>hjortevilt:</i> elg, hjort, rådyr og villrein;</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>tellende areal:</i> det arealet som skal legges til grunn for beregning av antall fellingstillatelser;</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>minsteareal:</i> størrelsen på det tellende arealet som skal legges til grunn for hvert dyr det gis fellingstillatelse på;</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>vald:</i> et areal som etter søknad er godkjent av kommunen eller villreinnemnda for jakt på hjortevilt;</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>jaktfelt:</i> et mindre geografisk område innenfor et vald som jaktrettshaverne har avgrenset av hensyn til jaktutøvelsen;</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>bestandsplanområde for elg og/eller hjort:</i> et område bestående av to eller flere vald som samarbeider om å utarbeide bestandsplan for elg og/eller hjort. Godkjennes av kommunen etter søknad;</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>villreinområde:</i> et område avgrenset som den geografiske forvaltningsenheten for villreinbestanden;</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>bestandsplan:</i> jaktrettshavernes offentlig godkjente, flerårige plan med mål for bestandsutviklingen, og beskrivelse av den årlige avskytingen;</article></article></li><li data-li-identifier="i)" data-name="i)"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1"><i>jaktrettshaver:</i> enhver som har jaktrett på en eiendom. Retten til å jakte tilhører grunneier hvis ikke annet er bestemt;</article></article></li><li data-li-identifier="j)" data-name="j)"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1"><i>Hjorteviltregisteret:</i> nasjonal databank som ivaretar og tilrettelegger opplysninger for hjorteviltforvaltningen;</article></article></li><li data-li-identifier="k)" data-name="k)"><article class="listArticle" id="paragraf-2-ledd-1-punkt-11"><article class="legalP" id="paragraf-2-ledd-1-punkt-11-ledd-1"><i>sett elg og sett hjort:</i> jegernes observasjoner av bestemte viltarter i sitt jaktfelt, registrert etter fastsatt instruks.</article></article></li></ul></article></article><article class="legalArticle" data-lovdata-URL="LTI/forskrift/2016-01-08-12/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Mål for forvaltning av elg, hjort og rådyr</span></h2><article class="legalP" id="paragraf-3-ledd-1">Kommunen skal vedta mål for utviklingen av bestandene av elg, hjort, og rådyr der det er åpnet for jakt på arten(e). Målene skal blant annet ta hensyn til opplysninger om beitegrunnlag, bestandsutvikling, skader på naturmangfold, jord- og skogbruk og omfanget av viltulykker på veg og bane.</article></article><article class="legalArticle" data-lovdata-URL="LTI/forskrift/2016-01-08-12/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Interkommunalt samarbeid</span></h2><article class="legalP" id="paragraf-4-ledd-1">Kommunene bør samarbeide om felles mål for hjorteviltbestandene når det er hensiktsmessig å samordne bestandsplanleggingen over kommunegrenser.</article><article class="legalP" id="paragraf-4-ledd-2">Fylkeskommunen kan pålegge kommuner å inngå i et slikt samarbeid hvis det anses som nødvendig for å ivareta bestands- eller samfunnsmessige hensyn på et regionalt nivå.</article></article><article class="legalArticle" data-lovdata-URL="LTI/forskrift/2016-01-08-12/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Åpning av jakt på elg, hjort og rådyr</span></h2><article class="legalP" id="paragraf-5-ledd-1">Kommunen fastsetter forskrift om åpning av jakt på elg, hjort og/eller rådyr i kommunen. Ved avgjørelse om åpning av jakt skal det legges vekt på artens bestandsutvikling i området og en samfunnsmessig helhetsvurdering i samsvar med § 1.</article></article><article class="legalArticle" data-lovdata-URL="LTI/forskrift/2016-01-08-12/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fastsettelse av minsteareal for elg, hjort og rådyr</span></h2><article class="legalP" id="paragraf-6-ledd-1">Kommunen fastsetter minsteareal for elg, hjort og/eller rådyr i forskrift. Det kan fastsettes ulikt minsteareal for ulike arter og for ulike deler av en kommune.</article><article class="legalP" id="paragraf-6-ledd-2">Forslag om endring av minsteareal fremmes innen 15. januar. En eventuell forskriftsendring fastsettes av kommunen innen 15. mars.</article></article><article class="legalArticle" data-lovdata-URL="LTI/forskrift/2016-01-08-12/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fravik fra minstearealet</span></h2><article class="legalP" id="paragraf-7-ledd-1">Kommunen kan ved tildeling av fellingstillatelser fravike minstearealet for elg, hjort og rådyr med inntil 50 prosent. Fravik kan gjøres på bakgrunn av ulikheter i artens levevilkår i kommunen, bestandens størrelse og utvikling, den skade viltet volder eller andre ekstraordinære forhold.</article><article class="legalP" id="paragraf-7-ledd-2">Fravik fra minstearealet er et enkeltvedtak som gjøres for særskilte vald og for et begrenset tidsrom.</article></article><article class="legalArticle" data-lovdata-URL="LTI/forskrift/2016-01-08-12/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tellende areal for elg, hjort og rådyr</span></h2><article class="legalP" id="paragraf-8-ledd-1">For elg, hjort og rådyr skal kommunen som hovedregel regne skogareal og myr under skoggrensa som tellende areal. Med skogareal menes både produktiv og uproduktiv skog, og både lauvskog og barskog. Kommunen kan godkjenne andre arealtyper som tellende areal der disse er av stor betydning for vedkommende art.</article><article class="legalP" id="paragraf-8-ledd-2">Områder som er omdisponert slik at arealet ikke lenger benyttes av vedkommende viltart skal trekkes ut av tellende areal.</article></article><article class="legalArticle" data-lovdata-URL="LTI/forskrift/2016-01-08-12/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til vald for jakt på elg, hjort og rådyr</span></h2><article class="legalP" id="paragraf-9-ledd-1">Valdet skal være sammenhengende og ha en avgrensning som gjør det egnet til jakt på elg, hjort og/eller rådyr.</article><article class="legalP" id="paragraf-9-ledd-2">Valdet må omfatte et tellende areal som minst tilsvarer minstearealet for vedkommende hjorteviltart. Valdet kan i tillegg omfatte annet areal enn tellende areal.</article><article class="legalP" id="paragraf-9-ledd-3">Jaktrettshaverne skal oppnevne en valdansvarlig representant som opptrer på vegne av valdet overfor kommunen.</article></article><article class="legalArticle" data-lovdata-URL="LTI/forskrift/2016-01-08-12/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Søknad om godkjenning av vald</span></h2><article class="legalP" id="paragraf-10-ledd-1">Søknad om godkjenning av vald for jakt på elg, hjort eller rådyr sendes kommunen innen 1. mai.</article><article class="legalP" id="paragraf-10-ledd-2">Søknaden skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">opplysning om hvilken art søknaden gjelder for,</article></article></li><li data-li-identifier="b)" data-name="b)"><article class="listArticle" id="paragraf-10-ledd-2-punkt-2"><article class="legalP" id="paragraf-10-ledd-2-punkt-2-ledd-1">kart som tydelig viser grensene for valdet,</article></article></li><li data-li-identifier="c)" data-name="c)"><article class="listArticle" id="paragraf-10-ledd-2-punkt-3"><article class="legalP" id="paragraf-10-ledd-2-punkt-3-ledd-1">oversikt over de eiendommene (gårds- og bruksnummer) valdet omfatter, og den enkelte eiendoms størrelse innenfor valdets grenser,</article></article></li><li data-li-identifier="d)" data-name="d)"><article class="listArticle" id="paragraf-10-ledd-2-punkt-4"><article class="legalP" id="paragraf-10-ledd-2-punkt-4-ledd-1">oversikt over tellende areal som søkes godkjent,</article></article></li><li data-li-identifier="e)" data-name="e)"><article class="listArticle" id="paragraf-10-ledd-2-punkt-5"><article class="legalP" id="paragraf-10-ledd-2-punkt-5-ledd-1">underskrift fra den eller de som lovlig representerer hver enkelt eiendom, og</article></article></li><li data-li-identifier="f)" data-name="f)"><article class="listArticle" id="paragraf-10-ledd-2-punkt-6"><article class="legalP" id="paragraf-10-ledd-2-punkt-6-ledd-1">valdansvarlig representants navn, postadresse, telefonnummer, e-postadresse og underskrift.</article></article></li></ul></article></article><article class="legalArticle" data-lovdata-URL="LTI/forskrift/2016-01-08-12/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Godkjenning og endring av vald</span></h2><article class="legalP" id="paragraf-11-ledd-1">Kommunen skal behandle søknad om godkjenning av nye vald eller endringer i eksisterende vald for jakt på elg, hjort og rådyr innen 15. juni.</article><article class="legalP" id="paragraf-11-ledd-2">Jaktrettshaver som ønsker å trekke en eiendom ut av et godkjent eller omsøkt vald, skal melde dette skriftlig til valdansvarlig representant med kopi til kommunen senest 1. april. Utmelding krever underskrift fra den eller de som lovlig representerer eiendommen.</article><article class="legalP" id="paragraf-11-ledd-3">Dersom valdets grenser, eiendomsforhold eller tellende areal endres, skal valdansvarlig representant melde endringene skriftlig til kommunen innen 1. mai for ny godkjenning.</article><article class="legalP" id="paragraf-11-ledd-4">Kommunen kan til enhver tid trekke godkjenningen av hele eller deler av valdet tilbake og kreve at det fremmes ny søknad dersom rettighetsforhold som har betydning for godkjenningen av valdet er uklare. Kommunen kan også kreve at opplysningene som er gitt i søknaden bekreftes eller dokumenteres på nytt.</article></article><article class="legalArticle" data-lovdata-URL="LTI/forskrift/2016-01-08-12/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Krav til bestandsplanområde for elg og hjort</span></h2><article class="legalP" id="paragraf-12-ledd-1">Et bestandsplanområde er to eller flere vald som samarbeider om å utarbeide bestandsplan for elg og/eller hjort.</article><article class="legalP" id="paragraf-12-ledd-2">Bestandsplanområdet må disponere et tellende areal på minimum 20 ganger minstearealet.</article><article class="legalP" id="paragraf-12-ledd-3">Bestandsplanområdet skal oppnevne en representant som opptrer på vegne av bestandsplanområdet overfor kommunen.</article></article><article class="legalArticle" data-lovdata-URL="LTI/forskrift/2016-01-08-12/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Søknad om godkjenning av bestandsplanområde for elg og hjort</span></h2><article class="legalP" id="paragraf-13-ledd-1">Søknad om godkjenning av bestandsplanområde for jakt på elg eller hjort sendes kommunen innen 1. mai.</article><article class="legalP" id="paragraf-13-ledd-2">Søknaden skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-13-ledd-2-punkt-1"><article class="legalP" id="paragraf-13-ledd-2-punkt-1-ledd-1">opplysning om hvilken art søknaden gjelder for,</article></article></li><li data-li-identifier="b)" data-name="b)"><article class="listArticle" id="paragraf-13-ledd-2-punkt-2"><article class="legalP" id="paragraf-13-ledd-2-punkt-2-ledd-1">kart som tydelig viser grensene for bestandsplanområdet,</article></article></li><li data-li-identifier="c)" data-name="c)"><article class="listArticle" id="paragraf-13-ledd-2-punkt-3"><article class="legalP" id="paragraf-13-ledd-2-punkt-3-ledd-1">oversikt over alle valdene som inngår i bestandsplanområdet,</article></article></li><li data-li-identifier="d)" data-name="d)"><article class="listArticle" id="paragraf-13-ledd-2-punkt-4"><article class="legalP" id="paragraf-13-ledd-2-punkt-4-ledd-1">oversikt over tellende areal for bestandsplanområdet samlet,</article></article></li><li data-li-identifier="e)" data-name="e)"><article class="listArticle" id="paragraf-13-ledd-2-punkt-5"><article class="legalP" id="paragraf-13-ledd-2-punkt-5-ledd-1">underskrift fra valdansvarlig representant for alle vald som inngår i bestandsplanområdet, og</article></article></li><li data-li-identifier="f)" data-name="f)"><article class="listArticle" id="paragraf-13-ledd-2-punkt-6"><article class="legalP" id="paragraf-13-ledd-2-punkt-6-ledd-1">navn, postadresse, telefonnummer, e-postadresse og underskrift for representanten for bestandsplanområdet.</article></article></li></ul></article></article><article class="legalArticle" data-lovdata-URL="LTI/forskrift/2016-01-08-12/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Godkjenning og endring av bestandsplanområde for elg og hjort</span></h2><article class="legalP" id="paragraf-14-ledd-1">Kommunen skal behandle søknad om godkjenning av nytt bestandsplanområde eller endringer i eksisterende bestandsplanområde innen 15. juni.</article><article class="legalP" id="paragraf-14-ledd-2">Vald som ønsker å trekke seg ut av et godkjent eller omsøkt bestandsplanområde, skal melde dette skriftlig til representanten for bestandsplanområdet med kopi til kommunen innen 1. april.</article><article class="legalP" id="paragraf-14-ledd-3">Representanten for bestandsplanområdet skal melde om endringer i bestandsplanområdet til kommunen innen 1. mai for ny godkjenning.</article><article class="legalP" id="paragraf-14-ledd-4">Kommunen kan trekke godkjenningen tilbake hvis kravene i § 12 ikke lenger er oppfylt. Frist for kommunen til å trekke godkjenningen tilbake er 1. april.</article></article><article class="legalArticle" data-lovdata-URL="LTI/forskrift/2016-01-08-12/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Krav til bestandsplan for elg og hjort</span></h2><article class="legalP" id="paragraf-15-ledd-1">Vald eller bestandsplanområder som disponerer et tellende areal på minimum 20 ganger minstearealet kan søke kommunen om godkjenning av en flerårig, maksimalt femårig, bestandsplan for elg og/eller hjort.</article><article class="legalP" id="paragraf-15-ledd-2">Bestandsplanen skal inneholde mål for bestandsutviklingen, i samsvar med kommunens mål. Bestandsplanen skal også inneholde en plan for den årlige avskytingen i antall dyr, som et minimum fordelt på kategoriene kalv, voksne hunndyr og voksne hanndyr, samt spissbukk for hjort.</article><article class="legalP" id="paragraf-15-ledd-3">For bestandsplanområder skal planen beskrive hvordan ulike dyrekategorier i fellingskvota årlig fordeles på de enkelte valdene.</article><article class="legalP" id="paragraf-15-ledd-4">Frist for å søke kommunen om godkjenning eller endring av bestandsplan er 1. mai. Søknaden skal underskrives av bestandsplanområdets representant.</article></article><article class="legalArticle" data-lovdata-URL="LTI/forskrift/2016-01-08-12/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Godkjenning og endring av bestandsplan for elg og hjort</span></h2><article class="legalP" id="paragraf-16-ledd-1">Kommunen skal behandle søknad om godkjenning av ny bestandsplan eller endring i eksisterende bestandsplan innen 15. juni.</article><article class="legalP" id="paragraf-16-ledd-2">En godkjenning fastsetter fellingstillatelser for hele bestandsplanperioden, og skal inneholde informasjon om muligheten for overføring av et begrenset antall fellingstillatelser mellom år i perioden.</article><article class="legalP" id="paragraf-16-ledd-3">Kommunen kan trekke godkjenningen tilbake og tildele nye fellingstillatelser dersom arealkravet i § 15 ikke lenger er oppfylt, ved manglende rapportering, ved vesentlig uforutsette endringer i bestanden i området eller ved vesentlige avvik fra godkjent bestandsplan, herunder avvik i forhold til årlig planlagt avskyting i antall, kjønn eller alder. Frist for kommunen til å trekke godkjenningen tilbake er 1. april.</article></article><article class="legalArticle" data-lovdata-URL="LTI/forskrift/2016-01-08-12/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Vald, bestandsplanområde og bestandsplan over kommunegrenser</span></h2><article class="legalP" id="paragraf-17-ledd-1">Søknad om godkjenning av vald, bestandsplanområde og bestandsplan som berører flere kommuner, sendes den kommunen der den største delen av det tellende arealet ligger, om ikke annet er bestemt. Denne kommunen godkjenner og forvalter slike vald, bestandsplanområder og bestandsplaner i samsvar med bestemmelser som gjelder i sin kommune.</article><article class="legalP" id="paragraf-17-ledd-2">En forutsetning for samarbeid etter første ledd, er at alle berørte kommuner har gitt sitt samtykke til dette i henhold til kommuneloven.</article></article><article class="legalArticle" data-lovdata-URL="LTI/forskrift/2016-01-08-12/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Fellingstillatelse for elg og hjort</span></h2><article class="legalP" id="paragraf-18-ledd-1">Kommunen tildeler årlig fellingstillatelser for elg og hjort til godkjente vald med et tellende areal som minimum tilsvarer minstearealet. Fellingstillatelsen gjelder innenfor det godkjente valdet.</article><article class="legalP" id="paragraf-18-ledd-2">For vald eller bestandsplanområder med godkjent bestandsplan skal fellingstillatelsene vise antall dyr uten spesifikasjon på alder og kjønn, og avskytningen skal utføres i samsvar med alder og kjønn i godkjent bestandsplan. For bestandsplanområder tildeles fellingstillatelsene hvert enkelt vald.</article><article class="legalP" id="paragraf-18-ledd-3">For vald uten godkjent bestandsplan beregnes antall fellingstillatelser ved å dividere valdets tellende areal med gjeldende minsteareal. Fellingstillatelse skal fordeles på følgende kategorier<ul class="defaultList"><li data-li-identifier="a)" data-name="a)"><article class="listArticle" id="paragraf-18-ledd-3-punkt-1"><article class="legalP" id="paragraf-18-ledd-3-punkt-1-ledd-1">elg: kalv (½ år), voksne hunndyr (1½ år og eldre), voksne hanndyr (1½ år og eldre),</article></article></li><li data-li-identifier="b)" data-name="b)"><article class="listArticle" id="paragraf-18-ledd-3-punkt-2"><article class="legalP" id="paragraf-18-ledd-3-punkt-2-ledd-1">hjort: kalv (½ år), voksne hunndyr (1½ år og eldre), spissbukk (bukk med ugreina gevir), og voksne hanndyr (1½ år og eldre).</article></article></li></ul><p class="leddfortsettelse">For begge artene kan kalv felles i stedet for voksne dyr.</p></article><article class="legalP" id="paragraf-18-ledd-4">Kommunen skal sende fellingstillatelsen til valdansvarlig representant innen 15. juni.</article></article><article class="legalArticle" data-lovdata-URL="LTI/forskrift/2016-01-08-12/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Fellesjaktavtaler for elg og hjort</span></h2><article class="legalP" id="paragraf-19-ledd-1">For jakt i bestandsplanområder for elg og hjort kan fellingstillatelser gitt til et vald, benyttes i andre vald i bestandsplanområdet i hele eller en nærmere angitt del av jaktperioden. Dette forutsetter skriftlig avtale som viser hvilke vald og hvilke perioder fellesjaktavtalen gjelder for.</article></article><article class="legalArticle" data-lovdata-URL="LTI/forskrift/2016-01-08-12/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Fellingstillatelse for rådyr</span></h2><article class="legalP" id="paragraf-20-ledd-1">Kommunen tildeler fellingstillatelse for rådyr til godkjente rådyrvald årlig. Fellingstillatelsen gjelder innenfor det godkjente valdet.</article><article class="legalP" id="paragraf-20-ledd-2">Rådyrvald som disponerer et tellende areal på minimum 20 ganger minstearealet eller minst 10&#xa0;000 dekar kan etter søknad tildeles fellingstillatelsen for rådyr som kvotefri jakt. Før kvotefri jakt på rådyr tildeles kan kommunen kreve at jaktrettshaver utarbeider en avskytingsplan.</article><article class="legalP" id="paragraf-20-ledd-3">Et bestandsplanområde for elg eller hjort der valdene også er godkjente som rådyrvald, kan søke kommunen om kvotefri jakt på rådyr dersom bestandsplanområdet oppfyller arealkravet i annet ledd.</article><article class="legalP" id="paragraf-20-ledd-4">Frist for å søke kommunen om kvotefri jakt på rådyr er 1. mai.</article><article class="legalP" id="paragraf-20-ledd-5">For vald uten tillatelse til kvotefri jakt, beregnes antall fellingstillatelser ved å dividere valdets tellende areal med gjeldende minsteareal. Fellingstillatelsen skal ikke fordeles på definerte kjønns- og aldersgrupper.</article><article class="legalP" id="paragraf-20-ledd-6">Kommunen skal sende fellingstillatelsen til valdansvarlig representant innen 15. juni.</article></article><article class="legalArticle" data-lovdata-URL="LTI/forskrift/2016-01-08-12/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Om villreinnemndene</span></h2><article class="legalP" id="paragraf-21-ledd-1">Villrein i alle villreinområder med areal i to eller flere kommuner skal forvaltes av ei villreinnemnd. Villreinnemnda skal arbeide for en langsiktig bærekraftig forvaltning av villreinen og dens leveområder i samsvar med naturmangfoldloven og viltloven.</article><article class="legalP" id="paragraf-21-ledd-2">Det skal være ni villreinnemnder<ul class="defaultList"><li data-li-identifier="1)" data-name="1)"><article class="listArticle" id="paragraf-21-ledd-2-punkt-1"><article class="legalP" id="paragraf-21-ledd-2-punkt-1-ledd-1">Villreinnemnda for Setesdalområdet</article></article></li><li data-li-identifier="2)" data-name="2)"><article class="listArticle" id="paragraf-21-ledd-2-punkt-2"><article class="legalP" id="paragraf-21-ledd-2-punkt-2-ledd-1">Villreinnemnda for Brattefjell-Vindeggen, Blefjell og Norefjell-Reinsjøfjell</article></article></li><li data-li-identifier="3)" data-name="3)"><article class="listArticle" id="paragraf-21-ledd-2-punkt-3"><article class="legalP" id="paragraf-21-ledd-2-punkt-3-ledd-1">Villreinnemnda for Hardangerviddaområdet</article></article></li><li data-li-identifier="4)" data-name="4)"><article class="listArticle" id="paragraf-21-ledd-2-punkt-4"><article class="legalP" id="paragraf-21-ledd-2-punkt-4-ledd-1">Villreinnemnda for Nordfjella og Fjellheimen</article></article></li><li data-li-identifier="5)" data-name="5)"><article class="listArticle" id="paragraf-21-ledd-2-punkt-5"><article class="legalP" id="paragraf-21-ledd-2-punkt-5-ledd-1">Villreinnemnda for Sogn og Fjordane</article></article></li><li data-li-identifier="6)" data-name="6)"><article class="listArticle" id="paragraf-21-ledd-2-punkt-6"><article class="legalP" id="paragraf-21-ledd-2-punkt-6-ledd-1">Villreinnemnda for Reinheimen-Breheimen</article></article></li><li data-li-identifier="7)" data-name="7)"><article class="listArticle" id="paragraf-21-ledd-2-punkt-7"><article class="legalP" id="paragraf-21-ledd-2-punkt-7-ledd-1">Villreinnemnda for Rondane og Sølnkletten</article></article></li><li data-li-identifier="8)" data-name="8)"><article class="listArticle" id="paragraf-21-ledd-2-punkt-8"><article class="legalP" id="paragraf-21-ledd-2-punkt-8-ledd-1">Villreinnemnda for Snøhetta og Knutshø</article></article></li><li data-li-identifier="9)" data-name="9)"><article class="listArticle" id="paragraf-21-ledd-2-punkt-9"><article class="legalP" id="paragraf-21-ledd-2-punkt-9-ledd-1">Villreinnemnda for Forollhogna.</article></article></li></ul><p class="leddfortsettelse">Tolga kommune fungerer som villreinnemnd for Tolga Østfjell villreinområde.</p></article><article class="legalP" id="paragraf-21-ledd-3">Villreinnemndas medlemmer og personlige varamedlemmer oppnevnes av Miljødirektoratet etter forslag om en kvinnelig og en mannlig kandidat fra hver kommune som har villreinareal innenfor den enkelte nemnds virkeområde. Oppnevningsperioden for medlemmene følger valgperioden for kommunevalget. Villreinnemnda velger selv leder og nestleder.</article></article><article class="legalArticle" data-lovdata-URL="LTI/forskrift/2016-01-08-12/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Åpning av jakt på villrein</span></h2><article class="legalP" id="paragraf-22-ledd-1">Miljødirektoratet fastsetter forskrift om åpning av jakt på villrein.</article></article><article class="legalArticle" data-lovdata-URL="LTI/forskrift/2016-01-08-12/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Tellende areal for villrein</span></h2><article class="legalP" id="paragraf-23-ledd-1">For villrein regnes areal over skoggrensa som tellende areal. Villreinnemnda kan godkjenne skogområder som brukes regelmessig av villrein som tellende areal. Vann og isbre over 500 dekar skal ikke regnes med.</article><article class="legalP" id="paragraf-23-ledd-2">Områder som villreinen ikke lenger benytter fordi menneskelig påvirkning har redusert områdenes verdi vesentlig for villrein kan trekkes ut av tellende areal.</article></article><article class="legalArticle" data-lovdata-URL="LTI/forskrift/2016-01-08-12/§24" data-name="§24" id="paragraf-24"><h2 class="legalArticleHeader"><span class="legalArticleValue">§ 24</span>. <span class="legalArticleTitle">Krav til Opprettelse av vald for jakt på villrein</span></h2><article class="legalP" id="paragraf-24-ledd-1">Valdet skal være sammenhengende og ha en avgrensning som gjør det egnet til jakt på villrein. Valdet må omfatte et tellende areal som minst tilsvarer minstearealet for villrein. Valdet kan i tillegg omfatte annet areal enn tellende areal.</article><article class="legalP" id="paragraf-24-ledd-2">Jaktrettshaverne skal oppnevne en valdansvarlig representant som opptrer på vegne av valdet overfor villreinnemnda.</article></article><article class="legalArticle" data-lovdata-URL="LTI/forskrift/2016-01-08-12/§25" data-name="§25" id="paragraf-25"><h2 class="legalArticleHeader"><span class="legalArticleValue">§ 25</span>. <span class="legalArticleTitle">Søknad om godkjenning av vald</span></h2><article class="legalP" id="paragraf-25-ledd-1">Søknad om godkjenning av vald for jakt på villrein sendes villreinnemnda innen 1. april.</article><article class="legalP" id="paragraf-25-ledd-2">Søknaden skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-25-ledd-2-punkt-1"><article class="legalP" id="paragraf-25-ledd-2-punkt-1-ledd-1">kart som tydelig viser grensene for valdet,</article></article></li><li data-li-identifier="b)" data-name="b)"><article class="listArticle" id="paragraf-25-ledd-2-punkt-2"><article class="legalP" id="paragraf-25-ledd-2-punkt-2-ledd-1">oversikt over de eiendommene (gårds- og bruksnummer) valdet omfatter, og den enkelte eiendoms størrelse innenfor valdets grenser,</article></article></li><li data-li-identifier="c)" data-name="c)"><article class="listArticle" id="paragraf-25-ledd-2-punkt-3"><article class="legalP" id="paragraf-25-ledd-2-punkt-3-ledd-1">oversikt over tellende areal som søkes godkjent,</article></article></li><li data-li-identifier="d)" data-name="d)"><article class="listArticle" id="paragraf-25-ledd-2-punkt-4"><article class="legalP" id="paragraf-25-ledd-2-punkt-4-ledd-1">underskrift fra den eller de som lovlig representerer hver enkelt eiendom, og</article></article></li><li data-li-identifier="e)" data-name="e)"><article class="listArticle" id="paragraf-25-ledd-2-punkt-5"><article class="legalP" id="paragraf-25-ledd-2-punkt-5-ledd-1">valdansvarlig representants navn, postadresse, telefonnummer, e-postadresse og underskrift.</article></article></li></ul></article></article><article class="legalArticle" data-lovdata-URL="LTI/forskrift/2016-01-08-12/§26" data-name="§26" id="paragraf-26"><h2 class="legalArticleHeader"><span class="legalArticleValue">§ 26</span>. <span class="legalArticleTitle">Godkjenning og endring av vald</span></h2><article class="legalP" id="paragraf-26-ledd-1">Villreinnemnda skal behandle søknad om godkjenning av nye vald eller endringer i eksisterende vald for jakt på villrein innen 1. mai.</article><article class="legalP" id="paragraf-26-ledd-2">Jaktrettshaver som ønsker å trekke seg ut av et godkjent eller omsøkt vald, skal melde dette skriftlig til valdansvarlig representant med kopi til villreinnemnda senest 1. mars. Utmelding krever underskrift fra den eller de som lovlig representerer eiendommen.</article><article class="legalP" id="paragraf-26-ledd-3">Dersom valdets grenser, eiendomsforhold eller tellende areal endres, skal valdansvarlig representant melde endringene skriftlig til villreinnemnda innen 1. april for ny godkjenning.</article><article class="legalP" id="paragraf-26-ledd-4">Villreinnemnda kan til enhver tid trekke godkjenningen av hele eller deler av valdet tilbake og kreve at det fremmes ny søknad dersom rettighetsforhold som har betydning for godkjenningen av valdet er uklare. Villreinnemnda kan også kreve at opplysningene som er gitt i søknaden bekreftes eller dokumenteres på nytt.</article></article><article class="legalArticle" data-lovdata-URL="LTI/forskrift/2016-01-08-12/§27" data-name="§27" id="paragraf-27"><h2 class="legalArticleHeader"><span class="legalArticleValue">§ 27</span>. <span class="legalArticleTitle">Bestandsplan for villrein</span></h2><article class="legalP" id="paragraf-27-ledd-1">Villreinnemnda kan godkjenne en flerårig, maksimalt femårig, bestandsplan utarbeidet av villreinutvalg/grunneiersammenslutning. Bestandsplanen skal som hovedregel omfatte hele villreinområdet, og inneholde mål for bestandsstørrelse og -utvikling, årlig avskytingsplan fordelt på alder og kjønn, oversikt over hvilke bestandsdata som skal samles inn og hvilke tiltak som er planlagt gjennomført.</article><article class="legalP" id="paragraf-27-ledd-2">Hvis det oppstår vesentlige avvik fra godkjent bestandsplan, eller vesentlige uforutsette endringer i bestanden i løpet av planperioden, kan villreinnemnda beslutte at ny bestandsplan skal utarbeides.</article><article class="legalP" id="paragraf-27-ledd-3">Dersom villrein trekker mellom ulike villreinområder, kan områdene samarbeide om felles bestandsforvaltning, herunder felles bestandsplan.</article></article><article class="legalArticle" data-lovdata-URL="LTI/forskrift/2016-01-08-12/§28" data-name="§28" id="paragraf-28"><h2 class="legalArticleHeader"><span class="legalArticleValue">§ 28</span>. <span class="legalArticleTitle">Fastsettelse av fellingskvote og beregning av minsteareal</span></h2><article class="legalP" id="paragraf-28-ledd-1">Villreinnemnda vedtar årlig fellingskvote for hvert villreinområde innen 1. mai.</article><article class="legalP" id="paragraf-28-ledd-2">Hvis godkjent bestandsplan foreligger, skal villreinnemnda legge denne til grunn for sitt årlige vedtak om fellingskvote. I villreinområder uten bestandsplan skal villreinutvalg/grunneiersammenslutning oppfordres til å fremlegge forslag før fellingskvote fastsettes.</article><article class="legalP" id="paragraf-28-ledd-3">Minsteareal regnes ut ved divisjon av villreinområdets samla tellende areal med fastsatt fellingskvote. I spesielle tilfeller kan et villreinområde deles i flere geografiske soner med tilhørende kvote og minsteareal.</article></article><article class="legalArticle" data-lovdata-URL="LTI/forskrift/2016-01-08-12/§29" data-name="§29" id="paragraf-29"><h2 class="legalArticleHeader"><span class="legalArticleValue">§ 29</span>. <span class="legalArticleTitle">Fellingstillatelser for villrein</span></h2><article class="legalP" id="paragraf-29-ledd-1">Villreinnemnda tildeler årlig fellingstillatelse for villrein til godkjente vald med et tellende areal som minimum tilsvarer minstearealet. Fellingstillatelsen gjelder innenfor det godkjente valdet.</article><article class="legalP" id="paragraf-29-ledd-2">For hvert vald beregnes antall fellingstillatelser ved å dividere valdets tellende areal med gjeldende minsteareal.</article><article class="legalP" id="paragraf-29-ledd-3">Vald som har gitt skriftlig tilslutning til godkjent bestandsplan kan tildeles den årlige fellingstillatelsen uten spesifikasjon på alder og kjønn.</article><article class="legalP" id="paragraf-29-ledd-4">For vald som ikke har gitt skriftlig tilslutning til godkjent bestandsplan kan villreinnemnda fordele fellingskvota på følgende kategorier: kalv (½ år), simle (1½ år og eldre), simle/ungdyr (simle 1½ år og eldre eller bukk 1½ år), valgfritt dyr. Kalv kan felles i stedet for voksne dyr av begge kjønn.</article><article class="legalP" id="paragraf-29-ledd-5">Villreinnemnda skal sende fellingstillatelsen til valdansvarlig representant innen 15. juni.</article></article><article class="legalArticle" data-lovdata-URL="LTI/forskrift/2016-01-08-12/§30" data-name="§30" id="paragraf-30"><h2 class="legalArticleHeader"><span class="legalArticleValue">§ 30</span>. <span class="legalArticleTitle">Kontrollordning for villreinjakt</span></h2><article class="legalP" id="paragraf-30-ledd-1">For hver villrein som tillates felt, sender villreinnemnda et kontrollkort til valdansvarlig representant. Kortet utformes av Miljødirektoratet og skal vise hva slags kategori dyr fellingstillatelsen gjelder for og i hvilket vald fellingstillatelsen gjelder.</article><article class="legalP" id="paragraf-30-ledd-2">Felte dyr eller kjøtt skal være merket med riktig utfylt kontrollkort før transport fra fellingssted starter eller når det etterlates i terrenget over natten.</article></article><article class="legalArticle" data-lovdata-URL="LTI/forskrift/2016-01-08-12/§31" data-name="§31" id="paragraf-31"><h2 class="legalArticleHeader"><span class="legalArticleValue">§ 31</span>. <span class="legalArticleTitle">Fellesjaktavtaler for villrein</span></h2><article class="legalP" id="paragraf-31-ledd-1">Fellingstillatelser gitt til ett vald kan benyttes i andre vald i villreinområdet, eller andre vald i villreinområder med felles bestandsplan, i hele eller en nærmere angitt del av jaktperioden. Dette forutsetter skriftlig avtale som viser hvilke vald og hvilke perioder fellesjaktavtalen gjelder for.</article></article><article class="legalArticle" data-lovdata-URL="LTI/forskrift/2016-01-08-12/§32" data-name="§32" id="paragraf-32"><h2 class="legalArticleHeader"><span class="legalArticleValue">§ 32</span>. <span class="legalArticleTitle">Rapportering</span></h2><article class="legalP" id="paragraf-32-ledd-1">For elg, hjort, rådyr og villrein skal valdansvarlig representant rapportere årlig fellingsresultat til kommunen eller villreinnemnda innen 14 dager etter endt jakt. Kommunen og villreinnemnda skal innen 30 dager etter endt jakttid rapportere dette til Statistisk Sentralbyrå gjennom Hjorteviltregisteret.</article><article class="legalP" id="paragraf-32-ledd-2">Valdansvarlig representant skal rapportere opplysninger registrert på kontrollkort for villrein til villreinnemnda senest 14 dager etter endt jakt.</article><article class="legalP" id="paragraf-32-ledd-3">Miljødirektoratet, fylkesmannen, fylkeskommunen, kommunen og villreinnemnda kan hver for seg eller i fellesskap pålegge jegerne og/eller jaktrettshaverne å rapportere opplysninger om viltbestanden i sitt jaktfelt eller vald ved å registrere sett elg eller sett hjort, samle inn kjever, kjønnsorganer og lignende til analyse og bruk i forvaltningen.</article></article><article class="legalArticle" data-lovdata-URL="LTI/forskrift/2016-01-08-12/§33" data-name="§33" id="paragraf-33"><h2 class="legalArticleHeader"><span class="legalArticleValue">§ 33</span>. <span class="legalArticleTitle">Bruk av Hjorteviltregisteret</span></h2><article class="legalP" id="paragraf-33-ledd-1">Kommunen og villreinnemnda skal benytte Hjorteviltregisteret som verktøy for å tildele fellingstillatelser, rapportere fellingsresultat og holde oversikt over vald og tellende areal.</article><article class="legalP" id="paragraf-33-ledd-2">Kommunen skal registrere sett elg- og sett hjort-rapporteringer i Hjorteviltregisteret.</article><article class="legalP" id="paragraf-33-ledd-3">Kommunen og villreinnemnda skal sørge for at andre innsamlede opplysninger om hjortevilt registreres i Hjorteviltregisteret.</article></article><article class="legalArticle" data-lovdata-URL="LTI/forskrift/2016-01-08-12/§34" data-name="§34" id="paragraf-34"><h2 class="legalArticleHeader"><span class="legalArticleValue">§ 34</span>. <span class="legalArticleTitle">Mislighold av rapporteringsplikt</span></h2><article class="legalP" id="paragraf-34-ledd-1">Kommunen kan nekte eller trekke tilbake godkjenning av kvotefri jakt på rådyr, eller bestandsplan for elg eller hjort ved manglende rapportering av fellingsresultat eller andre pålagte innsamlede opplysninger.</article><article class="legalP" id="paragraf-34-ledd-2">Villreinnemnda kan nekte tildeling av frie fellingstillatelser for jakt på villrein påfølgende jaktår ved utilfredsstillende rapportering av fellingsresultat eller andre pålagte innsamlede opplysninger.</article></article><article class="legalArticle" data-lovdata-URL="LTI/forskrift/2016-01-08-12/§35" data-name="§35" id="paragraf-35"><h2 class="legalArticleHeader"><span class="legalArticleValue">§ 35</span>. <span class="legalArticleTitle">Straff</span></h2><article class="legalP" id="paragraf-35-ledd-1">Overtredelse av bestemmelser gitt i eller i medhold av denne forskriften straffes etter viltloven § 56.</article></article><article class="legalArticle" data-lovdata-URL="LTI/forskrift/2016-01-08-12/§36" data-name="§36" id="paragraf-36"><h2 class="legalArticleHeader"><span class="legalArticleValue">§ 36</span>. <span class="legalArticleTitle">Klageadgang</span></h2><article class="legalP" id="paragraf-36-ledd-1">Enkeltvedtak fattet med hjemmel i denne forskriften kan påklages i samsvar med reglene i forvaltningsloven.</article><article class="legalP" id="paragraf-36-ledd-2">Klageinstans for vedtak fattet av kommunen er fylkesmannen, klageinstans for vedtak fattet av villreinnemnda er Miljødirektoratet, og klageinstans for vedtak fattet av fylkeskommunen er fylkestinget eller den fylkestinget bestemmer.</article></article><article class="legalArticle" data-lovdata-URL="LTI/forskrift/2016-01-08-12/§37" data-name="§37" id="paragraf-37"><h2 class="legalArticleHeader"><span class="legalArticleValue">§ 37</span>. <span class="legalArticleTitle">Dispensasjon</span></h2><article class="legalP" id="paragraf-37-ledd-1">Miljødirektoratet kan i særlige tilfeller dispensere fra bestemmelsene i denne forskriften. Søknad om dispensasjon sendes til kommunen eller villreinnemnda for forberedende saksbehandling før den oversendes Miljødirektoratet.</article><article class="legalP" id="paragraf-37-ledd-2">Kommunen og villreinnemnda kan etter søknad gi dispensasjon fra tidsfrister gitt i § 10, § 11 tredje ledd, § 13, § 14 tredje ledd, § 15 fjerde ledd og § 20 fjerde ledd.</article><article class="legalP" id="paragraf-37-ledd-3">Villreinnemnda kan etter søknad gi dispensasjon fra tidsfrister gitt i § 25 og § 26 tredje ledd.</article></article><article class="legalArticle" data-lovdata-URL="LTI/forskrift/2016-01-08-12/§38" data-name="§38" id="paragraf-38"><h2 class="legalArticleHeader"><span class="legalArticleValue">§ 38</span>. <span class="legalArticleTitle">Ikrafttredelse</span></h2><article class="legalP" id="paragraf-38-ledd-1">Forskriften trer i kraft 8. januar 2016. Fra samme tidspunkt oppheves forskrift 10. februar 2012 nr. 134 om forvalting av hjortevilt.</article></article><article class="legalArticle" data-lovdata-URL="LTI/forskrift/2016-01-08-12/§39" data-name="§39" id="paragraf-39"><h2 class="legalArticleHeader"><span class="legalArticleValue">§ 39</span>. <span class="legalArticleTitle">Overgangsbestemmelser</span></h2><article class="legalP" id="paragraf-39-ledd-1">Bestandsplaner som er godkjent før 8. januar 2016, gjelder ut planperioden.</article><article class="defaultP" data-text-size="small">Det som er rettet er satt i kursiv. Feilen gjelder trykt hefte 1/2016 s. 37.</article> <article class="gazettenote" data-gazette-note-date="2022-01-05" data-gazette-note-type="rettelse"><article class="defaultP">§ 24 overskriften skal lyde:</article><article class="futureLegalArticle" data-name="§24" id="paragraf-39-ledd-1-foreslåttparagraf-1"><span class="futureLegalArticleHeader"><span class="legalArticleValue">§ 24</span>.</span><article class="legalP" id="paragraf-39-ledd-1-foreslåttparagraf-1-ledd-1">Krav til <i>opprettelse</i> av vald for jakt på villrein</article></article></article></article></main></body></html>