<!DOCTYPE html><html lang="no"><head><title>Lov om endringer i folketrygdloven, lov om Statens pensjonskasse og enkelte andre lover (økt minste pensjonsnivå til enslige alderspensjonister og andre endringer)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-06-17-25</dd><dt class="dokid">DokumentID</dt><dd class="dokid">LTI/lov/2016-06-17-25</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1203.</dd><dt class="dateInForce">I kraft fra</dt><dd class="dateInForce">2016-06-17, med virkning fra 2015-01-01, 2016-07-01, 2016-09-01, Kongen bestemmer, 2016-06-17</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-28-26</li><li>lov/1957-07-06-26</li><li>lov/1962-06-22-12</li><li>lov/1980-06-13-24</li><li>lov/1997-02-28-19</li><li>lov/2005-04-29-21</li><li>lov/2010-06-25-28</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett</li> <li>Pensjons- og trygderett &gt; Beregning av pensjoner m.m.</li> <li>Pensjons- og trygderett &gt; Dagpenger under arbeidsløshet</li> <li>Pensjons- og trygderett &gt; Ytelser ved sykdom m.m.</li> <li>Pensjons- og trygderett &gt; Ytelser knyttet til livsløp og familiesituasjon</li> <li>Pensjons- og trygderett &gt; Alderspensjon</li> <li>Pensjons- og trygderett &gt; Alderspensjon</li> <li>Pensjons- og trygderett &gt; Utbetalingen og saksbehandlingen i trygdesaker m.m.</li> <li>Pensjons- og trygderett &gt; Folketrygdavgift og saksbehandlingen i avgiftssaker m.m.</li> <li>Pensjons- og trygderett &gt; Utenfor folketrygdloven</li> <li>Skatte- og avgiftsrett &gt; Petroleumsskatt</li></ul></dd><dt class="dateOfPublication">Kunngjort</dt><dd class="dateOfPublication">2016-06-17 16:30</dd><dt class="journalNumber">Journalnummer</dt><dd class="journalNumber">2016-0561</dd><dt class="titleShort">Korttittel</dt><dd class="titleShort">Endringslov til folketrygdloven, lov om Statens pensjonskasse mv</dd><dt class="title">Tittel</dt><dd class="title">Lov om endringer i folketrygdloven, lov om Statens pensjonskasse og enkelte andre lover (økt minste pensjonsnivå til enslige alderspensjonister og andre endringer)</dd><dt class="miscInformation">Annet om dokumentet</dt><dd class="miscInformation">Prop.112 L (2015–2016), Innst.379 L (2015–2016), Lovvedtak 105 (2015–2016). Stortingets første og andre gangs behandling hhv. 10. og 13. juni 2016. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2016-06-17-25</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven, lov om Statens pensjonskasse og enkelte andre lover (økt minste pensjonsnivå til enslige alderspensjonister og andre endringer)<ul class="tocSubUl"><li>I</li><li>II</li><li>III</li><li>IV</li><li>V<ul class="tocSubUl"><li>§ 24-4 a. Innkreving av avgift fastsatt av Arbeids- og velferdsetaten</li></ul></li><li>VI</li><li>VII</li><li>VIII Ikrafttredelse og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/lov/2016-06-17-25" id="dokument"><h1>Lov om endringer i folketrygdloven, lov om Statens pensjonskasse og enkelte andre lover (økt minste pensjonsnivå til enslige alderspensjonister og andre endringer)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. juli 1949 nr. 26 om Statens pensjonskasse.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 6. juli 1957 nr. 26 om samordning av pensjons- og trygdeytelser (samordningsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 22. juni 1962 nr. 12 om pensjonsordning for sykepleiere.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 13. juni 1980 nr. 24 om ligningsforvaltning (ligningsloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 29. april 2005 nr. 21 om supplerande stønad til personar med kort butid i Noreg.</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 25. juni 2010 nr. 28 om avtalefestet pensjon for medlemmer av Statens pensjonskasse.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-06-17-25/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. juli 1949 nr. 26 om Statens pensjonskasse skal § 44 nytt ellevte ledd lyde:</article><article class="legalP" id="kapittel-1-ledd-2">Ved overgang til stilling med en lavere aldersgrense legges den nye aldersgrensen til grunn for pensjonsberegningen etter loven her etter tre års tjeneste i den nye stillingen. Departementet kan i forskrift fastsette nærmere regler.</article></section><section class="section" data-name="kapII" id="kapittel-2" data-lovdata-URL="LTI/lov/2016-06-17-25/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 6. juli 1957 nr. 26 om samordning av pensjons- og trygdeytelser skal § 24 nr. 1 første ledd fjerde punktum lyde:</article><article class="legalP" id="kapittel-2-ledd-2">Samordningsfradragene divideres med det aktuelle forholdstallet som er fastsatt etter folketrygdloven § 19-7, med unntak av samordningsfradrag for tillegg etter folketrygdloven § 19-14 femte ledd og tillegg beregnet etter §§ 5-4 andre ledd og 5-8 andre ledd i forskrift 22. desember 2009 nr. 1810 om alderspensjon i folketrygden.</article></section><section class="section" data-name="kapIII" id="kapittel-3" data-lovdata-URL="LTI/lov/2016-06-17-25/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 22. juni 1962 nr. 12 om pensjonsordning for sykepleiere skal § 3 første ledd ny bokstav c lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">Sykepleier som gjør tjeneste på pensjonistvilkår. Departementet kan gi forskrift med utfyllende bestemmelser om tjeneste på pensjonistvilkår.</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2016-06-17-25/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 13. juni 1980 nr. 24 om ligningsforvaltning skal § 3-13 nr. 8 lyde:<ul class="defaultList"><li data-li-identifier="8." data-name="8."><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">Taushetsplikten etter nr. 1 er ikke til hinder for at pensjonsinnretning som har offentlig tjenestepensjon eller tjenestepensjon etter foretakspensjonsloven, innskuddspensjonsloven eller tjenestepensjonsloven, gis elektronisk tilgang til opplysninger om pensjonsgivende inntekt, for personer som mottar uførepensjon fra innretningen. Taushetsplikten gjelder tilsvarende for den som får opplysningene.</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/lov/2016-06-17-25/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 3-5 åttende ledd skal lyde:</article><article class="legalP" id="kapittel-5-ledd-2">Trygdetid etter første ledd regnes som botid, se §§ 17-4, 18-3 og 19-3. Som botid regnes også tidsrom som medlem i trygden i år da vedkommende opptjente pensjonspoeng etter andre ledd.</article> <article class="defaultP" margin-top="true">§ 3-23 tredje ledd oppheves.</article> <article class="defaultP" margin-top="true">§ 4-6 tredje ledd første punktum skal lyde:</article><article class="legalP" id="kapittel-5-ledd-3">Et medlem som mottar dagpenger, kan etter søknad beholde dagpenger i inntil tolv måneder under planlegging og etablering av egen virksomhet.</article> <article class="defaultP" margin-top="true">§ 12-16 tredje ledd andre punktum skal lyde:</article><article class="legalP" id="kapittel-5-ledd-4">For den av foreldrene som ikke mottar barnetillegg, skal summen av inntektene som regnes med etter andre ledd, med unntak av pensjonsytelser og uføretrygd fra folketrygden, reduseres med grunnbeløpet.</article> <article class="defaultP" margin-top="true">§ 17-3 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-5-ledd-4-punkt-1"><article class="legalP" id="kapittel-5-ledd-4-punkt-1-ledd-1">i de siste tre årene fram til dødsfallet mottok pensjon eller uføretrygd etter denne loven, eller</article></article></li></ul></article> <article class="defaultP" margin-top="true">§ 19-8 femte ledd skal lyde:</article><article class="legalP" id="kapittel-5-ledd-5">Høy sats ytes til personer som ikke omfattes av tredje, fjerde eller sjette ledd.</article> <article class="defaultP" margin-top="true">§ 19-8 sjette ledd skal lyde:</article><article class="legalP" id="kapittel-5-ledd-6">Det fastsettes særskilte satser for følgende grupper:<ul class="defaultList"><li data-li-identifier="a)" data-name="a)"><article class="listArticle" id="kapittel-5-ledd-6-punkt-1"><article class="legalP" id="kapittel-5-ledd-6-punkt-1-ledd-1">Enslige alderspensjonister. Som enslig regnes her også ektefeller som ikke lever sammen.</article></article></li><li data-li-identifier="b)" data-name="b)"><article class="listArticle" id="kapittel-5-ledd-6-punkt-2"><article class="legalP" id="kapittel-5-ledd-6-punkt-2-ledd-1">Personer som fyller vilkårene for rett til ektefelletillegg for forsørget ektefelle over 60 år.</article></article></li></ul></article> <article class="defaultP" margin-top="true">§ 19-11 første ledd andre punktum skal lyde:</article><article class="legalP" id="kapittel-5-ledd-7">I beregningene skal minste pensjonsnivå med særskilt sats etter § 19-8 sjette ledd bokstav a benyttes.</article> <article class="defaultP" margin-top="true">§ 20-22 andre ledd tredje punktum skal lyde:</article><article class="legalP" id="kapittel-5-ledd-8">Alderspensjon skal likevel minst utgjøre 22,5 prosent av garantipensjon med høy sats, jf. § 20-9.</article> <article class="defaultP" margin-top="true">§ 21-4 a første ledd andre punktum skal lyde:</article><article class="legalP" id="kapittel-5-ledd-9">Opplysninger kan kreves også om andre enn stønadsmottakeren.</article> <article class="defaultP" margin-top="true">§ 21-4 c andre ledd første punktum skal lyde:</article><article class="legalP" id="kapittel-5-ledd-10">Dersom forhold ved en behandlers praksis gir grunnlag for å anta at det har skjedd urettmessige utbetalinger fra trygden, eventuelt ved et samarbeid mellom behandler og stønadsmottaker, kan det kreves fullstendig og uredigert pasientjournal.</article> <article class="defaultP" margin-top="true">§ 21-4 d første ledd innledningen skal lyde:</article><article class="legalP" id="kapittel-5-ledd-11">Ved Arbeids- og velferdsetatens innhenting av registrerte opplysninger om et større antall navngitte stønadsmottakere i medhold av § 21-4 første og sjette ledd for elektronisk sammenligning med opplysninger i et annet register (masseinnhenting), gjelder følgende:</article> <article class="defaultP" margin-top="true">§ 22-17 fjerde ledd skal lyde:</article><article class="legalP" id="kapittel-5-ledd-12">Det ytes ikke renter for tidsrom da stønadsmottakeren eller andre som har opptrådt på vegne av ham eller henne er skyld i at ytelsen ikke er kommet til utbetaling.</article> <article class="defaultP" margin-top="true">Innholdsfortegnelsen til kapittel 24 skal lyde:</article><article class="legalP" id="kapittel-5-ledd-13">Bestemmelser om<ul class="defaultList"><li data-li-identifier="-" data-name="-"><article class="listArticle" id="kapittel-5-ledd-13-punkt-1"><article class="legalP" id="kapittel-5-ledd-13-punkt-1-ledd-1">skatteetatens og Arbeids- og velferdsetatens oppgaver står i § 24-1,</article></article></li><li data-li-identifier="-" data-name="-"><article class="listArticle" id="kapittel-5-ledd-13-punkt-2"><article class="legalP" id="kapittel-5-ledd-13-punkt-2-ledd-1">arbeidsgiverens plikter står i § 24-2,</article></article></li><li data-li-identifier="-" data-name="-"><article class="listArticle" id="kapittel-5-ledd-13-punkt-3"><article class="legalP" id="kapittel-5-ledd-13-punkt-3-ledd-1">fastsetting og innkreving av avgifter står i § 24-3,</article></article></li><li data-li-identifier="-" data-name="-"><article class="listArticle" id="kapittel-5-ledd-13-punkt-4"><article class="legalP" id="kapittel-5-ledd-13-punkt-4-ledd-1">kontroll av arbeidsgivere står i § 24-4,</article></article></li><li data-li-identifier="-" data-name="-"><article class="listArticle" id="kapittel-5-ledd-13-punkt-5"><article class="legalP" id="kapittel-5-ledd-13-punkt-5-ledd-1">Arbeids- og velferdsetatens innkreving av avgift står i § 24-4 a,</article></article></li><li data-li-identifier="-" data-name="-"><article class="listArticle" id="kapittel-5-ledd-13-punkt-6"><article class="legalP" id="kapittel-5-ledd-13-punkt-6-ledd-1">forskrifter står i § 24-5.</article></article></li></ul></article> <article class="defaultP" margin-top="true">Ny § 24-4 a skal lyde:</article><article class="futureLegalArticle" data-name="§24-4a" id="kapittel-5-foreslåttparagraf-1"><span class="futureLegalArticleHeader">§ 24-4 a. <span class="legalArticleTitle">Innkreving av avgift fastsatt av Arbeids- og velferdsetaten</span></span><article class="legalP" id="kapittel-5-foreslåttparagraf-1-ledd-1">Avgift fastsatt av Arbeids- og velferdsetaten i medhold av § 24-1 er tvangsgrunnlag for utlegg. Avgiften inndrives etter reglene i skattebetalingsloven av det organ Arbeids- og velferdsdirektoratet bestemmer.</article></article></section><section class="section" data-name="kapVI" id="kapittel-6" data-lovdata-URL="LTI/lov/2016-06-17-25/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 29. april 2005 nr. 21 om supplerande stønad til personar med kort butid i Noreg gjøres følgende endringer:</article> <article class="defaultP" margin-top="true">§ 3 første ledd andre punktum skal lyde:</article><article class="legalP" id="kapittel-6-ledd-2">Ein person vert rekna som busett dersom han eller ho er registrert i folkeregisteret og har norsk statsborgarskap, eller med heimel i utlendingsloven har fått permanent opphaldsløyve eller mellombels opphaldsløyve som gir grunnlag for permanent opphaldsløyve.</article> <article class="defaultP" margin-top="true">§ 3 tredje ledd første punktum skal lyde:</article><article class="legalP" id="kapittel-6-ledd-3">Med referansepersonen meiner ein den personen som søkjaren ønsker å bli sameint med att eller å etablere familieliv med.</article> <article class="defaultP" margin-top="true">§ 6 første ledd andre punktum skal lyde:</article><article class="legalP" id="kapittel-6-ledd-4">Dersom begge ektemakane har fylt 67 år, skal inntekt hos den eine ektemaken likevel berre inngå ved prøvinga av ytingane til den andre ektemaken med den delen som overstig full supplerande stønad etter § 5 bokstav b.</article> <article class="defaultP" margin-top="true">§ 19 første ledd første punktum skal lyde:</article><article class="legalP" id="kapittel-6-ledd-5">Arbeids- og velferdsetaten kan krevje at Skatteetaten gir opplysningar om inntekts- og formuestilhøva for ein person som søkjer om eller har fått supplerande stønad.</article></section><section class="section" data-name="kapVII" id="kapittel-7" data-lovdata-URL="LTI/lov/2016-06-17-25/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 25. juni 2010 nr. 28 om avtalefestet pensjon for medlemmer av Statens pensjonskasse skal § 3 bokstav b første punktum lyde:</article><article class="legalP" id="kapittel-7-ledd-2">Full pensjon tilsvarer ugradert uførepensjon som pensjonisten ville fått beregnet etter reglene i folketrygdloven kapittel 3, slik de lød før lov 16. desember 2011 nr. 59 om endringer i folketrygdloven trådte i kraft, likevel slik at grunnpensjon fastsettes etter reglene i folketrygdloven § 3-2.</article></section><section class="section" data-name="kapVIII" id="kapittel-8" data-lovdata-URL="LTI/lov/2016-06-17-25/KAPITTEL_8"><h2 data-text-align="center">VIII<br />Ikrafttredelse og overgangsbestemmelser</h2><ul class="defaultList"><li data-li-identifier="1." data-name="1."><article class="listArticle" id="kapittel-8-punkt-1"><article class="legalP" id="kapittel-8-punkt-1-ledd-1">Endringene i lov 6. juli 1957 nr. 26 om samordning av pensjons- og trygdeytelser § 24, lov 13. juni 1980 nr. 24 om ligningsforvaltning § 3-13, lov 28. februar 1997 nr. 19 om folketrygd § 3-5, § 12-16, § 20-22, § 21-4 a, § 21-4 c, § 21-4 d, § 22-17, § 24-4 a, lov 29. april 2005 nr. 21 om supplerande stønad til personar med kort butid i Noreg § 3, § 6 og § 19 trer i kraft straks.</article></article></li><li data-li-identifier="2." data-name="2."><article class="listArticle" id="kapittel-8-punkt-2"><article class="legalP" id="kapittel-8-punkt-2-ledd-1">Endringene i lov 28. februar 1997 nr. 19 om folketrygd §§ 3-23 og 17-3 trer i kraft straks og gis virkning fra 1. januar 2015.</article></article></li><li data-li-identifier="3." data-name="3."><article class="listArticle" id="kapittel-8-punkt-3"><article class="legalP" id="kapittel-8-punkt-3-ledd-1">Endringene i lov 28. juli 1949 nr. 26 om Statens pensjonskasse § 44 trer i kraft straks. Endringene gjelder ikke når overgangen til stillingen med lavere aldersgrense skjer før loven her trer i kraft.</article></article></li><li data-li-identifier="4." data-name="4."><article class="listArticle" id="kapittel-8-punkt-4"><article class="legalP" id="kapittel-8-punkt-4-ledd-1">Endringene i lov 22. juni 1962 nr. 12 om pensjonsordning for sykepleiere § 3 trer i kraft 1. juli 2016.</article></article></li><li data-li-identifier="5." data-name="5."><article class="listArticle" id="kapittel-8-punkt-5"><article class="legalP" id="kapittel-8-punkt-5-ledd-1">Endringene i lov 28. februar 1997 nr. 19 om folketrygd § 4-6 trer i kraft 1. juli 2016. Departementet kan gi overgangsregler.</article></article></li><li data-li-identifier="6." data-name="6."><article class="listArticle" id="kapittel-8-punkt-6"><article class="legalP" id="kapittel-8-punkt-6-ledd-1">Endringene i lov 28. februar 1997 nr. 19 om folketrygd § 19-8 trer i kraft 1. september 2016.</article></article></li><li data-li-identifier="7." data-name="7."><article class="listArticle" id="kapittel-8-punkt-7"><article class="legalP" id="kapittel-8-punkt-7-ledd-1">Endringene i lov 28. februar 1997 nr. 19 om folketrygd § 19-11 trer i kraft fra den tid Kongen bestemmer.</article></article></li><li data-li-identifier="8." data-name="8."><article class="listArticle" id="kapittel-8-punkt-8"><article class="legalP" id="kapittel-8-punkt-8-ledd-1">Endringene i lov 25. juni 2010 nr. 28 om avtalefestet pensjon for medlemmer av Statens pensjonskasse § 3 bokstav b første punktum trer i kraft 1. september 2016. Departementet kan gi overgangsregler for omregningen av ytelsen med virkning fra 1. september 2016 for personer som per 31. august 2016 mottar avtalefestet pensjon.</article></article></li></ul></section></main></body></html>