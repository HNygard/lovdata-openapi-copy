<!DOCTYPE html><html lang="no"><head><title>Forskrift om endring i forskrift om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-09-1508</dd><dt class="dokid">DokumentID</dt><dd class="dokid">LTI/forskrift/2016-12-09-1508</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 16 s 2616</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-18-1408</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§3-15</li></ul></dd><dt class="dateOfPublication">Kunngjort</dt><dd class="dateOfPublication">2016-12-14 14:45</dd><dt class="journalNumber">Journalnummer</dt><dd class="journalNumber">2016-1218</dd><dt class="titleShort">Korttittel</dt><dd class="titleShort">Endr. i forskrift om nedsettelse av pensjonsgivende inntekt</dd><dt class="title">Tittel</dt><dd class="title">Forskrift om endring i forskrift om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 9. desember 2016 med hjemmel i lov 28. februar 1997 nr. 19 om folketrygd (folketrygdloven) § 3-15 femte ledd.</dd><dt class="refid">RefID</dt><dd class="refid">forskrift/2016-12-09-1508</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-09-1508" id="dokument"><h1>Forskrift om endring i forskrift om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-09-1508/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 1997 nr. 1408 om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om nedsettelse av pensjonsgivende inntekt, pensjonsopptjening og avgift når fastsatt skatt og avgift helt eller delvis ikke er betalt</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="legalP" id="kapittel-1-foreslåttparagraf-1-ledd-1">Pensjonsgivende inntekt som nevnt i folketrygdloven § 3-15 første og annet ledd, skal nedsettes hvis trygdeavgift som nevnt i folketrygdloven § 23-3 og skatt og avgift som er fastsatt sammen med denne, ikke er betalt fullt ut innen 3 år etter utløpet av skattefastsettingsåret. Slik nedsettelse skal likevel foretas tidligere når det foreligger vedtak om utgiftsføring eller nedsettelse/ettergivelse av fastsatt skatt og avgift. Pensjonsgivende inntekt reduseres tilsvarende forholdet mellom ubetalt beløp og samlet fastsatt skatt og avgift i samsvar med reglene i folketrygdloven kapittel 3.</article><article class="legalP" id="kapittel-1-foreslåttparagraf-1-ledd-2">Nedsettelse av den pensjonsgivende inntekt etter folketrygdloven § 3-15 femte ledd foretas som endringssak etter skatteforvaltningsloven kapittel 12. Fristen for å ta opp en sak til endring skal være 2 år etter det tidspunkt da nedsettelsen kunne vært foretatt. Når grunnlaget for nedsettelse er vedtak om utgiftsføring eller nedsettelse/ettergivelse av skatt og avgift som nevnt i første ledds annet punktum, skal fristen være 2 år fra utløpet av det år slikt vedtak ble truffet.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>.</span><article class="legalP" id="kapittel-1-foreslåttparagraf-2-ledd-1">Nedsettelse av den pensjonsgivende inntekt foretas likevel ikke i den utstrekning skyldige skatter og avgifter betales innen en frist som angis i varsel etter skatteforvaltningsloven § 5-6. Fristen skal være minst 14 dager. Når særlige grunner foreligger, kan den angitte frist forlenges. Når nedsettelse/ettergivelse av fastsatt skatt og avgift i medhold av skattebetalingsloven § 15-1 og § 15-2, vil føre til nedsettelse av den pensjonsgivende inntekt etter folketrygdloven § 3-15 fjerde ledd, skal skattyteren underrettes om dette i varsel etter skatteforvaltningsloven § 5-6 før vedtak om skattenedsettelse treffes. Skattyteren skal også underrettes ved slikt varsel om at pensjonsgivende inntekt vil bli nedsatt, dersom det foretas utgiftsføring av fastsatt skatt og avgift.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>.</span><article class="legalP" id="kapittel-1-foreslåttparagraf-3-ledd-1">Pensjonsgivende inntekt nedsettes ikke når:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">nedsettelsen av den pensjonsgivende inntekt ikke vil utgjøre mer enn 25 prosent av folketrygdens grunnbeløp for det inntektsår nedsettelsen gjelder,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">fastsatt skatt nedsettes etter søknad i forbindelse med etterbetaling av skatte- og avgiftspliktige ytelser etter opptjeningsåret,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">det pågår avdragsbetaling i henhold til avtale mellom skatteoppkrever og skattyter, og denne ikke misligholdes,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">det pågår tvangsmessig innfordring i form av påleggstrekk,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">videre innfordring etter skatteoppkreverens avgjørelse foreløpig er stilt i bero fordi skatte- og avgiftskravet er sikret ved pant,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">skatte- og avgiftskravet er brakt inn for domstolene, og saken ikke er endelig avgjort,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1">det er klart at fastsettingen vil bli endret,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-3-ledd-1-punkt-8"><article class="legalP" id="kapittel-1-foreslåttparagraf-3-ledd-1-punkt-8-ledd-1">foreldre, adoptivforeldre eller pleieforeldre som skattlegges under ett med barn, jf. skatteloven § 2-14 første, annet og tredje ledd, får nedsatt eller ettergitt skatt av formue og/eller inntekt som ikke har inngått i beregningsgrunnlaget for pensjonsgivende inntekt.</article></article></li></ul></article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>.</span><article class="legalP" id="kapittel-1-foreslåttparagraf-4-ledd-1">Ny pensjonsopptjening beregnes etter reglene i folketrygdloven § 3-13 og § 3-14 på grunnlag av den nedsatte pensjonsgivende inntekt. Reglene i § 1 annet ledd og § 2 gjelder tilsvarende.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>.</span><article class="legalP" id="kapittel-1-foreslåttparagraf-5-ledd-1">Reduksjon av pensjonsgivende inntekt og pensjonsopptjening får ikke konsekvenser for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">allerede utbetalte ytelser,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">løpende sykepenger.</article></article></li></ul></article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>.</span><article class="legalP" id="kapittel-1-foreslåttparagraf-6-ledd-1">Innbetaling av ubetalte skatter og avgifter etter at nedsettelse av pensjonsgivende inntekt og pensjonsopptjening er foretatt, medfører ikke adgang til å tilbakeføre pensjonsopptjening.</article></article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-2">Fastsatt trygdeavgift etter folketrygdloven § 23-3 annet ledd nr. 2 og 3 blir å nedsette av skattemyndighetene på grunnlag av vedtak om nedsettelse av den pensjonsgivende inntekt og pensjonsopptjening. Nedsettelsen foretas tilsvarende forholdet mellom ubetalt skatt og avgift og samlet fastsatt skatt og avgift. Skattebetalingsloven § 7-2 kommer ikke til anvendelse.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-09-1508/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft 1. januar 2017.</article></section></main></body></html>