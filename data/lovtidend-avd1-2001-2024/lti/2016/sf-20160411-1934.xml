<!DOCTYPE html><html lang="no"><head><title>Endring i vedtekter for en oppreisningsordning for tidligere barnevernsbarn i Møre og Romsdal</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-11-1934</dd><dt class="dokid">DokumentID</dt><dd class="dokid">LTI/forskrift/2016-04-11-1934</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">2016-04-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-09-5013</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2017-02-27 14:15</dd><dt class="journalNumber">Journalnummer</dt><dd class="journalNumber">2017-0189</dd><dt class="titleShort">Korttittel</dt><dd class="titleShort">Endr. i oppreisningsordning for tidligere barnevernsbarn i Møre og Romsdal</dd><dt class="title">Tittel</dt><dd class="title">Endring i vedtekter for en oppreisningsordning for tidligere barnevernsbarn i Møre og Romsdal</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Møre og Romsdal fylkesting 11. april 2016.</dd><dt class="refid">RefID</dt><dd class="refid">forskrift/2016-04-11-1934</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endring i vedtekter for en oppreisningsordning for tidligere barnevernsbarn i Møre og Romsdal<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Oppreisningsutvalg</li><li>§ 3. Sekretariat for oppreisingsutvalget</li><li>§ 4. Vilkår for å søke om kommunal oppreisning</li><li>§ 5. Saksbehandling</li><li>§ 6. Utmåling av oppreisning</li><li>§ 7. Avkorting</li><li>§ 8. Frist for fremsetting av søknad</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-04-11-1934" id="dokument"><h1>Endring i vedtekter for en oppreisningsordning for tidligere barnevernsbarn i Møre og Romsdal</h1><section class="section" data-name="kapI" id="kapittel-1" data-lovdata-URL="LTI/forskrift/2016-04-11-1934/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I vedtekter 9. desember 2014 nr. 5013 for en oppreisningsordning for tidligere barnevernsbarn i Møre og Romsdal er det gjort en rekke endringer. Vedtektene lyder i sin helhet etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Deltakerkommunene og Møre og Romsdal fylkeskommune ønsker med denne oppreisningsordningen å ta et moralsk ansvar for, og gi en uforbeholden unnskyldning til, personer som har vært utsatt for overgrep eller omsorgssvikt i institusjon under plassering av deltakerkommunenes barnevern, eller forløperne til dette, i perioden fram til 1. januar 1993.</article><article class="legalP" id="kapittel-1-foreslåttparagraf-1-ledd-2">Alle som med hjemmel i barnevernloven har blitt plassert i institusjoner, som barnehjem og spesialskole, og som har blitt utsatt for overgrep, omfattes av oppreisningsordningen.</article><article class="legalP" id="kapittel-1-foreslåttparagraf-1-ledd-3">Nemnd/sekretariat har fullmakt til å vurdere eventuelle grensetilfeller, når det foreligger svært gode grunner for det.</article><article class="legalP" id="kapittel-1-foreslåttparagraf-1-ledd-4">Eventuell oppreisning er ikke en erkjennelse av juridisk ansvar.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Oppreisningsutvalg</span></span><article class="legalP" id="kapittel-1-foreslåttparagraf-2-ledd-1">Fylkesmannen i Møre og Romsdal oppnevner et felles oppreisningsutvalg.</article><article class="legalP" id="kapittel-1-foreslåttparagraf-2-ledd-2">Utvalgets skal ha tre medlemmer med relevant kompetanse. Leder for utvalget skal være jurist, fortrinnsvis med dommerkvalifikasjoner. I tillegg skal det utpekes tre vararepresentanter. Dersom noen av de ovenfor nevnte personer må fratre i løpet av virkeperioden skal Fylkesmannen i Møre og Romsdal oppnevne nye medlemmer/vararepresentanter.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Sekretariat for oppreisingsutvalget</span></span><article class="legalP" id="kapittel-1-foreslåttparagraf-3-ledd-1">Det skal opprettes et felles sekretariat for oppreisingsutvalget. Sekretariatet skal besitte nødvendig faglig kompetanse som for eksempel psykologfaglig og/eller barnevernfaglig kompetanse samt juridisk kompetanse. Sekretariatet er organisatorisk plassert i Møre og Romsdal fylkeskommune, men er faglig underlagt oppreisningsutvalget.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Vilkår for å søke om kommunal oppreisning</span></span><article class="legalP" id="kapittel-1-foreslåttparagraf-4-ledd-1">Personer som ble plassert i institusjon av deltakerkommunen i perioden fram til 1. januar 1993, og som ble utsatt for overgrep eller omsorgssvikt, kan gis kommunal oppreisning når dette anses rimelig.</article><article class="legalP" id="kapittel-1-foreslåttparagraf-4-ledd-2">Møre og Romsdal fylkeskommune, som ansvarlig for å etablere og drive offentlige barnevernsinstitusjoner i fylket i tidsrommet 1. januar 1980–1. januar 1993, kan gi oppreisning til personer som har vært plassert av deltakerkommunenes barnevern i fylkeskommunal barnevernsinstitusjon i denne perioden, og som kan dokumentere å ha vært utsatt for overgrep eller omsorgssvikt fra ansatt eller annet personale med omsorgs- eller tilsynsansvar under oppholdet.</article><article class="legalP" id="kapittel-1-foreslåttparagraf-4-ledd-3">Ved vurdering av søknaden foretas en fri sivilrettslig bevisvurdering av den dokumentasjon som foreligger i saken. Det må kreves sannsynlighetsovervekt for at utvalget skal legge til grunn at søkeren har vært utsatt for overgrep eller omsorgssvikt under plasseringen iverksatt av det offentlige. Datidens normer for omsorg legges til grunn ved vurderingen av om omsorgssvikt har skjedd.</article><article class="legalP" id="kapittel-1-foreslåttparagraf-4-ledd-4">Oppreisningen ytes bare til søker. Dersom denne dør før vedtak er truffet bortfaller oppreisningen.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Saksbehandling</span></span><article class="legalP" id="kapittel-1-foreslåttparagraf-5-ledd-1">Personer som ble utsatt for overgrep eller opplevde omsorgssvikt, kan søke om kommunal oppreisning. Søknad om oppreisning fremsettes for sekretariat.</article><article class="legalP" id="kapittel-1-foreslåttparagraf-5-ledd-2">Søknaden må fremsettes skriftlig. Videre må søknaden beskrive de forhold som ligger til grunn for kravet om oppreisning, og vedlegge eventuell dokumentasjon. Sekretariatet skal på forespørsel bistå søkerne ved utforming av søknadene.</article><article class="legalP" id="kapittel-1-foreslåttparagraf-5-ledd-3">Dersom mottaker av oppreisning anlegger søksmål for domstolene mot deltakerkommunen/Møre og Romsdal fylkeskommune, skal tidligere mottatt oppreisningsbeløp fra kommunen/fylkeskommunen for samme forhold gå til fradrag fullt ut i tildømt erstatning.</article><article class="legalP" id="kapittel-1-foreslåttparagraf-5-ledd-4">Dersom det er nødvendig kan sekretariatet og/eller oppreisningsutvalget be søkerne om supplerende opplysninger for å sikre at søknaden blir så godt opplyst, at det er forsvarlig å treffe vedtak.</article><article class="legalP" id="kapittel-1-foreslåttparagraf-5-ledd-5">Sekretariatet forbereder søknadene, og avgir begrunnet innstilling til oppreisningsutvalget.</article><article class="legalP" id="kapittel-1-foreslåttparagraf-5-ledd-6">Oppreisningsutvalget holder møte til behandling av søknadene etter innkalling fra utvalgets leder. Møtene er lukket. Det føres protokoll fra møtene. Vedtakene skal begrunnes.</article><article class="legalP" id="kapittel-1-foreslåttparagraf-5-ledd-7">Vedtaket er endelig, og kan ikke påklages.</article><article class="legalP" id="kapittel-1-foreslåttparagraf-5-ledd-8">En part kan i stedet kreve at vedtaket behandles på nytt i oppreisningsutvalget. Reglene om klage i forvaltningsloven § 29 til § 32, § 33 første ledd og § 34 gjelder tilsvarende ved krav om fornyet behandling. Vedtak som følge av fornyet behandling kan ikke kreves behandlet på nytt.</article><article class="legalP" id="kapittel-1-foreslåttparagraf-5-ledd-9">Saksbehandlingstiden skal være så kort som mulig og skal uansett ikke overstige ett år.</article><article class="legalP" id="kapittel-1-foreslåttparagraf-5-ledd-10">Etter at oppreisningsordningen er avviklet, skal saksdokumenter behandles etter arkivlovens bestemmelser.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Utmåling av oppreisning</span></span><article class="legalP" id="kapittel-1-foreslåttparagraf-6-ledd-1">Oppreisning kan ytes med et maksimalt beløp på kr 400&#xa0;000,- utmålt individuelt etter utvalgets skjønn. Det skal legges vesentlig vekt på søkerens egenerklæring.</article><article class="legalP" id="kapittel-1-foreslåttparagraf-6-ledd-2">Møre og Romsdal fylkeskommune dekkjer 50&#xa0;% av oppreisningsbeløp som blir tilkjent etter opphold i barneverninstitusjoner som Møre og Romsdal fylkeskommune hadde driftsansvar for i tidsrommet 1. januar 1980–1. januar 1993.</article><article class="legalP" id="kapittel-1-foreslåttparagraf-6-ledd-3">Ved vurderingen av om oppreisning skal gis, og størrelsen på oppreisningen, skal det særlig legges vekt på:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-3-punkt-1"><article class="legalP" id="kapittel-1-foreslåttparagraf-6-ledd-3-punkt-1-ledd-1">Om vedkommende var utsatt for konkrete ulovlige og straffbare handlinger</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-3-punkt-2"><article class="legalP" id="kapittel-1-foreslåttparagraf-6-ledd-3-punkt-2-ledd-1">Omfanget av overgrep</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-3-punkt-3"><article class="legalP" id="kapittel-1-foreslåttparagraf-6-ledd-3-punkt-3-ledd-1">Graden av omsorgssvikt</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-3-punkt-4"><article class="legalP" id="kapittel-1-foreslåttparagraf-6-ledd-3-punkt-4-ledd-1">Om søker har kommet spesielt uheldig ut i forhold til andre som var plassert på barnevernsinstitusjon på samme tid</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-3-punkt-5"><article class="legalP" id="kapittel-1-foreslåttparagraf-6-ledd-3-punkt-5-ledd-1">Om deltakerkommunen er å bebreide.</article></article></li></ul></article><article class="legalP" id="kapittel-1-foreslåttparagraf-6-ledd-4">Oppreisningen ytes ikke for økonomisk tap.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Avkorting</span></span><article class="legalP" id="kapittel-1-foreslåttparagraf-7-ledd-1">Dersom søkeren har mottatt erstatning/oppreisning fra annen kommunal, fylkesvis eller den statlige oppreisningsordning for det samme forhold skal det gjøres fullt fradrag for det beløp som er tilkjent tidligere.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Frist for fremsetting av søknad</span></span><article class="legalP" id="kapittel-1-foreslåttparagraf-8-ledd-1">Søknader om kommunal oppreisning må fremsettes innen to (2) år fra den dato oppreisningsutvalget kunngjør at de tar imot søknader. Det gis ikke oppreisning for fristoversittelse. Oppreisningsutvalget fortsetter sitt arbeid inntil alle søknadene som er innkommet innen søknadsfristen, er behandlet. Etter dette faller ordningen bort.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-04-11-1934/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>