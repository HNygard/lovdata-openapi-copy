<!DOCTYPE html><html lang="no"><head><title>Forskrift om endring i forskrift om forrenting og tilbakebetaling av utdanningslån og tap av rettar 2016</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-09-29-1150</dd><dt class="dokid">DokumentID</dt><dd class="dokid">LTI/forskrift/2016-09-29-1150</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 13 s 2173</dd><dt class="dateInForce">I kraft fra</dt><dd class="dateInForce">2016-10-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-16-1774</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-37/§9</li></ul></dd><dt class="dateOfPublication">Kunngjort</dt><dd class="dateOfPublication">2016-10-06 10:05</dd><dt class="journalNumber">Journalnummer</dt><dd class="journalNumber">2016-0965</dd><dt class="titleShort">Korttittel</dt><dd class="titleShort">Endr. i forskrift om tilbakebetaling av utdanningslån, 2016</dd><dt class="title">Tittel</dt><dd class="title">Forskrift om endring i forskrift om forrenting og tilbakebetaling av utdanningslån og tap av rettar 2016</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 29. september 2016 med heimel i lov 3. juni 2005 nr. 37 om utdanningsstøtte (utdanningsstøtteloven) § 9.</dd><dt class="refid">RefID</dt><dd class="refid">forskrift/2016-09-29-1150</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forrenting og tilbakebetaling av utdanningslån og tap av rettar 2016<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-09-29-1150" id="dokument"><h1>Forskrift om endring i forskrift om forrenting og tilbakebetaling av utdanningslån og tap av rettar 2016</h1><section class="section" data-name="kapI" id="kapittel-1" data-lovdata-URL="LTI/forskrift/2016-09-29-1150/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. desember 2015 nr. 1774 om forrenting og tilbakebetaling av utdanningslån og tap av rettar 2016 blir det gjort følgjande endring:</article> <article class="defaultP" margin-top="true">§ 2-2 andre og tredje ledd skal lyde:</article><article class="legalP" id="kapittel-1-ledd-2">Utgangspunktet for å fastsetje rente på lån i Lånekassen er ei basisrente berekna av Finanstilsynet på grunnlag av gjennomsnittet av dei beste tilboda om bustadlån i marknaden. Vilkåra for uttrekk av lånetilbod og utrekning av gjennomsnittet er fastsette i forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 § 5-12-5. Med grunnlag i desse vilkåra fastset Finanstilsynet basisrentene for flytande og fast rente. Frå basisrenta blir det trekt 0,50 prosenteiningar for å komme fram til ei årleg effektiv rente både for fast og flytande rente. Ved utrekning av renter som skal gjelde frå 1. januar 2017, blir det trekt 0,15 prosenteiningar frå basisrenta for å komme fram til den årlege effektive renta. For låntakarar som søker om fast rente 6. oktober 2016 eller seinare, skal fastrentetilbodet frå 1. januar 2017 vere basert på at det blir trekt 0,15 prosenteiningar frå basisrenta.</article><article class="legalP" id="kapittel-1-ledd-3">Dei nominelle rentene på lånet til kunden blir rekna ut frå den oppgitte årlege effektive renta. Formelen for å rekne ut den nominelle renta er slik:<br /><img height="80" src="static/LTI//ltavd1/filer/grafikk/sf-20160929-1150-01-01.png" width="218" /><br />der:<ul class="defaultList"><li><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">r<sub>n</sub> = årleg nominell rente i prosent</article></article></li><li><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">r<sub>e</sub> = årleg effektiv rente i prosent før gebyr</article></article></li><li><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">n = talet på betalingsterminar per år</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2016-09-29-1150/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrifta gjeld frå 6. oktober 2016.</article></section></main></body></html>