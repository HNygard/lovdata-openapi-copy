<!DOCTYPE html><html lang="no"><head><title>Forskrift om endring av forskrift 13. oktober 2006 nr. 1157 om spesielle tillatelser til å drive enkelte former for fiske og fangst</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-08-26-999</dd><dt class="dokid">DokumentID</dt><dd class="dokid">LTI/forskrift/2016-08-26-999</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 12 s 1899</dd><dt class="dateInForce">I kraft fra</dt><dd class="dateInForce">2016-08-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-10-13-1157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§12</li><li>lov/1999-03-26-15/§14</li><li>lov/1999-03-26-15/§17</li><li>lov/1999-03-26-15/§18</li><li>lov/1999-03-26-15/§11</li><li>lov/1999-03-26-15/§28</li><li>lov/1999-03-26-15/§29</li><li>lov/1999-03-26-15/§30</li></ul></dd><dt class="dateOfPublication">Kunngjort</dt><dd class="dateOfPublication">2016-08-26 14:40</dd><dt class="journalNumber">Journalnummer</dt><dd class="journalNumber">2016-0862</dd><dt class="titleShort">Korttittel</dt><dd class="titleShort">Endr. i konsesjonsforskriften</dd><dt class="title">Tittel</dt><dd class="title">Forskrift om endring av forskrift 13. oktober 2006 nr. 1157 om spesielle tillatelser til å drive enkelte former for fiske og fangst</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 26. august 2016 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 12 andre og tredje ledd, § 14, § 17, § 18 andre ledd, jf. § 11 andre ledd bokstav a, § 28, § 29 og § 30. Fremmet av Nærings- og fiskeridepartementet.</dd><dt class="refid">RefID</dt><dd class="refid">forskrift/2016-08-26-999</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift 13. oktober 2006 nr. 1157 om spesielle tillatelser til å drive enkelte former for fiske og fangst<ul class="tocSubUl"><li>I<ul class="tocSubUl"><li>§ 1-7. (leiefartøy)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-08-26-999" id="dokument"><h1>Forskrift om endring av forskrift 13. oktober 2006 nr. 1157 om spesielle tillatelser til å drive enkelte former for fiske og fangst</h1><section class="section" data-name="kapI" id="kapittel-1" data-lovdata-URL="LTI/forskrift/2016-08-26-999/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) gjøres følgende endringer:</article> <article class="defaultP" margin-top="true">§ 1-7 (ny) skal lyde:</article><article class="futureLegalArticle" data-name="§1-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-7</span>. <span class="legalArticleTitle">(leiefartøy)</span></span><article class="legalP" id="kapittel-1-foreslåttparagraf-1-ledd-1">Ved forlis eller havari som medfører vesentlig driftsavbrudd og ved kontrahering av nybygg kan Fiskeridirektoratets regionkontor gi tillatelse til å benytte leiefartøy til å fiske i medhold av spesiell tillatelse tildelt etter denne forskriften.</article><article class="legalP" id="kapittel-1-foreslåttparagraf-1-ledd-2">Fiskeridirektoratets regionkontor kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta i fisket med leiefartøyet.</article><article class="legalP" id="kapittel-1-foreslåttparagraf-1-ledd-3">Det er en forutsetning for tillatelse til å benytte leiefartøy ved kontrahering av nybygg at rederiet har forhåndstilsagn om utskiftingstillatelse etter § 1-5, og at leiefartøyet ikke har fisket i henhold til annen leiefartøytillatelse i løpet av siste to år. Det er videre en forutsetning for slik tillatelse at rederiet enten har inngått bindende kontrakt om kjøp av nybygg med levering senest om to år, eller bindende kontrakt om kjøp av nybygg med levering senest innen utløpet av inneværende kalenderår og kan dokumentere at levering av nybygg er forsinket som følge av forhold utenfor rederiets kontroll.</article><article class="legalP" id="kapittel-1-foreslåttparagraf-1-ledd-4">Tillatelse til å benytte leiefartøy ved kontrahering av nybygg kan ikke gis lengre varighet enn utskiftingstillatelsens varighet. Tillatelse etter tredje ledd annet punktum første alternativ kan ikke gis ut over bindende avtalt dato for levering av nybygg. Tillatelse etter tredje ledd annet punktum annet alternativ kan ikke gis lengre varighet enn det er dokumentert forsinkelse.</article></article> <article class="defaultP" margin-top="true">§ 2-26, § 4-6 og § 7-4 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-08-26-999/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks.</article></section></main></body></html>