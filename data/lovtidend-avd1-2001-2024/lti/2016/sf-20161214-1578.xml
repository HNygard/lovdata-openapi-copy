<!DOCTYPE html><html lang="no"><head><title>Forskrift om lufttrafikkregler og operative prosedyrer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-14-1578</dd><dt class="dokid">DokumentID</dt><dd class="dokid">LTI/forskrift/2016-12-14-1578</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2736</dd><dt class="dateInForce">I kraft fra</dt><dd class="dateInForce">2016-12-14, 2017-02-02, 2017-10-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-22-1903</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-4</li><li>lov/1993-06-11-101/§9-1</li><li>lov/1993-06-11-101/§16-1</li></ul></dd><dt class="dateOfPublication">Kunngjort</dt><dd class="dateOfPublication">2016-12-16 15:45</dd><dt class="journalNumber">Journalnummer</dt><dd class="journalNumber">2016-1277</dd><dt class="titleShort">Korttittel</dt><dd class="titleShort">Forskrift om lufttrafikkregler og operative prosedyrer</dd><dt class="title">Tittel</dt><dd class="title">Forskrift om lufttrafikkregler og operative prosedyrer</dd><dt class="miscInformation">Annet om dokumentet</dt><dd class="miscInformation"><strong>Hjemmel</strong>: Fastsatt av Samferdselsdepartementet 14. desember 2016 med hjemmel i lov 11. juni 1993 nr. 101 om luftfart (luftfartsloven) § 7-4, § 9-1 og § 16-1. <br /><strong>EØS-henvisninger</strong>: EØS-avtalen vedlegg XIII kap. VI nr. 66wk (forordning (EF) nr. 923/2012, endret ved forordning (EU) 2015/340 og forordning (EU) 2016/1185).</dd><dt class="refid">RefID</dt><dd class="refid">forskrift/2016-12-14-1578</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lufttrafikkregler og operative prosedyrer<ul class="tocSubUl"><li>Kapittel I – Innledende bestemmelser<ul class="tocSubUl"><li>§ 1. Virkeområde</li><li>§ 2. Gjennomføring av kommisjonens gjennomføringsforordning (EU) nr. 923/2012</li><li>§ 3. Ansvarlig myndighet</li><li>§ 4. Delegering av myndighet til å endre forskriften</li><li>§ 5. Definisjoner</li></ul></li><li>Kapittel II – Særbestemmelser til SERA avsnitt 3. Alminnelige regler og unngåelse av kollisjoner<ul class="tocSubUl"><li>§ 6. Til SERA.3115</li><li>§ 7. Til SERA.3130</li><li>§ 8. Til SERA.3135</li><li>§ 9. Til SERA.3225(c)</li></ul></li><li>Kapittel III – Særbestemmelser til SERA avsnitt 4. Reiseplaner<ul class="tocSubUl"><li>§ 10. Til SERA.4001(d)</li><li>§ 11. Til SERA.4005(a)</li><li>§ 12. Til SERA.4010</li></ul></li><li>Kapittel IV – Særbestemmelser til SERA avsnitt 5. Værforhold for visuell flyging, visuellflygeregler, regler for spesiell VFR-flyging og instrumentflygeregler<ul class="tocSubUl"><li>§ 13. Til SERA.5001</li><li>§ 14. Til SERA.5005(c)</li><li>§ 15. Til SERA.5005(d)</li><li>§ 16. Til SERA.5005(f)</li><li>§ 17. Til SERA.5010(a)</li></ul></li><li>Kapittel V – Særbestemmelser til SERA avsnitt 6. Klassifisering av luftrom<ul class="tocSubUl"><li>§ 18. Til SERA.6001</li><li>§ 19. Til SERA.6005(a)</li></ul></li><li>Kapittel VI – Særbestemmelser til SERA avsnitt 8. Flygekontrolltjeneste<ul class="tocSubUl"><li>§ 20. Til SERA.8025(a)</li><li>§ 21. Til SERA.8035(a)</li><li>§ 22. Til SERA.8035(b)</li></ul></li><li>Kapittel VII – Særbestemmelser til SERA avsnitt 10. Alarmtjeneste<ul class="tocSubUl"><li>§ 23. Til SERA.10001(c)</li></ul></li><li>Kapittel VIII – Forankrede ballonger<ul class="tocSubUl"><li>§ 24. Forankrede ballonger</li></ul></li><li>Kapittel IX – Avskjæring av sivile luftfartøy<ul class="tocSubUl"><li>§ 25. Generelt</li></ul></li><li>Kapittel X – Avsluttende bestemmelser<ul class="tocSubUl"><li>§ 26. Dispensasjon</li><li>§ 27. Overtredelsesgebyr</li><li>§ 28. Ikrafttredelse og opphevelse</li></ul></li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-14-1578" id="dokument"><h1>Forskrift om lufttrafikkregler og operative prosedyrer</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-14-1578/KAPITTEL_1"><h2>Kapittel I – Innledende bestemmelser</h2><article class="legalArticle" data-lovdata-URL="LTI/forskrift/2016-12-14-1578/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder i Norge, samt i områder som Norge i henhold til internasjonale konvensjoner og avtaler er forpliktet til å yte flysikringstjenester, styre lufttrafikkbevegelser og styre luftrommet for allmenn lufttrafikk, herunder på Svalbard.</article></article><article class="legalArticle" data-lovdata-URL="LTI/forskrift/2016-12-14-1578/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av kommisjonens gjennomføringsforordning (EU) nr. 923/2012</span></h3><article class="legalP" id="kapittel-1-paragraf-2-ledd-1">EØS-avtalen vedlegg XIII kap. VI nr. 66wk (Kommisjonens gjennomføringsforordning (EU) nr. 923/2012 av 26. september 2012 om fastsettelse av felles lufttrafikkregler og driftsmessige bestemmelser knyttet til tjenester og framgangsmåter i lufttrafikken, og om endring av gjennomføringsforordning (EU) nr. 1035/2011 og forordning (EF) nr. 1265/2007, (EF) nr. 1794/2006, (EF) nr. 730/2006, (EF) nr. 1033/2006 og (EU) nr. 255/2010, endret ved kommisjonsforordning (EU) 2015/340 og kommisjonens gjennomføringsforordning (EU) 2016/1185), gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2016-12-14-1578/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvarlig myndighet</span></h3><article class="legalP" id="kapittel-1-paragraf-3-ledd-1">Luftfartstilsynet er ansvarlig myndighet etter forordning (EU) nr. 923/2012.</article></article><article class="legalArticle" data-lovdata-URL="LTI/forskrift/2016-12-14-1578/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Delegering av myndighet til å endre forskriften</span></h3><article class="legalP" id="kapittel-1-paragraf-4-ledd-1">Luftfartstilsynet kan foreta endringer i forskriften med unntak av § 3, så lenge det er forenlig med kommisjonens gjennomføringsforordning (EU) nr. 923/2012.</article></article><article class="legalArticle" data-lovdata-URL="LTI/forskrift/2016-12-14-1578/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-5-ledd-1">I tillegg til definisjonene opplistet i forordning (EU) nr. 923/2012 artikkel 2, gjelder følgende definisjoner:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-5-ledd-1-punkt-1"><article class="legalP" id="kapittel-1-paragraf-5-ledd-1-punkt-1-ledd-1"><i>AFIS-enhet:</i> en enhet for lufttrafikktjenester som yter flygeinformasjons- og alarmtjeneste til luftfartøy før avgang, på manøvreringsområdet på en ikke-kontrollert flyplass, samt til luftfartøy innenfor en trafikkinformasjonssone (TIZ) og trafikkinformasjonsområde (TIA).</article></article></li><li data-li-identifier="b)" data-name="b)"><article class="listArticle" id="kapittel-1-paragraf-5-ledd-1-punkt-2"><article class="legalP" id="kapittel-1-paragraf-5-ledd-1-punkt-2-ledd-1"><i>HFIS-enhet:</i> en enhet for lufttrafikktjenester som yter flygeinformasjons- og alarmtjeneste til helikoptre ved landing og avgang fra et helikopterdekk og til luftfartøy innenfor en trafikksone for helikopter (HTZ).</article></article></li><li data-li-identifier="c)" data-name="c)"><article class="listArticle" id="kapittel-1-paragraf-5-ledd-1-punkt-3"><article class="legalP" id="kapittel-1-paragraf-5-ledd-1-punkt-3-ledd-1"><i>trafikksone for helikopter (HTZ):</i> et ikke-kontrollert luftrom av bestemte dimensjoner som vertikalt strekker seg fra havets overflate til en angitt høyde over middelvannstand og som etableres rundt en innretning med landingsplattform på kontinentalsokkelen.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-5-ledd-1-punkt-4"><article class="legalP" id="kapittel-1-paragraf-5-ledd-1-punkt-4-ledd-1"><i>trafikkinformasjonsområde (TIA):</i> et ikke-kontrollert luftrom av bestemte dimensjoner som strekker seg oppover fra en angitt høyde over havflaten til et angitt flygenivå eller en angitt høyde over havflaten og hvor det ytes flygeinformasjons- og alarmtjenester av en enhet for lufttrafikktjenester.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-5-ledd-1-punkt-5"><article class="legalP" id="kapittel-1-paragraf-5-ledd-1-punkt-5-ledd-1"><i>trafikkinformasjonssone (TIZ):</i> et ikke-kontrollert luftrom av bestemte dimensjoner som vertikalt strekker seg fra jordoverflaten til en angitt høyde over havflaten og hvor det ytes flygeinformasjons- og alarmtjenester av en enhet for lufttrafikktjenester.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-5-ledd-1-punkt-6"><article class="legalP" id="kapittel-1-paragraf-5-ledd-1-punkt-6-ledd-1"><i>høyt terreng (high terrain):</i> terreng høyere enn 6 000 FT AMSL.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-14-1578/KAPITTEL_2"><h2>Kapittel II – Særbestemmelser til SERA avsnitt 3. Alminnelige regler og unngåelse av kollisjoner</h2><article class="legalArticle" data-lovdata-URL="LTI/forskrift/2016-12-14-1578/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Til SERA.3115</span></h3><article class="legalP" id="kapittel-2-paragraf-1-ledd-1">Gjenstander, væske eller pulver skal ikke kastes, slippes eller sprøytes fra luftfartøy under flyging dersom de er egnet til å forårsake skade eller ulempe for:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">den øvrige luftfart,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">personer på bakken,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">bygninger eller andre installasjoner på bakken eller</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">kulturlandskapet på bakken.</article></article></li></ul></article><article class="legalP" id="kapittel-2-paragraf-1-ledd-2">Forbudet i første ledd gjelder ikke:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">nedkasting av proviant og utstyr til nødstedte,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">nedkasting av ballast i form av vann eller fin sand,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">sprøyting eller slipp av vann eller andre slokkingsmidler til bekjempelse av branner eller</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">slipp av brennstoff av sikkerhetsgrunner.</article></article></li></ul></article></article><article class="legalArticle" data-lovdata-URL="LTI/forskrift/2016-12-14-1578/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Til SERA.3130</span></h3><article class="legalP" id="kapittel-2-paragraf-2-ledd-1">Akroflyging er ikke tillatt over tettbebyggelse, folkeansamling i friluft, over trafikkerte havner eller over sjøgående fartøyer.</article><article class="legalP" id="kapittel-2-paragraf-2-ledd-2">Akroflyging er ikke tillatt i kontrollert luftrom uten etter tillatelse fra vedkommende flygekontrollenhet.</article><article class="legalP" id="kapittel-2-paragraf-2-ledd-3">Akroflyging tillates utført når luftfartøyet flyr i samsvar med visuellflygeregler og skal utføres i en høyde av 600 m (2000 fot) eller mer over det høyeste punkt innenfor 1,5 km horisontal avstand fra luftfartøyet.</article></article><article class="legalArticle" data-lovdata-URL="LTI/forskrift/2016-12-14-1578/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Til SERA.3135</span></h3><article class="legalP" id="kapittel-2-paragraf-3-ledd-1">For formasjonsflyging i kontrollert luftrom gjelder SERA.3135. Maksimal utstrekning på formasjoner av statsluftfartøy i SERA.3135(d) skal være 1 NM horisontalt og 100 fot vertikalt.</article><article class="legalP" id="kapittel-2-paragraf-3-ledd-2">Ved formasjoner av statsluftfartøy større enn 0,5 NM og 100 fot skal vedkommende flygekontrollenhet øke atskillelsesminima mellom formasjonen og andre luftfartøy tilsvarende størrelsen på formasjonen.</article></article><article class="legalArticle" data-lovdata-URL="LTI/forskrift/2016-12-14-1578/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Til SERA.3225(c)</span></h3><article class="legalP" id="kapittel-2-paragraf-4-ledd-1">Plikten til å svinge til venstre gjelder også på flyplass der det ytes flygeinformasjonstjeneste på flyplassen (AFIS), med mindre fartøysjef ønsker å nytte høyresving, og dette kan skje uten fare for den øvrige trafikk og vedkommende AFIS-enhet er informert.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2016-12-14-1578/KAPITTEL_3"><h2>Kapittel III – Særbestemmelser til SERA avsnitt 4. Reiseplaner</h2><article class="legalArticle" data-lovdata-URL="LTI/forskrift/2016-12-14-1578/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Til SERA.4001(d)</span></h3><article class="legalP" id="kapittel-3-paragraf-1-ledd-1">For VFR-flyginger som i sin helhet utføres innenfor Norway FIR, kan reiseplan leveres inntil 30 minutter før avgang.</article></article><article class="legalArticle" data-lovdata-URL="LTI/forskrift/2016-12-14-1578/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Til SERA.4005(a)</span></h3><article class="legalP" id="kapittel-3-paragraf-2-ledd-1">En reiseplan skal bestå av alle elementene beskrevet i SERA.4005(a).</article></article><article class="legalArticle" data-lovdata-URL="LTI/forskrift/2016-12-14-1578/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Til SERA.4010</span></h3><article class="legalP" id="kapittel-3-paragraf-3-ledd-1">Når det er levert reiseplan og avgangen foretas fra en avgangsplass hvor det ikke ytes flygekontrolltjeneste (ATC) eller lokal flygeinformasjonstjeneste (AFIS), skal fartøysjefen aktivere reiseplanen ved at avgangsmelding gis på radio til den enheten for lufttrafikktjenester som er ansvarlig i området eller, dersom dette ikke er mulig, til en annen enhet for lufttrafikktjenester. Avgangsmeldingen skal omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">luftfartøyets kallesignal,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">avgangsplass,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">avgangstid og</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">destinasjonsplass.</article></article></li></ul></article><article class="legalP" id="kapittel-3-paragraf-3-ledd-2">Avgangsmeldingen til lufttrafikktjenesten kan gis pr. telefon av fartøysjefen før avgang eller av en person på bakken etter nærmere avtale med fartøysjefen.</article><article class="legalP" id="kapittel-3-paragraf-3-ledd-3">Den enheten for lufttrafikktjenester som mottar slik avgangsmelding, er ansvarlig for at den aktuelle reiseplanen aktiveres.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2016-12-14-1578/KAPITTEL_4"><h2>Kapittel IV – Særbestemmelser til SERA avsnitt 5. Værforhold for visuell flyging, visuellflygeregler, regler for spesiell VFR-flyging og instrumentflygeregler</h2><article class="legalArticle" data-lovdata-URL="LTI/forskrift/2016-12-14-1578/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Til SERA.5001</span></h3><article class="legalP" id="kapittel-4-paragraf-1-ledd-1">I tabell S5-1 skal fotnote (***) gjelde.</article></article><article class="legalArticle" data-lovdata-URL="LTI/forskrift/2016-12-14-1578/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Til SERA.5005(c)</span></h3><article class="legalP" id="kapittel-4-paragraf-2-ledd-1">Flyging etter visuellflygeregler er tillatt om natten. Vilkår beskrevet i SERA.5005(c) skal følges. Dersom flysikten er minst 10 km og skydekkehøyden er minst 2000 fot, kan minstehøyder beskrevet i SERA 5005(c)(5) reduseres, men ikke lavere enn hva som fremgår av SERA.5005(f).</article></article><article class="legalArticle" data-lovdata-URL="LTI/forskrift/2016-12-14-1578/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Til SERA.5005(d)</span></h3><article class="legalP" id="kapittel-4-paragraf-3-ledd-1">Ansvarlig flygekontrollenhet kan tillate enkeltflyginger over FL 195 opp til og inkludert FL 285. Enheten kan sette vilkår for slike tillatelser.</article></article><article class="legalArticle" data-lovdata-URL="LTI/forskrift/2016-12-14-1578/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Til SERA.5005(f)</span></h3><article class="legalP" id="kapittel-4-paragraf-4-ledd-1">I tillegg gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">Minstehøyden kan fravikes når flygingen utføres ervervsmessig, utenfor tettbebyggelse eller folkeansamling i friluft, og skjer i samsvar med forordning (EU) nr. 965/2012, vedlegg VIII (Part SPO) som gjennomført ved forskrift 7. august 2013 nr. 956 om luftfartsoperasjoner.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">Minstehøyden kan fravikes når flygingen utføres ervervsmessig og skjer i samsvar med forskrift 6. september 1976 nr. 4054 om ervervsmessig luftfart med helikopter, pkt. 10.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">Minstehøyden kan fravikes når flygingen utføres i samsvar med forskrift 30. november 2015 nr. 1404 om luftfartøy som ikke har fører om bord mv.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">Minstehøyden kan fravikes når det er påkrevd for innflyging for treningsformål såfremt innflygingen ikke foretas over tettbebyggelse eller folkeansamling i friluft.</article></article></li><li data-li-identifier="e)" data-name="e)"><article class="listArticle" id="kapittel-4-paragraf-4-ledd-1-punkt-5"><article class="legalP" id="kapittel-4-paragraf-4-ledd-1-punkt-5-ledd-1">Seilfly som utfører hangflyging kan fly ned til en minstehøyde av 50 m over bakken eller vannet.</article></article></li></ul></article></article><article class="legalArticle" data-lovdata-URL="LTI/forskrift/2016-12-14-1578/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Til SERA.5010(a)</span></h3><article class="legalP" id="kapittel-4-paragraf-5-ledd-1">Spesiell VFR-flyging er tillatt om natten.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2016-12-14-1578/KAPITTEL_5"><h2>Kapittel V – Særbestemmelser til SERA avsnitt 6. Klassifisering av luftrom</h2><article class="legalArticle" data-lovdata-URL="LTI/forskrift/2016-12-14-1578/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Til SERA.6001</span></h3><article class="legalP" id="kapittel-5-paragraf-1-ledd-1">Når et kontrolltårn ikke yter flygekontrolltjeneste i den tilhørende kontrollsonen, endres den publiserte ATS-luftromsklassifiseringen til klasse G og radiopåbudssone (RMZ).</article></article><article class="legalArticle" data-lovdata-URL="LTI/forskrift/2016-12-14-1578/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Til SERA.6005(a)</span></h3><article class="legalP" id="kapittel-5-paragraf-2-ledd-1">Når et kontrolltårn ikke yter flygekontrolltjeneste i den tilhørende kontrollsonen, endres den publiserte ATS-luftromsklassifiseringen til klasse G og radiopåbudssone (RMZ).</article><article class="legalP" id="kapittel-5-paragraf-2-ledd-2">Trafikkinformasjonssone (TIZ) og trafikkinformasjonsområde (TIA) er radiopåbudssone (RMZ). Luftfartøy som skal fly innenfor en radiopåbudssone (RMZ), skal i åpningstiden til enheten for lufttrafikktjenester etablere og opprettholde to-veis radiokommunikasjon med vedkommende enhet for lufttrafikktjenester.</article><article class="legalP" id="kapittel-5-paragraf-2-ledd-3">Utenfor åpningstiden til enheten for lufttrafikktjenester, skal fartøysjefen sende posisjonsmeldinger blindt.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2016-12-14-1578/KAPITTEL_6"><h2>Kapittel VI – Særbestemmelser til SERA avsnitt 8. Flygekontrolltjeneste</h2><article class="legalArticle" data-lovdata-URL="LTI/forskrift/2016-12-14-1578/§20" data-name="§20" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Til SERA.8025(a)</span></h3><article class="legalP" id="kapittel-6-paragraf-1-ledd-1">Fartøysjef er fritatt for kravet om å sende posisjonsmeldinger når luftfartøyet ytes overvåkingstjeneste.</article></article><article class="legalArticle" data-lovdata-URL="LTI/forskrift/2016-12-14-1578/§21" data-name="§21" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Til SERA.8035(a)</span></h3><article class="legalP" id="kapittel-6-paragraf-2-ledd-1">Når den flygekontrollenhet som er ansvarlig for et terminalområde (TMA) stenger, skal den overføre ansvaret for å utøve flygekontrolltjeneste i terminalområdet til kontrollsentralen ansvarlig for det overliggende luftrommet.</article></article><article class="legalArticle" data-lovdata-URL="LTI/forskrift/2016-12-14-1578/§22" data-name="§22" id="kapittel-6-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Til SERA.8035(b)</span></h3><article class="legalP" id="kapittel-6-paragraf-3-ledd-1">Hvis det inntreffer kommunikasjonssvikt som medfører at luftfartøy ikke kan følge bestemmelsene i SERA.8035(a), skal det gås frem etter bestemmelsene om svikt i kommunikasjonen fastsatt i ICAO Annex 10, Vol. II, 6th edition, 10/2001, og i samsvar med de av reglene i andre og tredje ledd som kommer til anvendelse. Luftfartøyet skal forsøke å etablere kommunikasjon med lufttrafikktjenesten ved hjelp av alle tilgjengelig midler. Luftfartøy som utgjør lokaltrafikk ved kontrollert eller AFIS-betjent flyplass, skal dessuten holde utkikk etter anvisninger gitt ved optiske signaler.</article><article class="legalP" id="kapittel-6-paragraf-3-ledd-2">Dersom det inntrer kommunikasjonssvikt når luftfartøyet er i VFR-forhold, skal<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-3-ledd-2-punkt-1"><article class="legalP" id="kapittel-6-paragraf-3-ledd-2-punkt-1-ledd-1">SSR-transponderen settes til kode 7600,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-3-ledd-2-punkt-2"><article class="legalP" id="kapittel-6-paragraf-3-ledd-2-punkt-2-ledd-1">flygingen fortsette i VFR-forhold dersom ikke forholdene tilsier at flygingen skal gjennomføres som en IFR-flyging i tråd med bestemmelsen i tredje ledd,</article></article></li><li data-li-identifier="c)" data-name="c)"><article class="listArticle" id="kapittel-6-paragraf-3-ledd-2-punkt-3"><article class="legalP" id="kapittel-6-paragraf-3-ledd-2-punkt-3-ledd-1">luftfartøyet lande på den flyplass som egner seg best og</article></article></li><li data-li-identifier="d)" data-name="d)"><article class="listArticle" id="kapittel-6-paragraf-3-ledd-2-punkt-4"><article class="legalP" id="kapittel-6-paragraf-3-ledd-2-punkt-4-ledd-1">ankomstmelding leveres vedkommende flygekontrollenhet på hurtigst mulig måte.</article></article></li></ul></article><article class="legalP" id="kapittel-6-paragraf-3-ledd-3">Dersom det inntrer kommunikasjonssvikt når luftfartøyet er i IFR-forhold eller hvis værforholdene er slik at det ikke er sannsynlig at flygingen kan gjennomføres i VFR-forhold, skal<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-3-ledd-3-punkt-1"><article class="legalP" id="kapittel-6-paragraf-3-ledd-3-punkt-1-ledd-1">SSR-transponderen settes til kode 7600, og</article></article></li><li data-li-identifier="b)" data-name="b)"><article class="listArticle" id="kapittel-6-paragraf-3-ledd-3-punkt-2"><article class="legalP" id="kapittel-6-paragraf-3-ledd-3-punkt-2-ledd-1">luftfartøyet fortsette i den sist tildelte hastighet og høyde eller angitt minstehøyde hvis denne er høyere i en periode av 7 minutter, såfremt ikke annet er beskrevet på bakgrunn av regionale overenskomster. I de tilfeller luftfartøyet opererer på en rute uten obligatoriske rapporteringspunkt eller har mottatt instruksjoner om å utelate rapportering, regnes de 7 minuttene fra det seneste av <ul class="defaultList"><li data-li-identifier="i." data-name="i."><article class="listArticle" id="kapittel-6-paragraf-3-ledd-3-punkt-2-ledd-1-punkt-1"><article class="legalP" id="kapittel-6-paragraf-3-ledd-3-punkt-2-ledd-1-punkt-1-ledd-1">det tidspunkt luftfartøyet når den sist tildelte høyden eller angitte minstehøyde, eller</article></article></li><li data-li-identifier="ii." data-name="ii."><article class="listArticle" id="kapittel-6-paragraf-3-ledd-3-punkt-2-ledd-1-punkt-2"><article class="legalP" id="kapittel-6-paragraf-3-ledd-3-punkt-2-ledd-1-punkt-2-ledd-1">det tidspunktet transponderen settes til kode 7600.</article></article></li></ul></article><article class="legalP" id="kapittel-6-paragraf-3-ledd-3-punkt-2-ledd-2">I de tilfeller luftfartøyet opererer på en rute med obligatoriske rapporteringspunkt og ikke har mottatt instruksjoner om å utelate rapportering, regnes de 7 minuttene fra det seneste av <ul class="defaultList"><li data-li-identifier="iii." data-name="iii."><article class="listArticle" id="kapittel-6-paragraf-3-ledd-3-punkt-2-ledd-2-punkt-1"><article class="legalP" id="kapittel-6-paragraf-3-ledd-3-punkt-2-ledd-2-punkt-1-ledd-1">det tidspunkt luftfartøyet når den sist tildelte høyden eller angitte minstehøyde,</article></article></li><li data-li-identifier="iv." data-name="iv."><article class="listArticle" id="kapittel-6-paragraf-3-ledd-3-punkt-2-ledd-2-punkt-2"><article class="legalP" id="kapittel-6-paragraf-3-ledd-3-punkt-2-ledd-2-punkt-2-ledd-1">det tidspunkt flygeren har rapportert at han beregner å passere det obligatoriske rapporteringspunkt, eller</article></article></li><li data-li-identifier="v." data-name="v."><article class="listArticle" id="kapittel-6-paragraf-3-ledd-3-punkt-2-ledd-2-punkt-3"><article class="legalP" id="kapittel-6-paragraf-3-ledd-3-punkt-2-ledd-2-punkt-3-ledd-1">det tidspunktet flygeren unnlater å rapportere over et obligatorisk meldepunkt.</article></article></li></ul></article></article></li></ul></article><article class="legalP" id="kapittel-6-paragraf-3-ledd-4">Etter at flygingen er etablert i tråd med bestemmelsene i første til tredje ledd skal hastighet og høyde tilpasses i samsvar med den innleverte reiseplan.</article><article class="legalP" id="kapittel-6-paragraf-3-ledd-5">Luftfartøy som vektoreres, eller navigerer offset i forbindelse med RNAV uten en fastsatt grense, skal følge den mest direkte rute til den ATS-rute som er angitt i den gjeldende reiseplanen og gjenoppta denne innen passering av neste spesielle punkt, hensyn tatt til angitt minstehøyde.</article><article class="legalP" id="kapittel-6-paragraf-3-ledd-6">Flygingen skal fortsette i samsvar med gjeldende reiseplanrute til det navigasjonshjelpemiddel som er fastsatt for destinasjonsplassen til bruk under innflyging ved radiosvikt. Hvis nødvendig, skal luftfartøyet vente over hjelpemidlet før nedstigning påbegynnes.</article><article class="legalP" id="kapittel-6-paragraf-3-ledd-7">Nedstigningen skal begynne over det navigasjonshjelpemiddel som er spesifisert i sjette ledd så nøyaktig som mulig på den antatte innflygingstid som sist er mottatt og kvittert for, eller hvis det ikke er mottatt og kvittert for en antatt innflygingstid, så nøyaktig som mulig på den beregnede ankomsttid som fremkommer i henhold til gjeldende reiseplan.</article><article class="legalP" id="kapittel-6-paragraf-3-ledd-8">En normal instrumentinnflyging, som foreskrevet for angjeldende navigasjonshjelpemiddel, skal fullføres, og landing foretas, så vidt mulig i løpet av 30 minutter etter den seneste av<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-3-ledd-8-punkt-1"><article class="legalP" id="kapittel-6-paragraf-3-ledd-8-punkt-1-ledd-1">beregnet ankomsttid spesifisert i syvende ledd eller</article></article></li><li data-li-identifier="b)" data-name="b)"><article class="listArticle" id="kapittel-6-paragraf-3-ledd-8-punkt-2"><article class="legalP" id="kapittel-6-paragraf-3-ledd-8-punkt-2-ledd-1">siste antatte innflygingstid som luftfartøyet har kvittert for.</article></article></li></ul></article></article></section><section class="section" data-name="kapVII" id="kapittel-7" data-lovdata-URL="LTI/forskrift/2016-12-14-1578/KAPITTEL_7"><h2>Kapittel VII – Særbestemmelser til SERA avsnitt 10. Alarmtjeneste</h2><article class="legalArticle" data-lovdata-URL="LTI/forskrift/2016-12-14-1578/§23" data-name="§23" id="kapittel-7-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Til SERA.10001(c)</span></h3><article class="legalP" id="kapittel-7-paragraf-1-ledd-1">Ved mottak av meldingen «flyging normal» («Operations normal»), skal vedkommende enhet for lufttrafikktjenester registrere tidspunkt og innhold i meldingen og oppbevare opplysningene.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2016-12-14-1578/KAPITTEL_8"><h2>Kapittel VIII – Forankrede ballonger</h2><article class="legalArticle" data-lovdata-URL="LTI/forskrift/2016-12-14-1578/§24" data-name="§24" id="kapittel-8-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Forankrede ballonger</span></h3><article class="legalP" id="kapittel-8-paragraf-1-ledd-1">Følgende bestemmelser gjelder for forankrede ballonger som på grunn av størrelse, brennbarhet, høyde over bakken mv. kan medføre fare eller ulempe for luftfarten:<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">Forankrede ballonger kan bare sendes opp, og holdes oppe, når <ul class="defaultList"><li data-li-identifier="i." data-name="i."><article class="listArticle" id="kapittel-8-paragraf-1-ledd-1-punkt-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1-punkt-1-ledd-1">bakkesikten er minst 8 km og</article></article></li><li data-li-identifier="ii." data-name="ii."><article class="listArticle" id="kapittel-8-paragraf-1-ledd-1-punkt-1-ledd-1-punkt-2"><article class="legalP" id="kapittel-8-paragraf-1-ledd-1-punkt-1-ledd-1-punkt-2-ledd-1">ballongens avstand til skyer er minst 300 m vertikalt og 1500 m horisontalt.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-8-paragraf-1-ledd-1-punkt-2"><article class="legalP" id="kapittel-8-paragraf-1-ledd-1-punkt-2-ledd-1">Oppsending av forankrede ballonger i kontrollert luftrom og i luftrom med krav til to-veis radiokommunikasjon krever tillatelse fra Luftfartstilsynet. Søknad om tillatelse må være mottatt av Luftfartstilsynet minst 14 dager før oppsendingen skal finne sted.</article></article></li><li data-li-identifier="c)" data-name="c)"><article class="listArticle" id="kapittel-8-paragraf-1-ledd-1-punkt-3"><article class="legalP" id="kapittel-8-paragraf-1-ledd-1-punkt-3-ledd-1">Utenfor kontrollert luftrom og luftrom med krav til to-veis radiokommunikasjon kan oppsendingen til høyder over 45 m bare finne sted såfremt melding er gitt minst 14 dager forut til den enheten for lufttrafikktjenester som er ansvarlig i luftrommet. Søker skal fremsette anmodning om at enheten for lufttrafikktjenester utsteder NOTAM.</article></article></li><li data-li-identifier="d)" data-name="d)"><article class="listArticle" id="kapittel-8-paragraf-1-ledd-1-punkt-4"><article class="legalP" id="kapittel-8-paragraf-1-ledd-1-punkt-4-ledd-1">Melding etter bokstav c skal inneholde <ul class="defaultList"><li data-li-identifier="i." data-name="i."><article class="listArticle" id="kapittel-8-paragraf-1-ledd-1-punkt-4-ledd-1-punkt-1"><article class="legalP" id="kapittel-8-paragraf-1-ledd-1-punkt-4-ledd-1-punkt-1-ledd-1">navn, adresse og telefonnummer til den som har ansvaret for oppsendingen,</article></article></li><li data-li-identifier="ii." data-name="ii."><article class="listArticle" id="kapittel-8-paragraf-1-ledd-1-punkt-4-ledd-1-punkt-2"><article class="legalP" id="kapittel-8-paragraf-1-ledd-1-punkt-4-ledd-1-punkt-2-ledd-1">sted/posisjon for forankringen,</article></article></li><li data-li-identifier="iii." data-name="iii."><article class="listArticle" id="kapittel-8-paragraf-1-ledd-1-punkt-4-ledd-1-punkt-3"><article class="legalP" id="kapittel-8-paragraf-1-ledd-1-punkt-4-ledd-1-punkt-3-ledd-1">ballongens maksimale høyde,</article></article></li><li data-li-identifier="iv." data-name="iv."><article class="listArticle" id="kapittel-8-paragraf-1-ledd-1-punkt-4-ledd-1-punkt-4"><article class="legalP" id="kapittel-8-paragraf-1-ledd-1-punkt-4-ledd-1-punkt-4-ledd-1">dato, tid og varighet for oppsendingen, og</article></article></li><li data-li-identifier="v." data-name="v."><article class="listArticle" id="kapittel-8-paragraf-1-ledd-1-punkt-4-ledd-1-punkt-5"><article class="legalP" id="kapittel-8-paragraf-1-ledd-1-punkt-4-ledd-1-punkt-5-ledd-1">opplysninger om hvordan ballongen med forankringsutstyr er varselmerket.</article></article></li></ul></article></article></li><li data-li-identifier="e)" data-name="e)"><article class="listArticle" id="kapittel-8-paragraf-1-ledd-1-punkt-5"><article class="legalP" id="kapittel-8-paragraf-1-ledd-1-punkt-5-ledd-1">Forankrede ballonger skal være utstyrt med en anordning for punktering av ballongen. Anordningen må kunne utløses automatisk dersom ballongen kommer i drift. Hvis eier eller bruker av en forankret ballong blir kjent med at ballongen er kommet i drift uten at punktering har skjedd, plikter han straks å underrette den enhet av lufttrafikktjenesten som er ansvarlig for luftrommet.</article></article></li></ul></article></article></section><section class="section" data-name="kapIX" id="kapittel-9" data-lovdata-URL="LTI/forskrift/2016-12-14-1578/KAPITTEL_9"><h2>Kapittel IX – Avskjæring av sivile luftfartøy</h2><article class="legalArticle" data-lovdata-URL="LTI/forskrift/2016-12-14-1578/§25" data-name="§25" id="kapittel-9-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Generelt</span></h3><article class="legalP" id="kapittel-9-paragraf-1-ledd-1">Avskjæring av sivile luftfartøy skal bare å finne sted når det er helt nødvendig for å forhindre at det oppstår situasjoner som innebærer fare for<ul class="defaultList"><li data-li-identifier="a)" data-name="a)"><article class="listArticle" id="kapittel-9-paragraf-1-ledd-1-punkt-1"><article class="legalP" id="kapittel-9-paragraf-1-ledd-1-punkt-1-ledd-1">annen luftfart eller</article></article></li><li data-li-identifier="b)" data-name="b)"><article class="listArticle" id="kapittel-9-paragraf-1-ledd-1-punkt-2"><article class="legalP" id="kapittel-9-paragraf-1-ledd-1-punkt-2-ledd-1">personer og materiell på bakken.</article></article></li></ul></article><article class="legalP" id="kapittel-9-paragraf-1-ledd-2">Avskjæring skal begrense seg til å fastslå luftfartøyets identitet unntatt når det er nødvendig å lede luftfartøy<ul class="defaultList"><li data-li-identifier="a)" data-name="a)"><article class="listArticle" id="kapittel-9-paragraf-1-ledd-2-punkt-1"><article class="legalP" id="kapittel-9-paragraf-1-ledd-2-punkt-1-ledd-1">tilbake til dets planlagte rute,</article></article></li><li data-li-identifier="b)" data-name="b)"><article class="listArticle" id="kapittel-9-paragraf-1-ledd-2-punkt-2"><article class="legalP" id="kapittel-9-paragraf-1-ledd-2-punkt-2-ledd-1">til en posisjon hvor det vil forlate luftrom under norsk suverenitet,</article></article></li><li data-li-identifier="c)" data-name="c)"><article class="listArticle" id="kapittel-9-paragraf-1-ledd-2-punkt-3"><article class="legalP" id="kapittel-9-paragraf-1-ledd-2-punkt-3-ledd-1">bort fra et forbudt område, restriksjonsområde, fareområde eller tettbebyggelse, eller</article></article></li><li data-li-identifier="d)" data-name="d)"><article class="listArticle" id="kapittel-9-paragraf-1-ledd-2-punkt-4"><article class="legalP" id="kapittel-9-paragraf-1-ledd-2-punkt-4-ledd-1">til en flyplass hvor det vil bli beordret til å lande.</article></article></li></ul></article><article class="legalP" id="kapittel-9-paragraf-1-ledd-3">Avskjæring av sivile luftfartøy for øvelsesformål skal kun finne sted når det på forhånd er avtalt med fartøysjef på det luftfartøy som skal avskjæres, og lufttrafikktjenesten er informert om at avskjæringen vil finne sted.</article><article class="legalP" id="kapittel-9-paragraf-1-ledd-4">Luftfartøy som avskjæres skal gis navigasjonsveiledning og annen relevant informasjon ved bruk av radiokommunikasjon der dette er tilgjengelig.</article><article class="legalP" id="kapittel-9-paragraf-1-ledd-5">Luftfartøy som avskjæres kan kun gis ordre om å lande på en flyplass som er egnet for en sikker landing tilpasset den aktuelle flytype.</article></article></section><section class="section" data-name="kapX" id="kapittel-10" data-lovdata-URL="LTI/forskrift/2016-12-14-1578/KAPITTEL_10"><h2>Kapittel X – Avsluttende bestemmelser</h2><article class="legalArticle" data-lovdata-URL="LTI/forskrift/2016-12-14-1578/§26" data-name="§26" id="kapittel-10-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Dispensasjon</span></h3><article class="legalP" id="kapittel-10-paragraf-1-ledd-1">Luftfartstilsynet kan dispensere fra bestemmelsene i forskriften dersom det foreligger særlige grunner, og dispensasjon er mulig i henhold til kommisjonens gjennomføringsforordning (EU) nr. 923/2012. Det kan settes vilkår for dispensasjonen.</article><article class="legalP" id="kapittel-10-paragraf-1-ledd-2">Dispensasjon krever grunngitt søknad.</article><article class="legalP" id="kapittel-10-paragraf-1-ledd-3">Dispensasjon skal ikke gis dersom hensynene bak bestemmelsen det dispenseres fra blir vesentlig tilsidesatt. I tillegg må fordelene ved å gi dispensasjon etter en samlet vurdering være klart større enn ulempene.</article></article><article class="legalArticle" data-lovdata-URL="LTI/forskrift/2016-12-14-1578/§27" data-name="§27" id="kapittel-10-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Overtredelsesgebyr</span></h3><article class="legalP" id="kapittel-10-paragraf-2-ledd-1">Overtredelsesgebyr etter luftfartsloven § 13a-5 kan ilegges den som ikke oppfyller sine plikter i henhold til:<ul class="defaultList"><li data-li-identifier="a)" data-name="a)"><article class="listArticle" id="kapittel-10-paragraf-2-ledd-1-punkt-1"><article class="legalP" id="kapittel-10-paragraf-2-ledd-1-punkt-1-ledd-1">Denne forskrifts § 6-9, § 11-16, § 18-19 og § 24.</article></article></li><li data-li-identifier="b)" data-name="b)"><article class="listArticle" id="kapittel-10-paragraf-2-ledd-1-punkt-2"><article class="legalP" id="kapittel-10-paragraf-2-ledd-1-punkt-2-ledd-1">Kommisjonens gjennomføringsforordning (EU) nr. 923/2012.</article></article></li></ul></article></article><article class="legalArticle" data-lovdata-URL="LTI/forskrift/2016-12-14-1578/§28" data-name="§28" id="kapittel-10-paragraf-3"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Ikrafttredelse og opphevelse</span></h3><article class="legalP" id="kapittel-10-paragraf-3-ledd-1">Forskriften trer i kraft straks, likevel slik at reglene som etter kommisjonens gjennomføringsforordning (EU) 2016/1185 fikk anvendelse fra 18. august 2016, får anvendelse fra 2. februar 2017 og § 23 får anvendelse fra 12. oktober 2017.</article><article class="legalP" id="kapittel-10-paragraf-3-ledd-2">Forskrift 22. desember 2014 nr. 1903 om lufttrafikkregler og operative prosedyrer oppheves.</article></article></section><section class="section" id="kapittel-11" data-lovdata-URL="LTI/forskrift/2016-12-14-1578/KAPITTEL_11"><h2>Forordninger</h2><article class="defaultP">Se her for å lese forordning (EU) nr. 923/2012 (pdf)</article><article class="legalP" data-text-size="small" id="kapittel-11-ledd-1">Uoffisiell oversettelse.</article> <article class="defaultP" margin-top="true">Se her for å lese forordning (EU) 2015/340 (pdf)</article><article class="legalP" data-text-size="small" id="kapittel-11-ledd-2">Uoffisiell oversettelse.</article> <article class="defaultP" margin-top="true">Se her for å lese forordning (EU) 2016/1185 (pdf)</article><article class="legalP" data-text-size="small" id="kapittel-11-ledd-3">Uoffisiell oversettelse.</article></section></main></body></html>