<!DOCTYPE html><html lang="no"><head><title>Lov om endring av juridisk kjønn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-06-17-46</dd><dt class="dokid">DokumentID</dt><dd class="dokid">LTI/lov/2016-06-17-46</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1223.</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2002-06-07-19</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Personrett. Personvern</li></ul></dd><dt class="dateOfPublication">Kunngjort</dt><dd class="dateOfPublication">2016-06-17 16:30</dd><dt class="journalNumber">Journalnummer</dt><dd class="journalNumber">2016-0495</dd><dt class="titleShort">Korttittel</dt><dd class="titleShort">Lov om endring av juridisk kjønn</dd><dt class="title">Tittel</dt><dd class="title">Lov om endring av juridisk kjønn</dd><dt class="miscInformation">Annet om dokumentet</dt><dd class="miscInformation">Prop.74 L (2015–2016), Innst.315 L (2015–2016), Lovvedtak 71 (2015–2016). Stortingets første og andre gangs behandling hhv. 30. mai og 6. juni 2016. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2016-06-17-46</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring av juridisk kjønn<ul class="tocSubUl"><li>§ 1. Definisjon</li><li>§ 2. Rett til å endre juridisk kjønn</li><li>§ 3. Endring av juridisk kjønn for personer som er satt under vergemål</li><li>§ 4. Endring av juridisk kjønn for barn</li><li>§ 5. Behandlingen av søknader om å endre juridisk kjønn</li><li>§ 6. Rettslige konsekvenser av å endre juridisk kjønn</li><li>§ 7. Forskrifter</li><li>§ 8. Ikrafttredelse</li><li>§ 9. Endringer i andre lover<ul class="tocSubUl"><li>§ 12. Melding om navn for barn</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2016-06-17-46" id="dokument"><h1>Lov om endring av juridisk kjønn</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 7. juni 2002 nr. 19 om personnavn (navneloven).</article></article></li></ul></article><article class="legalArticle" data-lovdata-URL="LTI/lov/2016-06-17-46/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjon</span></h2><article class="legalP" id="paragraf-1-ledd-1">Med juridisk kjønn menes det kjønnet en person er registrert med i folkeregisteret.</article></article><article class="legalArticle" data-lovdata-URL="LTI/lov/2016-06-17-46/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rett til å endre juridisk kjønn</span></h2><article class="legalP" id="paragraf-2-ledd-1">Personer som er bosatt i Norge og som opplever å tilhøre det andre kjønnet enn det vedkommende er registrert med i folkeregisteret, har rett til å få endret sitt juridiske kjønn. Departementet kan gi forskrift om at loven skal gjelde for norske statsborgere bosatt i utlandet.</article></article><article class="legalArticle" data-lovdata-URL="LTI/lov/2016-06-17-46/§3" data-name="§3" id="paragraf-3"><h2 class="legalArticleHeader"><span class="legalArticleValue" data-legalArea="07.07">§ 3</span>. <span class="legalArticleTitle">Endring av juridisk kjønn for personer som er satt under vergemål</span></h2><article class="legalP" id="paragraf-3-ledd-1">En person som er satt under vergemål etter vergemålsloven, søker selv om endring av juridisk kjønn.</article></article><article class="legalArticle" data-lovdata-URL="LTI/lov/2016-06-17-46/§4" data-name="§4" id="paragraf-4"><h2 class="legalArticleHeader"><span class="legalArticleValue" data-legalArea="07.07">§ 4</span>. <span class="legalArticleTitle">Endring av juridisk kjønn for barn</span></h2><article class="legalP" id="paragraf-4-ledd-1">Barn som har fylt 16 år kan selv søke om endring av juridisk kjønn.</article><article class="legalP" id="paragraf-4-ledd-2">Barn mellom 6 og 16 år må søke om endring av juridisk kjønn sammen med den eller de som har foreldreansvar for barnet. Dersom foreldre har felles foreldreansvar, men søknaden fremmes sammen med bare en av dem, kan det juridiske kjønnet likevel endres dersom dette er til barnets beste.</article><article class="legalP" id="paragraf-4-ledd-3">Søknad om endring av juridisk kjønn for barn under 6 år fremmes av den eller de som har foreldreansvar for barnet. Barn som er i stand til å danne seg egne synspunkter om det saken gjelder, skal informeres og gis mulighet til å uttale seg før søknaden fremmes. Det er et vilkår for endring at barnet har en medfødt usikker somatisk kjønnsutvikling. Søker må legge frem dokumentasjon på tilstanden fra helsepersonell.</article></article><article class="legalArticle" data-lovdata-URL="LTI/lov/2016-06-17-46/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Behandlingen av søknader om å endre juridisk kjønn</span></h2><article class="legalP" id="paragraf-5-ledd-1">Søknader om å endre juridisk kjønn behandles av skattekontoret (folkeregistermyndigheten). Skattekontorets vedtak i sak om endring av juridisk kjønn kan påklages til Fylkesmannen i Oslo og Akershus.</article><article class="legalP" id="paragraf-5-ledd-2">Søknader fra barn mellom 6 og 16 år som etter § 4 andre ledd andre punktum fremmes sammen med bare en av dem som har foreldreansvar, behandles av Fylkesmannen i Oslo og Akershus. Fylkesmannens vedtak kan påklages til Nasjonalt klageorgan for helsetjenesten.</article></article><article class="legalArticle" data-lovdata-URL="LTI/lov/2016-06-17-46/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rettslige konsekvenser av å endre juridisk kjønn</span></h2><article class="legalP" id="paragraf-6-ledd-1">Det juridiske kjønnet skal legges til grunn ved anvendelsen av andre lover og forskrifter. Fødselskjønnet skal likevel legges til grunn dersom det er nødvendig for å etablere foreldreskap og foreldreansvar etter barneloven. En person som endrer sitt juridiske kjønn, beholder rettigheter og plikter som følge av farskap, morskap eller medmorskap.</article><article class="legalP" id="paragraf-6-ledd-2">Regler som gjelder om eller for en kvinne som føder barn, gjelder på samme måte for en person som føder barn etter å ha endret juridisk kjønn.</article></article><article class="legalArticle" data-lovdata-URL="LTI/lov/2016-06-17-46/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forskrifter</span></h2><article class="legalP" id="paragraf-7-ledd-1">Departementet kan gi forskrift om utfylling og gjennomføring av bestemmelsene i loven.</article></article><article class="legalArticle" data-lovdata-URL="LTI/lov/2016-06-17-46/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article><article class="legalArticle" data-lovdata-URL="LTI/lov/2016-06-17-46/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endringer i andre lover</span></h2><article class="legalP" id="paragraf-9-ledd-1">Fra det tidspunktet loven trer i kraft, gjøres følgende endringer i lov 7. juni 2002 nr. 19 om personnavn:</article> <article class="defaultP" margin-top="true">§ 10 andre ledd første punktum skal lyde:</article><article class="legalP" id="paragraf-9-ledd-2">Personer over 16 år kan ikke ta, endre eller sløyfe fornavn eller etternavn mer enn en gang hvert tiende år.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="paragraf-9-foreslåttparagraf-1"><span class="futureLegalArticleHeader">§ 12. <span class="legalArticleTitle">Melding om navn for barn</span></span><article class="legalP" id="paragraf-9-foreslåttparagraf-1-ledd-1">Melding om å ta, endre eller sløyfe navn for noen som ikke har fylt 16 år, skal fremsettes av den eller de som har foreldreansvaret, eller disse må ha samtykket i meldingen. Gjelder meldingen et barn over 12 år, må også barnet selv ha samtykket. Selv om det ikke foreligger samtykke etter første eller annet punktum, kan meldingen godtas dersom det foreligger særlig grunn.</article><article class="legalP" id="paragraf-9-foreslåttparagraf-1-ledd-2">Gjelder meldingen en person som har endret juridisk kjønn etter lov om endring av juridisk kjønn § 4 andre ledd andre punktum, er det tilstrekkelig med samtykke fra en av dem som har foreldreansvaret.</article></article></article></main></body></html>