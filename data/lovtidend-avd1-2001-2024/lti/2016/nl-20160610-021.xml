<!DOCTYPE html><html lang="no"><head><title>Lov om endringar i psykisk helsevernloven (kontroll for å hindre innføring av uønskte gjenstandar)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-06-10-21</dd><dt class="dokid">DokumentID</dt><dd class="dokid">LTI/lov/2016-06-10-21</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1201.</dd><dt class="dateInForce">I kraft fra</dt><dd class="dateInForce">Kongen fastset</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-02-62</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett &gt; Psykisk helsevern</li></ul></dd><dt class="dateOfPublication">Kunngjort</dt><dd class="dateOfPublication">2016-06-10 14:50</dd><dt class="journalNumber">Journalnummer</dt><dd class="journalNumber">2016-0496</dd><dt class="titleShort">Korttittel</dt><dd class="titleShort">Endringslov til psykisk helsevernloven</dd><dt class="title">Tittel</dt><dd class="title">Lov om endringar i psykisk helsevernloven (kontroll for å hindre innføring av uønskte gjenstandar)</dd><dt class="miscInformation">Annet om dokumentet</dt><dd class="miscInformation">Prop.78 L (2015–2016), Innst.308 L (2015–2016), Lovvedtak 72 (2015–2016). Stortingets første og andre gongs behandling hv. 30. mai og 6. juni 2016. Fremja av Helse- og omsorgsdepartementet.</dd><dt class="refid">RefID</dt><dd class="refid">lov/2016-06-10-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i psykisk helsevernloven (kontroll for å hindre innføring av uønskte gjenstandar)<ul class="tocSubUl"><li>I<ul class="tocSubUl"><li>§ 4-6. Undersøkelse av rom og eiendeler samt kroppsvisitasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2016-06-10-21" id="dokument"><h1>Lov om endringar i psykisk helsevernloven (kontroll for å hindre innføring av uønskte gjenstandar)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 1999 nr. 62 om etablering og gjennomføring av psykisk helsevern (psykisk helsevernloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-06-10-21/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 2. juli 1999 nr. 62 om etablering og gjennomføring av psykisk helsevern gjøres følgende endringer:</article> <article class="defaultP" margin-top="true">§ 4-5 fjerde ledd første punktum skal lyde:</article><article class="legalP" id="kapittel-1-ledd-2">Ved begrunnet mistanke om at rusmidler, legemidler, skadelige stoffer, rømningshjelpemidler eller farlige gjenstander vil bli forsøkt innført til en pasient, kan den faglig ansvarlige vedta at pasientens post skal åpnes og kontrolleres med henblikk på dette.</article> <article class="defaultP" margin-top="true">§ 4-6 skal lyde:</article><article class="futureLegalArticle" data-name="§4-6" id="kapittel-1-foreslåttparagraf-1"><span class="futureLegalArticleHeader">§ 4-6. <span class="legalArticleTitle">Undersøkelse av rom og eiendeler samt kroppsvisitasjon</span></span><article class="legalP" id="kapittel-1-foreslåttparagraf-1-ledd-1">Ved begrunnet mistanke om at rusmidler, legemidler, skadelige stoffer, rømningshjelpemidler eller farlige gjenstander vil bli forsøkt innført eller er innført i en institusjon i psykisk helsevern, kan den faglig ansvarlige vedta at pasientens rom eller eiendeler skal undersøkes og at det skal foretas kroppsvisitasjon av pasienten. Vedtaket skal nedtegnes uten opphold. Pasienten og pasientens nærmeste pårørende kan påklage vedtaket til kontrollkommisjonen.</article><article class="legalP" id="kapittel-1-foreslåttparagraf-1-ledd-2">Den enkelte døgninstitusjon eller enhet for døgnopphold kan innføre rutinekontroll av pasienter ved innleggelse og etter opphold utenfor institusjonen eller enheten for å hindre innføring av rusmidler, legemidler, skadelige stoffer, rømningshjelpemidler eller farlige gjenstander. Kontrollen kan omfatte undersøkelse av pasientens eiendeler og kroppsvisitasjon uten avkledning av pasienten. Rutinekontroll kan bare innføres når det er nødvendig for å ivareta sikkerheten eller hensynet til helsehjelpen. Mindre inngripende tiltak skal være vurdert. Institusjonen skal dokumentere at vilkårene for å innføre rutinekontroll er oppfylt.</article><article class="legalP" id="kapittel-1-foreslåttparagraf-1-ledd-3">Kontroll etter første og andre ledd skal gjennomføres så skånsomt som mulig. Intensiteten i kontrollen må stå i et rimelig forhold til det en kan oppnå. Kroppsvisitasjon skal foretas av en person av samme kjønn som pasienten. Undersøkelse av kroppens hulrom er ikke tillatt.</article><article class="legalP" id="kapittel-1-foreslåttparagraf-1-ledd-4">Dersom det er mulig, skal undersøkelse av pasientens rom og eiendeler skje i pasientens nærvær eller i nærvær av den nærmeste pårørende eller en annen person som pasienten har utpekt.</article><article class="legalP" id="kapittel-1-foreslåttparagraf-1-ledd-5">Kongen i statsråd kan gi nærmere forskrift om undersøkelse av rom, eiendeler og kroppsvisitasjon.</article></article> <article class="defaultP" margin-top="true">§ 4-7 første ledd skal lyde:</article><article class="legalP" id="kapittel-1-ledd-3">Den faglig ansvarlige kan vedta at rusmidler, legemidler, skadelige stoffer, rømningshjelpemidler og farlige gjenstander som blir funnet ved inngrep som nevnt i §§ 4-5 fjerde ledd og 4-6, skal beslaglegges. Den faglig ansvarlige kan dessuten vedta at rusmidler, legemidler, skadelige stoffer eller farlige gjenstander som vedkommende ikke rettmessig kan inneha, skal tilintetgjøres.</article> <article class="defaultP" margin-top="true">§ 4A-4 første ledd første punktum skal lyde:</article><article class="legalP" id="kapittel-1-ledd-4">Det kan foretas rutinekontroll av pasientens person, rom og eiendeler ved innleggelse og før og etter opphold utenfor avdelingen, for å hindre innføring av farlige gjenstander, rusmidler, legemidler, skadelige stoffer eller rømningshjelpemidler, herunder mobiltelefon og andre kommunikasjonsmidler.</article> <article class="defaultP" margin-top="true">§ 4A-6 andre ledd skal lyde:</article><article class="legalP" id="kapittel-1-ledd-5">Den faglig ansvarlige kan vedta innskrenkninger i pasientens forbindelse med omverdenen i inntil fire uker dersom det er risiko for rømning, alvorlig voldsutøvelse, innføring av rusmidler, legemidler, skadelige stoffer, rømningshjelpemidler eller farlige gjenstander eller risiko for angrep mot pasienten.</article> <article class="defaultP" margin-top="true">§ 4A-10 andre ledd skal lyde:</article><article class="legalP" id="kapittel-1-ledd-6">Når det er grunn til mistanke om at farlige gjenstander, rusmidler, legemidler, skadelige stoffer eller rømningshjelpemidler, herunder mobiltelefon eller andre kommunikasjonsmidler, er tilgjengelig i eller vil bli forsøkt innført i institusjonen, skal det foretas nødvendige undersøkelser av pasientens person, rom og eiendeler.</article></section><section class="section" data-name="kapII" id="kapittel-2" data-lovdata-URL="LTI/lov/2016-06-10-21/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova gjeld frå den tida Kongen fastset. Kongen kan setje i verk dei einskilde føresegnene til ulik tid.</article></section></main></body></html>