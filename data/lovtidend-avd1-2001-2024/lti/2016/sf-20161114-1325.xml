<!DOCTYPE html><html lang="no"><head><title>Forskrift om gebyr for visse overtredelser etter motorferdselloven ved bruk av snøscooter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-11-14-1325</dd><dt class="dokid">DokumentID</dt><dd class="dokid">LTI/forskrift/2016-11-14-1325</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2351</dd><dt class="dateInForce">I kraft fra</dt><dd class="dateInForce">2016-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-06-10-82/§12b</li><li>forskrift/2015-06-18-1923</li></ul></dd><dt class="dateOfPublication">Kunngjort</dt><dd class="dateOfPublication">2016-11-18 14:50</dd><dt class="journalNumber">Journalnummer</dt><dd class="journalNumber">2016-1073</dd><dt class="titleShort">Korttittel</dt><dd class="titleShort">Forskrift om gebyr for visse overtredelser ved bruk av snøscooter</dd><dt class="title">Tittel</dt><dd class="title">Forskrift om gebyr for visse overtredelser etter motorferdselloven ved bruk av snøscooter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet 14. november 2016 med hjemmel i lov 10. juni 1977 nr. 82 om motorferdsel i utmark og vassdrag (motorferdselloven) § 12b fjerde ledd og delegeringsvedtak 18. juni 2015 nr. 1923.</dd><dt class="refid">RefID</dt><dd class="refid">forskrift/2016-11-14-1325</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr for visse overtredelser etter motorferdselloven ved bruk av snøscooter<ul class="tocSubUl"><li>§ 1. (saklig virkeområde)</li><li>§ 2. (overtredelser som kan sanksjoneres med gebyr)</li><li>§ 3. (satser for overtredelsesgebyr)</li><li>§ 4. (betaling)</li><li>§ 5. (saksbehandling)</li><li>§ 6. (varsling av verge)</li><li>§ 7. (ikrafttredelse)</li></ul></li></ul></dd></dl></header><main class="documentBody" data-lovdata-URL="LTI/forskrift/2016-11-14-1325" id="dokument"><h1>Forskrift om gebyr for visse overtredelser etter motorferdselloven ved bruk av snøscooter</h1><article class="legalArticle" data-lovdata-URL="LTI/forskrift/2016-11-14-1325/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(saklig virkeområde)</span></h2><article class="legalP" id="paragraf-1-ledd-1">Forskriften gjelder overtredelsesgebyr for overtredelser av nærmere angitte bestemmelser i eller i medhold av motorferdselloven ved bruk av snøscooter.</article></article><article class="legalArticle" data-lovdata-URL="LTI/forskrift/2016-11-14-1325/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(overtredelser som kan sanksjoneres med gebyr)</span></h2><article class="legalP" id="paragraf-2-ledd-1">Statens naturoppsyn kan uten hensyn til skyld ilegge fører av snøscooter overtredelsesgebyr ved følgende overtredelser av bestemmelser i eller i medhold av motorferdselloven:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">unnlatelse av å etterkomme pålegg om å vise fram gyldig førerkort, jf. motorferdselloven § 12a,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">unnlatelse av å etterkomme pålegg om å vise fram tillatelse som er pliktig å medbringe, jf. forskrift for motorkjøretøyer i utmark og på islagte vassdrag § 7 andre ledd,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">unnlatelse av å etterkomme pålegg om å vise fram utfylt kjørebok når krav om slik kjørebok framgår av tillatelse etter forskrift for bruk av motorkjøretøyer i utmark og på islagte vassdrag § 5, § 5a, § 5b eller § 6, jf. § 7 andre ledd,</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">kjøring til tider på døgnet eller på særskilt angitte dager (helgedager, helligdager mv.), der tillatelse etter forskrift for bruk av motorkjøretøyer i utmark og på islagte vassdrag § 5, § 5a, § 5b eller § 6, jf. § 7, setter vilkår om at kjøring ikke kan skje,</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">kjøring i løype til tider på døgnet eller på særskilt angitte dager (helgedager, helligdager mv.) der kjøring etter kommunal forskrift etter motorferdselloven § 4a er forbudt,</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">kjøring i strid med regler i kommunale forskrifter etter forskrift om bruk av motorkjøretøy i utmark § 4a som angir hvordan man skal kjøre i områder hvor rasting er tillatt.</article></article></li></ul></article></article><article class="legalArticle" data-lovdata-URL="LTI/forskrift/2016-11-14-1325/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(satser for overtredelsesgebyr)</span></h2><article class="legalP" id="paragraf-3-ledd-1">Gebyr for overtredelse av § 2 bokstav a og b er kr 500,-. For øvrige overtredelser er gebyret kr 3000,-.</article><article class="legalP" id="paragraf-3-ledd-2">Det ilegges ett gebyr for hver overtredelse.</article></article><article class="legalArticle" data-lovdata-URL="LTI/forskrift/2016-11-14-1325/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(betaling)</span></h2><article class="legalP" id="paragraf-4-ledd-1">Overtredelsesgebyret forfaller til betaling 2 måneder fra vedtak er fattet. Endelig vedtak om overtredelsesgebyr er tvangsgrunnlag for utlegg. Dersom fører går til søksmål mot staten for å prøve vedtakets gyldighet, suspenderes tvangskraften.</article><article class="legalP" id="paragraf-4-ledd-2">Er gebyr ikke betalt innen 2 måneder etter ileggelsen, forhøyes gebyret med femti prosent.</article><article class="legalP" id="paragraf-4-ledd-3">Adgangen til å ilegge overtredelsesgebyr foreldes 2 år etter at overtredelsen er opphørt. Fristen avbrytes ved at Statens naturoppsyn gir forhåndsvarsel eller fatter vedtak om overtredelsesgebyr.</article></article><article class="legalArticle" data-lovdata-URL="LTI/forskrift/2016-11-14-1325/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(saksbehandling)</span></h2><article class="legalP" id="paragraf-5-ledd-1">Ileggelse av overtredelsesgebyr er et enkeltvedtak, forvaltningslovens regler gjelder. Vedtak kan påklages til Klima- og miljødepartementet. Klagefristen er 3 uker.</article><article class="legalP" id="paragraf-5-ledd-2">Gebyr kan ilegges på stedet på fastsatt gebyrblankett.</article></article><article class="legalArticle" data-lovdata-URL="LTI/forskrift/2016-11-14-1325/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(varsling av verge)</span></h2><article class="legalP" id="paragraf-6-ledd-1">Er fører av snøscooteren mellom 16 og 18 år, varsles dennes verge om at gebyr er ilagt.</article></article><article class="legalArticle" data-lovdata-URL="LTI/forskrift/2016-11-14-1325/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(ikrafttredelse)</span></h2><article class="legalP" id="paragraf-7-ledd-1">Forskriften trer i kraft 1. desember 2016.</article></article></main></body></html>