<!DOCTYPE html><html lang="no"><head><title>Forskrift om endring i forskrift om vilkårsparkering for allmennheten og håndheving av private parkeringsreguleringer (parkeringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-11-25-1405</dd><dt class="dokid">DokumentID</dt><dd class="dokid">LTI/forskrift/2016-11-25-1405</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2444</dd><dt class="dateInForce">I kraft fra</dt><dd class="dateInForce">2016-11-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-03-18-260</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§4</li><li>lov/1965-06-18-4/§5</li><li>lov/1965-06-18-4/§8</li><li>lov/1965-06-18-4/§31</li><li>lov/1965-06-18-4/§37</li><li>lov/1965-06-18-4/§38</li><li>forskrift/2016-06-10-612</li></ul></dd><dt class="dateOfPublication">Kunngjort</dt><dd class="dateOfPublication">2016-11-29 14:05</dd><dt class="journalNumber">Journalnummer</dt><dd class="journalNumber">2016-1116</dd><dt class="titleShort">Korttittel</dt><dd class="titleShort">Endr. i parkeringsforskriften</dd><dt class="title">Tittel</dt><dd class="title">Forskrift om endring i forskrift om vilkårsparkering for allmennheten og håndheving av private parkeringsreguleringer (parkeringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 25. november 2016 med hjemmel i lov 18. juni 1965 nr. 4 om vegtrafikk (vegtrafikkloven) § 4, § 5, § 8, § 31, § 37 og § 38, jf. delegeringsvedtak 10. juni 2016 nr. 612.</dd><dt class="refid">RefID</dt><dd class="refid">forskrift/2016-11-25-1405</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vilkårsparkering for allmennheten og håndheving av private parkeringsreguleringer (parkeringsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-11-25-1405" id="dokument"><h1>Forskrift om endring i forskrift om vilkårsparkering for allmennheten og håndheving av private parkeringsreguleringer (parkeringsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-11-25-1405/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. mars 2016 nr. 260 om vilkårsparkering for allmennheten og håndheving av private parkeringsreguleringer (parkeringsforskriften) gjøres følgende endringer:</article> <article class="defaultP" margin-top="true">§ 3 fjerde ledd skal lyde:</article><article class="legalP" id="kapittel-1-ledd-2">Forskriften gjelder ikke midlertidig tilbud om parkering mot betaling der betalingen skjer til en fysisk person og det ikke ilegges sanksjoner. Forskriften gjelder heller ikke for områder med veiledende skilt og oppmerking som ikke håndheves. Statens vegvesen avgjør i tvilstilfelle om vilkårene er oppfylt.</article> <article class="defaultP" margin-top="true">§ 5 femte ledd fjernes.</article> <article class="defaultP" margin-top="true">§ 9 sjette ledd skal lyde:</article><article class="legalP" id="kapittel-1-ledd-3">Kontrolltjeneste kan utføres uten å ha gjennomført opplæring i første ledd bokstav b), dersom prøve etter første ledd bokstav a) er bestått og virksomheten på annen måte sikrer at utførelsen skjer i samsvar med reglene. Opplæringen må i alle tilfeller være gjennomført og bestått innen ett år etter ansettelse. Statens vegvesen kan i særlige tilfeller forlenge denne perioden med inntil 6 måneder. Kravene gjelder også for vikarer og midlertidig ansatte. Overgangsordning følger av § 65.</article> <article class="defaultP" margin-top="true">§ 16 tredje ledd skal lyde:</article><article class="legalP" id="kapittel-1-ledd-4">Alle endringer i skiltplanen med tilleggsinformasjon skal registreres i sentralt elektronisk register med angivelse av når endringen trer i kraft. Før endringer i skiltplanen er meldt inn i registeret, kan endringene ikke håndheves. Innmeldingskravet gjelder ikke for nødvendige reguleringsendringer på inntil 48 timer og heller ikke for midlertidige endringer som følge av akutte hendelser.</article> <article class="defaultP" margin-top="true">§ 22 andre ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">vilkår for bruker, herunder angivelse av eventuell betalingsplikt for forflytningshemmede,</article></article></li></ul></article> <article class="defaultP" margin-top="true">Kapittel 6 skal ha følgende overskrift:</article><span class="futuretitle" id="kapittel-1-foreslåttittel-1">Parkeringstillatelse og maksimal parkeringstid på kommunale vilkårsparkeringsplasser</span> <article class="defaultP" margin-top="true">§ 27 skal lyde:</article><article class="legalP" id="kapittel-1-ledd-5">Kommunen kan utstede tillatelse til parkering for bestemte motorvogner og grupper eller for personer med behov for særskilt parkeringsadgang på kommunale vilkårsparkeringsplasser. Skiltmyndigheten avgjør om, og i hvilket omfang, slike parkeringsplasser skal opprettes.</article> <article class="defaultP" margin-top="true">§ 28 skal lyde:</article><article class="legalP" id="kapittel-1-ledd-6">Kommunen kan på parkeringsplass på kommunale vilkårsparkeringsplasser gi parkerende med særskilt behov tillatelse til å parkere motorvogn ut over eventuell maksimaltid på steder regulert for parkering med skilt 552 eller skilt 376, jf. skiltforskriften § 8 og § 12.</article> <article class="defaultP" margin-top="true">§ 29 skal lyde:</article><article class="legalP" id="kapittel-1-ledd-7">Kommunen kan i nærmere avgrensede områder på kommunale vilkårsparkeringsplasser, etter behovsprøving, reservere parkering for parkerende bosatt i området eller for andre med særlig behov for slik parkering.</article> <article class="defaultP" margin-top="true">§ 32 fjerde ledd skal lyde:</article><article class="legalP" id="kapittel-1-ledd-8">I lukkede anlegg skal det tilbys en betalingsløsning som ikke innebærer behov for manuell betjening av kortleser, automat eller lignende, men hvor kontroll ved inn- og/eller utpassering skjer automatisk, for eksempel ved bruk av særskilt brikke eller kjennemerkegjenkjenning. Overgangsordning for anlegg som var i drift ved forskriftens ikrafttredelse følger av § 65.</article> <article class="defaultP" margin-top="true">§ 33 skal lyde:</article><article class="legalP" id="kapittel-1-ledd-9">Forflytningshemmede med parkeringstillatelse har betalingsfritak på avgiftsbelagte kommunale parkeringsplasser etter forskrift 18. mars 2016 nr. 264 om parkeringstillatelse for forflytningshemmede § 2 første ledd b), med en overgangsordning for lukkede anlegg, jf. § 65. De har også betalingsfritak på andre avgiftsbelagte vilkårsparkeringsplasser, med mindre betalingsplikt er angitt på informasjonsskilt og eventuelt underskilt, med overgangsordning som følger av § 65.</article> <article class="defaultP" margin-top="true">§ 64 skal lyde:</article><article class="legalP" id="kapittel-1-ledd-10">Forflytningshemmede med parkeringstillatelse kan ved skiltet tidsbegrensning fra 30 minutter og oppover stå inntil dobbel tid på slike plasser. Skiltet tidsbegrensning på særskilt avsatte plasser for forflytningshemmede med parkeringstillatelse må respekteres etter sin ordlyd. Frem til 1. januar 21 gjelder utvidede rettigheter på plasser skiltet etter skiltforskriften, jf. § 65.</article> <article class="defaultP" margin-top="true">§ 65 nytt tredje ledd skal lyde:</article><article class="legalP" id="kapittel-1-ledd-11">Kravet i § 16 om innmelding av skiltplan for avgiftsfrie vilkårsparkeringsplasser regulert før 1. januar 2017, trer i kraft 1. januar 2018. Kravet i § 16 om innmelding av skiltplan for avgiftsbelagte vilkårsparkeringsplasser regulert før 1. januar 2017, trer i kraft 1. juli 2017, men antall avgiftsbelagte biloppstillingsplasser må legges inn i registeret innen 1. januar 2017.</article> <article class="defaultP" margin-top="true">§ 65 nåværende tredje ledd blir nytt fjerde ledd og skal lyde:</article><article class="legalP" id="kapittel-1-ledd-12">På parkeringsområde som var etablert ved forskriftens ikrafttredelse, og som ikke senere endres, gjelder § 22 og § 23 fra 1. januar 2018. Før håndhevelse må likevel viktige endringer varsles på parkeringsområdet.</article> <article class="defaultP" margin-top="true">§ 65 nytt femte ledd skal lyde:</article><article class="legalP" id="kapittel-1-ledd-13">Overgangsordningen for kravet om universelt utformet betalingsautomat følger av § 32 tredje ledd. For lukkede anlegg som var i drift ved forskriftens ikrafttredelse, gjelder kravet i § 32 fjerde ledd om ikke-manuell betalingsordning fra 1. januar 2021. Bilfører som ikke har fysiske forutsetninger for å betjene et bomsystem, kan kontakte virksomheten på forhånd og avtale assistanse.</article> <article class="defaultP" margin-top="true">§ 65 nåværende fjerde ledd blir sjette ledd.</article> <article class="defaultP" margin-top="true">§ 65 nytt syvende ledd skal lyde:</article><article class="legalP" id="kapittel-1-ledd-14">Frem til 1. januar 2021 kan forflytningshemmede med parkeringstillatelse, utover bestemmelsene om maksimaltid i § 64, parkere uten tidsbegrensing på plasser med tidsbegrensing på 30 minutter eller mer, regulert etter skiltforskriften. Skiltmyndigheten kan gjennom underskilt fastsette maks parkeringstid på 8 timer eller mer.</article> <article class="defaultP" margin-top="true">§ 65 nytt åttende ledd skal lyde:</article><article class="legalP" id="kapittel-1-ledd-15">Betalingsfritaket i § 33 for forflytningshemmede på plasser der betalingsplikt ikke er skiltet trer i kraft 1. april 2017. Betalingsfritaket i lukkede anlegg trer i kraft 1. januar 2021, men i anlegg der bommen kan betjenes gjennom en forhåndsavtale, ev. kombinert med kort, trer betalingsfritaket i kraft når kommunale tillatelser etter forskrift om parkeringstillatelse for forflytningshemmede av 18. mars 2016 skal være lagt inn i sentralt register. Betalingsfritak faller ikke bort om et anlegg endres.</article> <article class="defaultP" margin-top="true">Ny § 67 skal lyde:</article><article class="legalP" id="kapittel-1-ledd-16">Vegdirektoratet kan gjøre unntak fra denne forskriften, herunder utsette ikrafttredelsen av de forskjellige kravene i forskriften.</article><article class="legalP" id="kapittel-1-ledd-17">Regionvegkontoret kan ved enkeltvedtak gjøre unntak fra bestemmelsene i forskriften når det foreligger særlig grunner.</article> <article class="defaultP" margin-top="true">Vedlegg 1 punkt 1.1 skal lyde:</article><article class="legalP" id="kapittel-1-ledd-18">Vilkårsparkeringsplasser på offentlig ferdselsåre skal skiltes i henhold til skiltforskriften med skilt 552 «Parkering», skilt 376 «Parkeringssone» og skilt 378 «Slutt på parkeringssone». Det kan også skiltes med skiltene 552, 376 og 378 på andre vilkårsparkeringsplasser forutsatt at det er virksomheter omtalt i § 7 annet ledd eller politiet som håndhever parkeringsreguleringen.</article> <article class="defaultP" margin-top="true">Vedlegg 1 punkt 2.1 skal lyde:</article><article class="legalP" id="kapittel-1-ledd-19">Stans- og parkeringsforbud på offentlig ferdselsåre skal skiltes i henhold til skiltforskriften skilt 370 «Stans forbudt», 372 «Parkering forbudt», 376 «Parkeringssone» og 378 «Slutt på parkeringssone». Det kan også skiltes med skiltene 370, 372, 376 og 378 på andre vilkårsparkeringsplasser forutsatt at det er virksomheter omtalt i § 7 annet ledd eller politiet som håndhever parkeringsreguleringen.</article> <article class="defaultP" margin-top="true">Vedlegg 1 nytt punkt 3.3 skal lyde:</article><article class="legalP" id="kapittel-1-ledd-20">På avgiftsbelagte parkeringsplasser vist med skilt 1P må det på plasser reservert for forflytningshemmede, angis på underskiltet dersom også forflytningshemmede med parkeringstillatelse skal betale.</article> <article class="defaultP" margin-top="true">Vedlegg 1 punkt 5 første og annet ledd skal lyde:</article><article class="legalP" id="kapittel-1-ledd-21">Skilt i punkt 1.2, 2.2, 3.2 og § 22 skal ha en størrelse, folieklasse og skriftstørrelse som gjør dem godt synlige og lesbare.</article><article class="legalP" id="kapittel-1-ledd-22">Vegdirektoratet kan stille nærmere krav til skiltets størrelse, folieklasse og skriftstørrelse også for skilt omtalt i punkt 1.2, 2.2, 3.2 og § 22.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-11-25-1405/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>