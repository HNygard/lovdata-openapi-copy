<!DOCTYPE html><html lang="no"><head><title>Forskrift om midlertidige tiltak for å begrense spredning av Chronic Wasting Disease (CWD)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-07-11-913</dd><dt class="dokid">DokumentID</dt><dd class="dokid">LTI/forskrift/2016-07-11-913</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 10 s 1647</dd><dt class="dateInForce">I kraft fra</dt><dd class="dateInForce">2016-07-11 – 2016-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§6</li><li>lov/2003-12-19-124/§12</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2016-07-12 14:00</dd><dt class="journalNumber">Journalnummer</dt><dd class="journalNumber">2016-0799</dd><dt class="titleShort">Korttittel</dt><dd class="titleShort">Forskrift om midlertidige tiltak for å begrense spredning av CWD</dd><dt class="title">Tittel</dt><dd class="title">Forskrift om midlertidige tiltak for å begrense spredning av Chronic Wasting Disease (CWD)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 11. juli 2016 med hjemmel i lov 19. desember 2003 nr. 124 om matproduksjon og mattrygghet mv. (matloven) § 6, § 12 og § 19.</dd><dt class="refid">RefID</dt><dd class="refid">forskrift/2016-07-11-913</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidige tiltak for å begrense spredning av Chronic Wasting Disease (CWD)<ul class="tocSubUl"><li>§ 1. Formål</li><li>§ 2. Definisjon</li><li>§ 3. Forbud mot å utføre levende hjortedyr</li><li>§ 4. Krav om tillatelse ved forflytting av levende hjortedyr fra et fylke til et annet</li><li>§ 5. Forbud mot import, salg, kjøp og bruk av luktestoff fra hjortedyr</li><li>§ 6. Forbud mot fôringssteder og slikkesteiner</li><li>§ 7. Varslingsplikt</li><li>§ 8. Unntak</li><li>§ 9. Tilsyn og vedtak</li><li>§ 10. Straff</li><li>§ 11. Dispensasjon</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-07-11-913" id="dokument"><h1>Forskrift om midlertidige tiltak for å begrense spredning av Chronic Wasting Disease (CWD)</h1><article class="legalP" data-text-size="small" id="ledd-1">Forskriften er meldt til EFTAs overvåkingsorgan i henhold til kravene i lov 17. desember 2004 nr. 101 om europeisk meldeplikt for tekniske regler (EØS-høringsloven) og vedlegg II kap. XIX nr. 1 (direktiv 98/34/EF endret ved direktiv 98/48/EF).</article><article class="legalArticle" data-lovdata-URL="LTI/forskrift/2016-07-11-913/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å begrense spredning av Chronic Wasting Disease (CWD) mellom hjortedyr og til hjortedyr.</article></article><article class="legalArticle" data-lovdata-URL="LTI/forskrift/2016-07-11-913/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h2><article class="legalP" id="paragraf-2-ledd-1">Levende hjortedyr i denne forskrift forståes som alle hjortedyr, herunder rein, rådyr, hjort, elg og dåhjort.</article></article><article class="legalArticle" data-lovdata-URL="LTI/forskrift/2016-07-11-913/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot å utføre levende hjortedyr</span></h2><article class="legalP" id="paragraf-3-ledd-1">Det er forbudt å utføre levende hjortedyr fra Norge.</article><article class="legalP" id="paragraf-3-ledd-2">Forbudet gjelder ikke for utførsel av tamrein som beiter på begge sider av grensen mellom Norge og Sverige, i områder i tilknytning til riksgrensen hvor norsk/finsk reingjerdekommisjon åpner for grensekryssende beiting eller ved tilbakeføring av svensk og finsk tamrein som selv har krysset grensen til Norge. Forbudet gjelder heller ikke for utførsel av hjortedyr direkte til slakteri i Sverige og Finland.</article></article><article class="legalArticle" data-lovdata-URL="LTI/forskrift/2016-07-11-913/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om tillatelse ved forflytting av levende hjortedyr fra et fylke til et annet</span></h2><article class="legalP" id="paragraf-4-ledd-1">Den som flytter hjortedyr fra et fylke til et annet må ha tillatelse fra Mattilsynet før dyr flyttes. Mattilsynet kan gi tillatelse etter en vurdering om risiko for spredning av Chronic Wasting Disease.</article><article class="legalP" id="paragraf-4-ledd-2">Krav om tillatelse gjelder ikke for tamrein som krysser fylkesgrenser i samsvar med fastsatte beitebruksregler, eller ved tilbakeføring av tamrein som selv har krysset fylkesgrensen. Krav om tillatelse gjelder heller ikke for flytting av hjortedyr direkte til slakteri i Norge.</article></article><article class="legalArticle" data-lovdata-URL="LTI/forskrift/2016-07-11-913/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot import, salg, kjøp og bruk av luktestoff fra hjortedyr</span></h2><article class="legalP" id="paragraf-5-ledd-1">Det er forbudt å importere, selge, kjøpe eller bruke luktestoff fra hjortedyr fra land med CWD.</article></article><article class="legalArticle" data-lovdata-URL="LTI/forskrift/2016-07-11-913/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot fôringssteder og slikkesteiner</span></h2><article class="legalP" id="paragraf-6-ledd-1">Det er forbudt å legge ut fôr og slikkesteiner til hjortedyr som ikke er inngjerdet eller på annen måte holdes fysisk adskilt fra andre mottakelige dyr. Forbudet gjelder i følgende fylker:<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Nord-Trøndelag</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Sør-Trøndelag</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Møre og Romsdal</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Sogn og Fjordane</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">Hedmark</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">Oppland</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">Buskerud.</article></article></li></ul></article><article class="legalP" id="paragraf-6-ledd-2">Forbudet mot slikkesteiner gjelder kun for steiner som legges ut etter forskriftens ikrafttredelse.</article></article><article class="legalArticle" data-lovdata-URL="LTI/forskrift/2016-07-11-913/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Varslingsplikt</span></h2><article class="legalP" id="paragraf-7-ledd-1">Dyreeier, dyretransportør eller annen som har ansvar for dyrene skal snarest varsle det lokale Mattilsynet om:<ul class="defaultList"><li data-li-identifier="-" data-name="-"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">levende, avlivede eller døde hjortedyr som viser, eller har vist, nevrologiske eller atferdsmessige forstyrrelse eller en gradvis forringelse av den generelle helsetilstanden.</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">hjortedyr eldre enn 12 måneder som har dødd eller blitt avlivet. Varslingsplikten gjelder ikke for dyr som blir slaktet for human konsum.</article></article></li></ul></article></article><article class="legalArticle" data-lovdata-URL="LTI/forskrift/2016-07-11-913/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h2><article class="legalP" id="paragraf-8-ledd-1">Mattilsynet kan, etter en vurdering av risiko for spredning av Chronic Wasting Disease, fatte vedtak om unntak fra forbudet i § 3 dersom kompetent myndighet i mottakerlandet har samtykket til utførselen. Mattilsynet kan gi unntak fra forbudet mot slikkesteiner til rein når det er nødvendig på grunn av radioaktivitet.</article></article><article class="legalArticle" data-lovdata-URL="LTI/forskrift/2016-07-11-913/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn og vedtak</span></h2><article class="legalP" id="paragraf-9-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article><article class="legalArticle" data-lovdata-URL="LTI/forskrift/2016-07-11-913/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2016-07-11-913/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-11-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2016-07-11-913/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskrift trer i kraft straks og gjelder frem til 1. januar 2017.</article></article></main></body></html>