<!DOCTYPE html><html lang="no"><head><title>Lov om endringer i forurensningsloven (avfallsdefinisjoner m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-12-09-89</dd><dt class="dokid">DokumentID</dt><dd class="dokid">LTI/lov/2016-12-09-89</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2343</dd><dt class="dateInForce">I kraft fra</dt><dd class="dateInForce">2016-12-09</dd><dt class="changesToDocuments">Endrer</dt><dd class="changesToDocuments"><ul><li>lov/1981-03-13-6</li><li>lov/2001-06-15-79</li></ul></dd><dt class="legalArea">Rettsområde</dt><dd class="legalArea"><ul><li>Forurensninger, klima og utslipp &gt; Forurensninger</li> <li>Svalbard og biland &gt; Generelt</li></ul></dd><dt class="dateOfPublication">Kunngjort</dt><dd class="dateOfPublication">2016-12-09 14:05</dd><dt class="journalNumber">Journalnummer</dt><dd class="journalNumber">2016-1033</dd><dt class="titleShort">Korttittel</dt><dd class="titleShort">Endringslov til forurensningsloven m.m.</dd><dt class="title">Tittel</dt><dd class="title">Lov om endringer i forurensningsloven (avfallsdefinisjoner m.m.)</dd><dt class="miscInformation">Annet om dokumentet</dt><dd class="miscInformation">Prop.89 L (2015–2016), Innst.23 L (2016–2017), Lovvedtak 3 (2016–2017). Stortingets første og andre gangs behandling hhv. 20. og 25. oktober 2016. Fremmet av Klima- og miljødepartementet.</dd><dt class="refid">RefID</dt><dd class="refid">lov/2016-12-09-89</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i forurensningsloven (avfallsdefinisjoner m.m.)<ul class="tocSubUl"><li>I<ul class="tocSubUl"><li>§ 27. (definisjon av avfall)</li><li>§ 27a. (andre definisjoner)</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2016-12-09-89" id="dokument"><h1>Lov om endringer i forurensningsloven (avfallsdefinisjoner m.m.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. mars 1981 nr. 6 om vern mot forurensninger og om avfall (forurensningsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 15. juni 2001 nr. 79 om miljøvern på Svalbard (svalbardmiljøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-12-09-89/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. mars 1981 nr. 6 om vern mot forurensninger og om avfall (forurensningsloven) gjøres følgende endringer:</article> <article class="defaultP" margin-top="true">§ 2 nr. 4 annet punktum skal lyde:</article><article class="legalP" id="kapittel-1-ledd-2">Det skal gjenvinnes, fortrinnsvis ved at det forberedes til ombruk eller materialgjenvinnes, med mindre gjenvinning ikke er berettiget ut fra en avveining av miljøhensyn, ressurshensyn og økonomiske forhold.</article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-1"><span class="futureLegalArticleHeader">§ 27. <span class="legalArticleTitle">(definisjon av avfall)</span></span><article class="legalP" id="kapittel-1-foreslåttparagraf-1-ledd-1">Med avfall menes løsøregjenstander eller stoffer som noen har kassert, har til hensikt å kassere eller er forpliktet til å kassere. Som avfall regnes ikke avløpsvann og avgasser.</article><article class="legalP" id="kapittel-1-foreslåttparagraf-1-ledd-2">Som biprodukt og ikke avfall regnes løsøregjenstander og stoffer som<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">er fremstilt som en integrert del av en produksjonsprosess som primært tar sikte på å fremstille noe annet,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">kan brukes direkte uten annen bearbeidelse enn det som er normalt i industriell praksis,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">kan brukes på en måte som er lovlig,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">ikke medfører nevneverdig høyere risiko for helseskade eller miljøforstyrrelse enn tilsvarende gjenstander og stoffer som ellers kunne blitt brukt, og</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">med sikkerhet vil bli utnyttet.</article></article></li></ul></article><article class="legalP" id="kapittel-1-foreslåttparagraf-1-ledd-3">Løsøregjenstander og stoffer som har blitt avfall, kan først opphøre å være avfall når de som minimum<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">har gjennomgått gjenvinning,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">er alminnelig brukt til bestemte formål,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">kan omsettes i et marked eller er gjenstand for etterspørsel,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-3-punkt-4"><article class="legalP" id="kapittel-1-foreslåttparagraf-1-ledd-3-punkt-4-ledd-1">innfrir de tekniske kravene som følger av de aktuelle bruksområdene og eventuelle produktkrav og -standarder, og</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-ledd-3-punkt-5"><article class="legalP" id="kapittel-1-foreslåttparagraf-1-ledd-3-punkt-5-ledd-1">ikke medfører nevneverdig høyere risiko for helseskade eller miljøforstyrrelse enn tilsvarende gjenstander og stoffer som ellers kunne blitt brukt.</article></article></li></ul></article><article class="legalP" id="kapittel-1-foreslåttparagraf-1-ledd-4">Forurensningsmyndigheten kan gi forskrift som presiserer hva som skal regnes som avfall.</article></article> <article class="defaultP" margin-top="true">Ny § 27a skal lyde:</article><article class="futureLegalArticle" data-name="§27a" id="kapittel-1-foreslåttparagraf-2"><span class="futureLegalArticleHeader">§ 27a. <span class="legalArticleTitle">(andre definisjoner)</span></span><article class="legalP" id="kapittel-1-foreslåttparagraf-2-ledd-1">Med husholdningsavfall menes avfall fra private husholdninger, herunder større gjenstander som inventar og lignende.</article><article class="legalP" id="kapittel-1-foreslåttparagraf-2-ledd-2">Med næringsavfall menes avfall fra offentlige og private virksomheter og institusjoner</article><article class="legalP" id="kapittel-1-foreslåttparagraf-2-ledd-3">Med spesialavfall menes avfall som ikke hensiktsmessig kan behandles sammen med annet husholdningsavfall eller næringsavfall på grunn av sin størrelse eller fordi det kan medføre alvorlig forurensning eller fare for skade på mennesker eller dyr.</article><article class="legalP" id="kapittel-1-foreslåttparagraf-2-ledd-4">Med gjenvinning menes ethvert tiltak der hovedresultatet er at avfall kommer til nytte ved å erstatte materialer som ellers ville blitt brukt, eller at avfall har blitt forberedt til dette.</article></article> <article class="defaultP" margin-top="true">§ 28 første ledd annet punktum oppheves.</article> <article class="defaultP" margin-top="true">§ 32 første og annet ledd skal lyde:</article><article class="legalP" id="kapittel-1-ledd-3">Den som produserer næringsavfall, skal sørge for at avfallet blir brakt til lovlig avfallsanlegg eller gjennomgår gjenvinning, slik at det enten opphører å være avfall eller på annen måte kommer til nytte ved å erstatte materialer som ellers ville blitt brukt. Annen disponering av avfall fra fiske, jordbruk og skogbruk mv. er likevel tillatt, såfremt forurensningen dette kan medføre omfattes av § 8 første ledd nr. 1.</article><article class="legalP" id="kapittel-1-ledd-4">Forurensningsmyndigheten kan i særlige tilfeller gjøre unntak ved enkeltvedtak eller forskrift fra første ledd første punktum på nærmere fastsatte vilkår.</article> <article class="defaultP" margin-top="true">§ 32 nåværende annet ledd blir nytt tredje ledd.</article> <article class="defaultP" margin-top="true">§ 33 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">forberedelse til ombruk</article></article></li></ul></article> <article class="defaultP" margin-top="true">§ 33 første ledd bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">bindende mål for gjenvinning, herunder mål for forberedelse til ombruk og materialgjenvinning</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2016-12-09-89/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 15. juni 2001 nr. 79 om miljøvern på Svalbard skal § 3 bokstav b lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">avfall: løsøregjenstander eller stoffer som noen har kassert, har til hensikt å kassere, eller er forpliktet til å kassere. Som avfall regnes ikke avløpsvann og avgasser. Bestemmelsene om skillet mellom avfall og biprodukter, og om når avfall opphører å være avfall, i forurensningsloven § 27 annet og tredje ledd gjelder tilsvarende.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/lov/2016-12-09-89/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft straks.</article></section></main></body></html>