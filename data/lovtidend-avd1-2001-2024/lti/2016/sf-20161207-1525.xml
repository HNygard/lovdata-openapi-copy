<!DOCTYPE html><html lang="no"><head><title>Forskrift om endring i forskrift om studier ved Norges teknisk-naturvitenskapelige universitet (NTNU)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-07-1525</dd><dt class="dokid">DokumentID</dt><dd class="dokid">LTI/forskrift/2016-12-07-1525</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 16 s 2620</dd><dt class="dateInForce">I kraft fra</dt><dd class="dateInForce">2016-12-07, fra studieåret 2017–2018 (2017-08-01), fra studieåret 2019–2020 (2019-08-01)</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-08-1449</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2016-12-15 16:20</dd><dt class="journalNumber">Journalnummer</dt><dd class="journalNumber">2016-1251</dd><dt class="titleShort">Korttittel</dt><dd class="titleShort">Endr. i forskrift om studier ved NTNU</dd><dt class="title">Tittel</dt><dd class="title">Forskrift om endring i forskrift om studier ved Norges teknisk-naturvitenskapelige universitet (NTNU)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges teknisk-naturvitenskapelige universitet (NTNU) 7. desember 2016 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3 og § 3-9.</dd><dt class="refid">RefID</dt><dd class="refid">forskrift/2016-12-07-1525</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier ved Norges teknisk-naturvitenskapelige universitet (NTNU)<ul class="tocSubUl"><li>I<ul class="tocSubUl"><li>§ 4-10. Emnestørrelse</li><li>§ 4-11. Fellesemner</li><li>§ 4-12. Eksperter i team (EiT)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-07-1525" id="dokument"><h1>Forskrift om endring i forskrift om studier ved Norges teknisk-naturvitenskapelige universitet (NTNU)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-07-1525/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. desember 2015 nr. 1449 om studier ved Norges teknisk-naturvitenskapelige universitet (NTNU) gjøres følgende endringer:</article> <article class="defaultP" margin-top="true">§ 2-9 (3) andre avsnitt skal lyde:</article><article class="legalP" id="kapittel-1-ledd-2">Fakultetet selv kan fastsette krav om inntil 90 nye studiepoeng for bestemte utdanninger. Rektor kan fastsette krav om inntil 90 nye studiepoeng for sivilingeniørutdanningen, de 5-årige lektorutdanningene og den 3-årige rammeplanstyrte ingeniørutdanningen.</article> <article class="defaultP" margin-top="true">§ 3-4 (3) skal lyde:</article><article class="legalP" id="kapittel-1-ledd-3">En student må ha gjennomført minst 30 studiepoeng av emnene som inngår i studieprogrammet for å søke om permisjon uten å grunngi søknaden. Permisjon gis fortrinnsvis for et helt studieår. I studieprogram med praksis kan fakultetet bestemme at studenten må begrunne søknaden.</article> <article class="defaultP" margin-top="true">§ 4-1 (2) skal lyde:</article><article class="legalP" id="kapittel-1-ledd-4">Fakultetet vedtar opprettelse og nedleggelse av studier på mindre enn 60 studiepoeng, herunder emner. For emner i de 5-årige lektorutdanningene skal dette skje i samråd med Rektor. Rektor oppretter og nedlegger emner i sivilingeniørutdanningen og den 3-årige rammeplanstyrte ingeniørutdanningen.</article> <article class="defaultP" margin-top="true">§ 4-2 (1) første avsnitt skal lyde:</article><article class="legalP" id="kapittel-1-ledd-5">Alle studieprogram skal være beskrevet i en studieplan. Det fakultetet som administrerer studieprogrammet, vedtar studieplan. Rektor vedtar studieplanen for sivilingeniørutdanningen, de 5-årige lektorutdanningene og den 3-årige rammeplanstyrte ingeniørutdanningen. Studieplanen skal gi opplysninger om eventuelle opptakskrav og rangeringsregler for studieprogrammet.</article> <article class="defaultP" margin-top="true">Ny § 4-10 skal lyde:</article><article class="futureLegalArticle" data-name="§4-10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-10</span>. <span class="legalArticleTitle">Emnestørrelse</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Emnene som tilbys skal være på 7,5 studiepoeng eller multiplum av dette. Rektor kan innvilge unntak fra dette.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Felles emnestørrelse skal være implementert i studiene senest fra studieåret 2019/20.</article></article> <article class="defaultP" margin-top="true">Ny § 4-11 skal lyde:</article><article class="futureLegalArticle" data-name="§4-11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-11</span>. <span class="legalArticleTitle">Fellesemner</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Alle studieprogram som fører til lavere grad og integrerte studieprogram som fører til høyere grad eller profesjonsgrad, skal inneholde to fellesemner:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">Ex.phil. på 7,5 studiepoeng.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">Områdeemne på 7,5 studiepoeng.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Rektor vedtar nærmere bestemmelser for fellesemnene og kan fastsette unntak for enkelte studieprogram.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Den nye ordningen for fellesemner skal være implementert i studiene senest fra studieåret 2019/20.</article></article> <article class="defaultP" margin-top="true">Ny § 4-12 skal lyde:</article><article class="futureLegalArticle" data-name="§4-12" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-12</span>. <span class="legalArticleTitle">Eksperter i team (EiT)</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) I mastergradene og gradene cand.med. og cand.psychol. skal det inngå et emne på 7,5 studiepoeng som skal være felles for alle studentene og som skal fokusere på problembasert læring og tverrfaglig samarbeid om reelle problemstillinger for samfunn og næringsliv.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Rektor vedtar organisering og emnebeskrivelse for Eksperter i team.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Eksperter i team skal være innført ved alle masterprogram fra og med vårsemesteret 2021.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Rektor vedtar hvilke studieprogram som kan unntas fra kravet om Eksperter i team og retningslinjer for når studenter kan fritas fra Eksperter i team.</article></article> <article class="defaultP" margin-top="true">§ 8-1 skal lyde:</article><article class="legalP" id="kapittel-1-ledd-6">Fakultetet selv kan gi utfyllende regler til forskriften. For tverrfakultære studieprogram skal utfyllende regler godtas av alle involverte fakultet. For sivilingeniørutdanningen, den 5-årige lektorutdanningen og den 3-årige rammeplanstyrte ingeniørutdanningen vedtar rektor utfyllende regler.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-07-1525/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 4-1 (2) og § 4-2 (1) trer i kraft fra studieåret 2017–2018 (1. august 2017), og nye § 4-10 og § 4-11 trer i kraft fra studieåret 2019–2020 (1. august 2019). De øvrige endringene trer i kraft straks.</article></section></main></body></html>