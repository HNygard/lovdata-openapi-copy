<?xml version="1.0"?>
<!DOCTYPE html>
<html lang="no">
  <head>
    <title>Forskrift om register for utestengte studenter &#x2013; RUST</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2016-06-27-820</dd>
        <dt class="dokid">DokumentID</dt>
        <dd class="dokid">LTI/forskrift/2016-06-27-820</dd>
        <dt class="ministry">Departement</dt>
        <dd class="ministry">
          <ul>
            <li>Kunnskapsdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2016 hefte 9 s 1522</dd>
        <dt class="dateInForce">I kraft fra</dt>
        <dd class="dateInForce">2016-07-01</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/2005-04-01-15/&#xA7;4-12</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2016-06-30 15:30</dd>
        <dt class="journalNumber">Journalnummer</dt>
        <dd class="journalNumber">2016-0719</dd>
        <dt class="titleShort">Korttittel</dt>
        <dd class="titleShort">Forskrift om register for utestengte studenter &#x2013; RUST</dd>
        <dt class="title">Tittel</dt>
        <dd class="title">Forskrift om register for utestengte studenter &#x2013; RUST</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Kunnskapsdepartementet 27. juni 2016 med hjemmel i lov 1. april 2005 nr. 15 om universiteter og h&#xF8;yskoler (universitets- og h&#xF8;yskoleloven) &#xA7; 4-12.</dd>
        <dt class="refid">RefID</dt>
        <dd class="refid">forskrift/2016-06-27-820</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om register for utestengte studenter &#x2013; RUST<ul class="tocSubUl"><li>&#xA7; 1. Virkeomr&#xE5;de</li><li>&#xA7; 2. Registerets form&#xE5;l</li><li>&#xA7; 3. Behandlingsansvarlig</li><li>&#xA7; 4. Opplysninger som skal registreres</li><li>&#xA7; 5. Opplysninger som kan registreres</li><li>&#xA7; 6. Kontroll, endring og sletting av opplysninger i registeret</li><li>&#xA7; 7. Tilgang til opplysninger i RUST</li><li>&#xA7; 8. Informasjonssikkerhet og internkontroll</li><li>&#xA7; 9. Taushetsplikt</li><li>&#xA7; 10. Den registrertes rett til informasjon og innsyn</li><li>&#xA7; 11. Ikraftsetting</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2016-06-27-820" id="dokument">
      <h1>Forskrift om register for utestengte studenter &#x2013; RUST</h1>
      <article class="legalArticle" data-lovdata-URL="LTI/forskrift/2016-06-27-820/&#xA7;1" data-name="&#xA7;1" id="paragraf-1">
        <h2 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Virkeomr&#xE5;de</span></h2>
        <article class="legalP" id="paragraf-1-ledd-1">Forskriften gjelder Register for utestengte studenter (RUST), som er et register som inneholder vedtak fattet av universiteter og h&#xF8;yskoler etter universitets- og h&#xF8;yskoleloven &#xA7; 3-7 &#xE5;ttende ledd, &#xA7; 4-8 f&#xF8;rste til tredje ledd og &#xA7; 4-10 tredje ledd.</article>
        <article class="legalP" id="paragraf-1-ledd-2">Informasjonen i registeret skal gj&#xF8;res tilgjengelig for universiteter, h&#xF8;yskoler, Felles studieadministrativt tjenestesenter (FSAT) og NOKUT n&#xE5;r informasjonen er n&#xF8;dvendig for deres virksomhet.</article>
        <article class="legalP" id="paragraf-1-ledd-3">Personopplysningsloven og personopplysningsforskriften gjelder ved registrering i RUST.</article>
      </article>
      <article class="legalArticle" data-lovdata-URL="LTI/forskrift/2016-06-27-820/&#xA7;2" data-name="&#xA7;2" id="paragraf-2">
        <h2 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Registerets form&#xE5;l</span></h2>
        <article class="legalP" id="paragraf-2-ledd-1">Form&#xE5;let med RUST er &#xE5; hindre at en kandidat eller s&#xF8;ker som har mistet rettigheter som f&#xF8;lge av vedtak nevnt i &#xA7; 1, f&#xE5;r slike rettigheter ved en annen institusjon. Opplysninger i registeret skal gi sikker identifikasjon av den registrerte.</article>
        <article class="legalP" id="paragraf-2-ledd-2">Opplysninger i registeret kan sammenstilles i statistisk form og kan utgj&#xF8;re et grunnlag for en nasjonal rapportering.</article>
        <article class="legalP" id="paragraf-2-ledd-3">Opplysningene i RUST kan ikke anvendes til form&#xE5;l som er uforenlig med f&#xF8;rste ledd.</article>
      </article>
      <article class="legalArticle" data-lovdata-URL="LTI/forskrift/2016-06-27-820/&#xA7;3" data-name="&#xA7;3" id="paragraf-3">
        <h2 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Behandlingsansvarlig</span></h2>
        <article class="legalP" id="paragraf-3-ledd-1">Kunnskapsdepartementet er behandlingsansvarlig for personopplysninger i RUST, jf. personopplysningsloven &#xA7; 2 nr. 4.</article>
        <article class="legalP" id="paragraf-3-ledd-2">Det daglige behandleransvaret er av Kunnskapsdepartementet delegert til Universitetet i Oslo (UiO).</article>
        <article class="legalP" id="paragraf-3-ledd-3">FSAT forvalter registeret og behandler personopplysninger i registeret p&#xE5; vegne av behandlingsansvarlig.</article>
      </article>
      <article class="legalArticle" data-lovdata-URL="LTI/forskrift/2016-06-27-820/&#xA7;4" data-name="&#xA7;4" id="paragraf-4">
        <h2 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Opplysninger som skal registreres</span></h2>
        <article class="legalP" id="paragraf-4-ledd-1">Universiteter og h&#xF8;yskoler skal uten opphold registrere vedtak som f&#xE5;r konsekvenser for opptak til studier og rett til &#xE5; g&#xE5; opp til eksamen ved andre institusjoner, jf. &#xA7; 1 f&#xF8;rste ledd.</article>
        <article class="legalP" id="paragraf-4-ledd-2">N&#xE5;r vedtak er fattet skal opplysningene registreres elektronisk i institusjonens saksbehandlingssystem for overf&#xF8;ring til RUST.</article>
      </article>
      <article class="legalArticle" data-lovdata-URL="LTI/forskrift/2016-06-27-820/&#xA7;5" data-name="&#xA7;5" id="paragraf-5">
        <h2 class="legalArticleHeader"><span class="legalArticleValue">&#xA7; 5</span>. <span class="legalArticleTitle">Opplysninger som kan registreres</span></h2>
        <article class="legalP" id="paragraf-5-ledd-1">N&#xE5;r det er relevant og n&#xF8;dvendig for &#xE5; fremme registerets form&#xE5;l, kan registeret inneholde f&#xF8;lgende opplysninger:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">f&#xF8;dselsnummer</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">institusjonsnummer</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">vedtakets periode</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">vedtakstype</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">studieklassifikasjon</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">navn p&#xE5; saksbehandler ved institusjonen.</article></article></li></ul></article>
        <article class="legalP" id="paragraf-5-ledd-2">Det er ikke n&#xF8;dvendig at den registrerte gir s&#xE6;rskilt samtykke til &#xE5; behandle personopplysninger i forbindelse med RUST.</article>
      </article>
      <article class="legalArticle" data-lovdata-URL="LTI/forskrift/2016-06-27-820/&#xA7;6" data-name="&#xA7;6" id="paragraf-6">
        <h2 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Kontroll, endring og sletting av opplysninger i registeret</span></h2>
        <article class="legalP" id="paragraf-6-ledd-1">Opplysningene som registreres skal kontrolleres av en annen saksbehandler ved institusjonen f&#xF8;r vedtaket overf&#xF8;res til RUST.</article>
        <article class="legalP" id="paragraf-6-ledd-2">Dersom et vedtak omgj&#xF8;res, eller perioden for vedtaket endres, skal saksbehandler ved aktuell institusjon snarest registrere endringene.</article>
        <article class="legalP" id="paragraf-6-ledd-3">Vedtak skal automatisk slettes i RUST ved sanksjonsperiodens utl&#xF8;p.</article>
      </article>
      <article class="legalArticle" data-lovdata-URL="LTI/forskrift/2016-06-27-820/&#xA7;7" data-name="&#xA7;7" id="paragraf-7">
        <h2 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Tilgang til opplysninger i RUST</span></h2>
        <article class="legalP" id="paragraf-7-ledd-1">Bare saksbehandlere som har behov for det i sitt arbeid, skal ha tilgang til registeret. Tilgangen skal ikke v&#xE6;re mer omfattende enn det som er n&#xF8;dvendig for vedkommendes arbeid.</article>
        <article class="legalP" id="paragraf-7-ledd-2">Saksbehandlere skal behandle opplysninger i samsvar med rutiner fastsatt av behandlingsansvarlig.</article>
      </article>
      <article class="legalArticle" data-lovdata-URL="LTI/forskrift/2016-06-27-820/&#xA7;8" data-name="&#xA7;8" id="paragraf-8">
        <h2 class="legalArticleHeader"><span class="legalArticleValue">&#xA7; 8</span>. <span class="legalArticleTitle">Informasjonssikkerhet og internkontroll</span></h2>
        <article class="legalP" id="paragraf-8-ledd-1">Behandlingsansvarlig skal s&#xF8;rge for tilfredsstillende informasjonssikkerhet og internkontroll.</article>
      </article>
      <article class="legalArticle" data-lovdata-URL="LTI/forskrift/2016-06-27-820/&#xA7;9" data-name="&#xA7;9" id="paragraf-9">
        <h2 class="legalArticleHeader"><span class="legalArticleValue">&#xA7; 9</span>. <span class="legalArticleTitle">Taushetsplikt</span></h2>
        <article class="legalP" id="paragraf-9-ledd-1">Enhver som behandler personopplysninger etter forskriften har taushetsplikt etter forvaltningsloven &#xA7; 13 f&#xF8;rste ledd nr. 1.</article>
      </article>
      <article class="legalArticle" data-lovdata-URL="LTI/forskrift/2016-06-27-820/&#xA7;10" data-name="&#xA7;10" id="paragraf-10">
        <h2 class="legalArticleHeader"><span class="legalArticleValue">&#xA7; 10</span>. <span class="legalArticleTitle">Den registrertes rett til informasjon og innsyn</span></h2>
        <article class="legalP" id="paragraf-10-ledd-1">Den som registreres i RUST har krav p&#xE5; skriftlig informasjon om registeret og hvilke personopplysninger som skal registreres.</article>
        <article class="legalP" id="paragraf-10-ledd-2">Utdanningsinstitusjonen som har registrert vedtak i RUST, har ansvaret for &#xE5; informere den registrerte.</article>
        <article class="legalP" id="paragraf-10-ledd-3">Den som er registrert med personopplysninger i RUST har til enhver tid rett til innsyn i registeret.</article>
      </article>
      <article class="legalArticle" data-lovdata-URL="LTI/forskrift/2016-06-27-820/&#xA7;11" data-name="&#xA7;11" id="paragraf-11">
        <h2 class="legalArticleHeader"><span class="legalArticleValue">&#xA7; 11</span>. <span class="legalArticleTitle">Ikraftsetting</span></h2>
        <article class="legalP" id="paragraf-11-ledd-1">Forskriften trer i kraft 1. juli 2016.</article>
      </article>
    </main>
  </body>
</html>
