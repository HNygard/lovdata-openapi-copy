<!DOCTYPE html><html lang="no"><head><title>Forskrift om endring i forskrift om tiltakspenger mv. (tiltakspengeforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-20-1780</dd><dt class="dokid">DokumentID</dt><dd class="dokid">LTI/forskrift/2016-12-20-1780</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 18 s 3007</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-11-04-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2016-12-28 16:35</dd><dt class="journalNumber">Journalnummer</dt><dd class="journalNumber">2016-1450</dd><dt class="titleShort">Korttittel</dt><dd class="titleShort">Endr. i tiltakspengeforskriften</dd><dt class="title">Tittel</dt><dd class="title">Forskrift om endring i forskrift om tiltakspenger mv. (tiltakspengeforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 20. desember 2016 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 13.</dd><dt class="refid">RefID</dt><dd class="refid">forskrift/2016-12-20-1780</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tiltakspenger mv. (tiltakspengeforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-20-1780" id="dokument"><h1>Forskrift om endring i forskrift om tiltakspenger mv. (tiltakspengeforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-20-1780/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. november 2013 nr. 1286 om tiltakspenger mv. (tiltakspengeforskriften) gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Deltakerne på følgende arbeidsmarkedstiltak har krav på tiltakspenger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">avklaring, jf. forskrift 11. desember 2015 nr. 1598 om arbeidsmarkedstiltak kapittel 2,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">arbeidstrening, jf. forskrift om arbeidsmarkedstiltak kapittel 3,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">oppfølging, jf. forskrift om arbeidsmarkedstiltak kapittel 4,</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">opplæring, jf. forskrift om arbeidsmarkedstiltak kapittel 7,</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">arbeidsrettet rehabilitering, jf. forskrift om arbeidsmarkedstiltak kapittel 12, og</article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">arbeidsforberedende trening, jf. forskrift om arbeidsmarkedstiltak kapittel 13.</article></article></li></ul></article><article class="legalP" id="kapittel-1-ledd-3">Det kan også gis tiltakspenger til deltakere fra Norge på arbeidsmarkedstiltak som arrangeres utenfor Norge, når tiltaket er tildelt av Arbeids- og velferdsetaten.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-4">Det gis ikke tiltakspenger for samme periode som tiltaksdeltakeren har rett til andre ytelser til livsopphold. En tiltaksdeltaker som har barnepensjon etter folketrygdloven kapittel 18 kan likevel få tiltakspenger.</article><article class="legalP" id="kapittel-1-ledd-5">En tiltaksdeltaker som mottar dagpenger eller på forhånd har søkt om dagpenger, kan velge å få dagpenger i stedet for tiltakspenger under deltakelse i tiltaket.</article><article class="legalP" id="kapittel-1-ledd-6">En tiltaksdeltaker som mottar barnetrygd, jf. barnetrygdloven, eller kontantstøtte etter kontantstøtteloven, kan få barnetillegg jf. § 3 andre ledd.</article><article class="legalP" id="kapittel-1-ledd-7">Den som deltar i et tiltak som nevnt i § 2 som er en del av et kvalifiseringsprogram, jf. lov 18. desember 2009 nr. 131 om sosiale tjenester i arbeids- og velferdsforvaltningen § 29 eller et introduksjonsprogram, jf. lov om introduksjonsordning og norskopplæring for nyankomne innvandrere kapittel 2, har ikke krav på tiltakspenger.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-20-1780/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse og overgangsregler</i></article><article class="legalP" id="kapittel-2-ledd-1">Forskriften trer i kraft 1. januar 2017.</article><article class="legalP" id="kapittel-2-ledd-2">En deltaker på behandlingstilbud for personer med lettere psykiske og sammensatte lidelser, jf. forskrift 21. desember 2015 nr. 1822 om behandlingstilbud for personer med lettere psykiske og sammensatte lidelser som har fått innvilget tiltakspenger og tilleggsstønader før 1. januar 2017, kan beholde tiltakspengene og tilleggsstønadene ut vedtaksperioden.</article></section></main></body></html>