<!DOCTYPE html><html lang="no"><head><title>Forskrift om endring i forskrift om krav til kvalitet og sikkerhet ved håndtering av humane celler og vev (forskrift om håndtering av humane celler og vev) og endring i forskrift om kvalitet og sikkerhet for humane organer beregnet for transplantasjon (forskrift om humane organer til transplantasjon)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-08-1500</dd><dt class="dokid">DokumentID</dt><dd class="dokid">LTI/forskrift/2016-12-08-1500</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 16 s 2569</dd><dt class="dateInForce">I kraft fra</dt><dd class="dateInForce">2017-01-01, 2017-04-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-07-1430</li><li>forskrift/2015-12-07-1401</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2015-05-07-25/§4</li></ul></dd><dt class="dateOfPublication">Kunngjort</dt><dd class="dateOfPublication">2016-12-14 14:45</dd><dt class="journalNumber">Journalnummer</dt><dd class="journalNumber">2016-1174</dd><dt class="titleShort">Korttittel</dt><dd class="titleShort">Endr. i forskrift om håndtering av humane celler og vev mfl.</dd><dt class="title">Tittel</dt><dd class="title">Forskrift om endring i forskrift om krav til kvalitet og sikkerhet ved håndtering av humane celler og vev (forskrift om håndtering av humane celler og vev) og endring i forskrift om kvalitet og sikkerhet for humane organer beregnet for transplantasjon (forskrift om humane organer til transplantasjon)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Hjemmel: Fastsatt av Helse- og omsorgsdepartementet 8. desember 2016 med hjemmel i lov 7. mai 2015 nr. 25 om donasjon og transplantasjon av organ, celler og vev (transplantasjonslova) § 4 andre ledd.</dd><dt class="refid">RefID</dt><dd class="refid">forskrift/2016-12-08-1500</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til kvalitet og sikkerhet ved håndtering av humane celler og vev (forskrift om håndtering av humane celler og vev) og endring i forskrift om kvalitet og sikkerhet for humane organer beregnet for transplantasjon (forskrift om humane organer til transplantasjon)<ul class="tocSubUl"><li>I<ul class="tocSubUl"><li>§ 8. Internkontroll mv.</li></ul></li><li>II</li><li>III<ul class="tocSubUl"><li>§ 7. Internkontroll mv.</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-08-1500" id="dokument"><h1>Forskrift om endring i forskrift om krav til kvalitet og sikkerhet ved håndtering av humane celler og vev (forskrift om håndtering av humane celler og vev) og endring i forskrift om kvalitet og sikkerhet for humane organer beregnet for transplantasjon (forskrift om humane organer til transplantasjon)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-08-1500/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. desember 2015 nr. 1430 om krav til kvalitet og sikkerhet ved håndtering av humane celler og vev (forskrift om håndtering av humane celler og vev) gjøres følgende endring:</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Internkontroll mv.</span></span><article class="legalP" id="kapittel-1-foreslåttparagraf-1-ledd-1">Virksomhetene skal følge forskrift 28. oktober 2016 nr. 1250 om ledelse og kvalitetsforbedring i helse- og omsorgstjenesten. Virksomhetene skal blant annet utarbeide:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Standardprosedyrer for alle prosesser som har innvirkning på kvaliteten og sikkerheten ved håndteringen av humane celler og vev. Prosedyrene skal beskrive fasene i en bestemt prosess, materialer og metoder som skal brukes og det forventede sluttproduktet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Retningslinjer og rutiner som sikrer effektiv, pålitelig og korrekt journalføring, donorregistrering, koding og uttaks- og mottaksrapportering.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Prosedyrer for å håndtere avvik fra kvalitets- og sikkerhetsstandardene som følger av denne forskriften.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Prosedyrer for identifisering, registrering og håndtering av celler og vev som ikke oppfyller kravene til kvalitet og sikkerhet som er fastsatt i denne forskriften.</article></article></li></ul></article><article class="legalP" id="kapittel-1-foreslåttparagraf-1-ledd-2">Når avvik oppdages, skal det iverksettes undersøkelser og besluttes om korrigerende og forebyggende tiltak bør iverksettes.</article><article class="legalP" id="kapittel-1-foreslåttparagraf-1-ledd-3">Gjennomførte undersøkelser og korrigerende tiltak skal dokumenteres, iverksettes i rett tid, gjennomføres effektivt og evalueres.</article><article class="legalP" id="kapittel-1-foreslåttparagraf-1-ledd-4">Alle prosedyrer, retningslinjer mv. som inngår i systemet for kvalitetsforbedring ved håndtering av humane celler og vev skal nedtegnes.</article><article class="legalP" id="kapittel-1-foreslåttparagraf-1-ledd-5">Det skal foreligge en historisk oversikt over gjennomganger og eventuelle endringer i prosedyrer, retningslinjer og rutiner. Den siste versjonen av prosedyrer, retningslinjer og rutiner skal være i bruk og tilgjengelig for personalet.</article><article class="legalP" id="kapittel-1-foreslåttparagraf-1-ledd-6">Tilsynsmyndigheten, jf. § 56, kan gi pålegg om annen skriftlig dokumentasjon.</article><article class="legalP" id="kapittel-1-foreslåttparagraf-1-ledd-7">Uavhengige kvalifiserte personer skal minst hvert annet år kontrollere at virksomheter som koder, prosesserer, konserverer, oppbevarer og distribuerer celler og vev overholder forskriftens krav, prosedyrer, retningslinjer og rutiner.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-08-1500/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 7. desember 2015 nr. 1430 om krav til kvalitet og sikkerhet ved håndtering av humane celler og vev (forskrift om håndtering av humane celler og vev) gjøres følgende endring:</article> <article class="defaultP" margin-top="true">§ 56 fjerde ledd skal lyde:</article><article class="legalP" id="kapittel-2-ledd-2">Tilsyn med virksomhetene utføres jevnlig og minst hvert annet år. Tilsyn med import av celler og vev fra land utenfor EU/EØS og tredjelandsleverandørens aktiviteter, kan også finne sted dersom et annet EU/EØS-land retter en begrunnet anmodning om slikt tilsyn til norske myndigheter.</article></section><section class="section" data-name="kapIII" id="kapittel-3" data-lovdata-URL="LTI/forskrift/2016-12-08-1500/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 7. desember 2015 nr. 1401 om kvalitet og sikkerhet for humane organer beregnet for transplantasjon (forskrift om humane organer til transplantasjon) gjøres følgende endring:</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Internkontroll mv.</span></span><article class="legalP" id="kapittel-3-foreslåttparagraf-1-ledd-1">Virksomheten skal følge forskrift 28. oktober 2016 nr. 1250 om ledelse og kvalitetsforbedring i helse- og omsorgstjenesten. Virksomheten skal blant annet utarbeide:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-1-ledd-1-punkt-1"><article class="legalP" id="kapittel-3-foreslåttparagraf-1-ledd-1-punkt-1-ledd-1">Prosedyrer for; <ul class="defaultList"><li data-li-identifier="-" data-name="-"><article class="listArticle" id="kapittel-3-foreslåttparagraf-1-ledd-1-punkt-1-ledd-1-punkt-1"><article class="legalP" id="kapittel-3-foreslåttparagraf-1-ledd-1-punkt-1-ledd-1-punkt-1-ledd-1">verifisering av donors identitet</article></article></li><li data-li-identifier="-" data-name="-"><article class="listArticle" id="kapittel-3-foreslåttparagraf-1-ledd-1-punkt-1-ledd-1-punkt-2"><article class="legalP" id="kapittel-3-foreslåttparagraf-1-ledd-1-punkt-1-ledd-1-punkt-2-ledd-1">verifisering av donors eller pårørendes samtykke mv., jf. § 9</article></article></li><li data-li-identifier="-" data-name="-"><article class="listArticle" id="kapittel-3-foreslåttparagraf-1-ledd-1-punkt-1-ledd-1-punkt-3"><article class="legalP" id="kapittel-3-foreslåttparagraf-1-ledd-1-punkt-1-ledd-1-punkt-3-ledd-1">verifisering av donor- og organkarakterisering, jf. § 11</article></article></li><li data-li-identifier="-" data-name="-"><article class="listArticle" id="kapittel-3-foreslåttparagraf-1-ledd-1-punkt-1-ledd-1-punkt-4"><article class="legalP" id="kapittel-3-foreslåttparagraf-1-ledd-1-punkt-1-ledd-1-punkt-4-ledd-1">uttaking, preservering, pakking og merking, jf. § 13 og § 14 andre ledd</article></article></li><li data-li-identifier="-" data-name="-"><article class="listArticle" id="kapittel-3-foreslåttparagraf-1-ledd-1-punkt-1-ledd-1-punkt-5"><article class="legalP" id="kapittel-3-foreslåttparagraf-1-ledd-1-punkt-1-ledd-1-punkt-5-ledd-1">transport av organer, jf. § 14 første ledd</article></article></li><li data-li-identifier="-" data-name="-"><article class="listArticle" id="kapittel-3-foreslåttparagraf-1-ledd-1-punkt-1-ledd-1-punkt-6"><article class="legalP" id="kapittel-3-foreslåttparagraf-1-ledd-1-punkt-1-ledd-1-punkt-6-ledd-1">sikring av sporbarhet, jf. § 16. Prosedyrene skal klart angi oppgave- og ansvarsforholdet mellom donorsykehus, transplantasjonsvirksomheten og en eventuell europeisk organutvekslingsorganisasjon.</article></article></li><li data-li-identifier="-" data-name="-"><article class="listArticle" id="kapittel-3-foreslåttparagraf-1-ledd-1-punkt-1-ledd-1-punkt-7"><article class="legalP" id="kapittel-3-foreslåttparagraf-1-ledd-1-punkt-1-ledd-1-punkt-7-ledd-1">sikring av at nødvendig informasjon knyttet til donor- og organkarakterisering kommer frem til transplantasjonsvirksomheten i tide.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-1-ledd-1-punkt-2"><article class="legalP" id="kapittel-3-foreslåttparagraf-1-ledd-1-punkt-2-ledd-1">Kvalifikasjonskrav til personalet på ethvert trinn i kjeden fra utvelgelse av donor til transplantasjon eller kassasjon.</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-1-ledd-1-punkt-3"><article class="legalP" id="kapittel-3-foreslåttparagraf-1-ledd-1-punkt-3-ledd-1">Instruks og rutiner for melding om alvorlige uønskede hendelser og alvorlige bivirkninger, jf. § 18 og § 19.</article></article></li><li data-li-identifier="d)" data-name="d)"><article class="listArticle" id="kapittel-3-foreslåttparagraf-1-ledd-1-punkt-4"><article class="legalP" id="kapittel-3-foreslåttparagraf-1-ledd-1-punkt-4-ledd-1">Prosedyrer ved avvik fra de kvalitets- og sikkerhetsstandarder som følger av denne forskriften.</article></article></li></ul></article><article class="legalP" id="kapittel-3-foreslåttparagraf-1-ledd-2">Når avvik fra forskriftens kvalitets- og sikkerhetsstandarder oppdages, skal det iverksettes dokumenterte undersøkelser som blant annet omfatter beslutning om eventuelle korrigerende og forebyggende tiltak. Korrigerende tiltak skal dokumenteres, iverksettes og gjennomføres effektivt og i rett tid. Etter at forebyggende og korrigerende tiltak er gjennomført, skal effekten evalueres.</article><article class="legalP" id="kapittel-3-foreslåttparagraf-1-ledd-3">Det skal foreligge en historisk oversikt over eventuelle endringer i prosedyrer, rutiner og instruks. Den siste versjonen av prosedyrer, rutiner og instruks skal være i bruk og tilgjengelig for personalet.</article><article class="legalP" id="kapittel-3-foreslåttparagraf-1-ledd-4">Tilsynsmyndigheten kan gi pålegg om annen skriftlig dokumentasjon.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2016-12-08-1500/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene i I og III trer i kraft 1. januar 2017.</article><article class="legalP" id="kapittel-4-ledd-2">Endringene i II trer i kraft 29. april 2017.</article></section></main></body></html>