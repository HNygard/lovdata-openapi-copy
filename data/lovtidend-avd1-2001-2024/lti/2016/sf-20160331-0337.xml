<!DOCTYPE html><html lang="no"><head><title>Forskrift om regulering av fangst av hval i 2016</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-03-31-337</dd><dt class="dokid">DokumentID</dt><dd class="dokid">LTI/forskrift/2016-03-31-337</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 5 s 741</dd><dt class="dateInForce">I kraft fra</dt><dd class="dateInForce">2016-03-31 – 2016-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§34</li><li>lov/2008-06-06-37/§36</li><li>lov/2008-06-06-37/§47</li></ul></dd><dt class="dateOfPublication">Kunngjort</dt><dd class="dateOfPublication">2016-04-05 14:10</dd><dt class="journalNumber">Journalnummer</dt><dd class="journalNumber">2016-0279</dd><dt class="titleShort">Korttittel</dt><dd class="titleShort">Forskrift om regulering av fangst av hval i 2016</dd><dt class="title">Tittel</dt><dd class="title">Forskrift om regulering av fangst av hval i 2016</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 31. mars 2016 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16, § 34, § 36 og § 47.</dd><dt class="refid">RefID</dt><dd class="refid">forskrift/2016-03-31-337</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fangst av hval i 2016<ul class="tocSubUl"><li>§ 1. Generelt forbud</li><li>§ 2. Totalkvote</li><li>§ 3. Maksimalkvote</li><li>§ 4. Fangststart</li><li>§ 5. Ferdskriver/inspektør/observatør</li><li>§ 6. Oppgaveplikt</li><li>§ 7. Bemyndigelse</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-03-31-337" id="dokument"><h1>Forskrift om regulering av fangst av hval i 2016</h1><article class="legalArticle" data-lovdata-URL="LTI/forskrift/2016-03-31-337/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt å drive fangst av hval.</article></article><article class="legalArticle" data-lovdata-URL="LTI/forskrift/2016-03-31-337/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h2><article class="legalP" id="paragraf-2-ledd-1">Uten hinder av § 1 kan norske fartøy som har tillatelse til å delta i fangst av vågehval i 2016 fange til sammen 880 vågehval i Norges økonomiske sone, i fiskevernsonen ved Svalbard, i fiskerisonen ved Jan Mayen og i internasjonalt farvann innenfor IWC-områdene ESB, EW, EN og CM.</article><article class="legalP" id="paragraf-2-ledd-2">Herav kan 647 vågehval fanges i IWC-områdene EW og ESB, 63 vågehval i IWC-område EN og 170 vågehval i IWC-område CM.</article></article><article class="legalArticle" data-lovdata-URL="LTI/forskrift/2016-03-31-337/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Maksimalkvote</span></h2><article class="legalP" id="paragraf-3-ledd-1">Fartøy som har tillatelse til å delta i fangst av vågehval kan fange maksimalt 80 vågehval i IWC-områdene EW og ESB.</article><article class="legalP" id="paragraf-3-ledd-2">I IWC-områdene EN og CM kan fartøy som har tillatelse til å delta i fangst av vågehval fange fritt innenfor områdekvotene.</article></article><article class="legalArticle" data-lovdata-URL="LTI/forskrift/2016-03-31-337/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fangststart</span></h2><article class="legalP" id="paragraf-4-ledd-1">Fangst av vågehval kan påbegynnes 1. april.</article><article class="legalP" id="paragraf-4-ledd-2">Fiskeridirektoratet stopper fangsten når forholdene tilsier det.</article></article><article class="legalArticle" data-lovdata-URL="LTI/forskrift/2016-03-31-337/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ferdskriver/inspektør/observatør</span></h2><article class="legalP" id="paragraf-5-ledd-1">Fartøy som deltar i fangst av vågehval skal ha installert ferdskriver. Ferdskriver skal være godkjent av Fiskeridirektoratet og installert av installatør godkjent av Fiskeridirektoratet.</article><article class="legalP" id="paragraf-5-ledd-2">Fiskeridirektoratet kan pålegge fartøyet å ha inspektør eller observatør om bord under fangsten.</article></article><article class="legalArticle" data-lovdata-URL="LTI/forskrift/2016-03-31-337/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppgaveplikt</span></h2><article class="legalP" id="paragraf-6-ledd-1">Fartøy som ikke omfattes av plikten til elektronisk fangstrapportering skal føre fangstdagbok utgitt av Fiskeridirektoratet. Fangstdagboken skal føres fortløpende.</article><article class="legalP" id="paragraf-6-ledd-2">Fangstdagboken skal innen åtte dager etter avsluttet fangstsesong være sendt eller overlevert Fiskeridirektoratet.</article><article class="legalP" id="paragraf-6-ledd-3">Fartøy som ikke rapporterer elektronisk skal hver mandag innen kl 1400 rapportere siste ukes fangst til Norges Råfisklag, Svolvær.</article><article class="legalP" id="paragraf-6-ledd-4">Fiskeridirektoratet kan fastsette nærmere bestemmelser om innhenting av data fra ferdskriver.</article></article><article class="legalArticle" data-lovdata-URL="LTI/forskrift/2016-03-31-337/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bemyndigelse</span></h2><article class="legalP" id="paragraf-7-ledd-1">Fiskeridirektoratet kan endre forskriften og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fangsten.</article></article><article class="legalArticle" data-lovdata-URL="LTI/forskrift/2016-03-31-337/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften straffes i henhold til havressurslova § 60, § 61, § 62, § 64 og § 65. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2016-03-31-337/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks og gjelder til og med 31. desember 2016.</article></article></main></body></html>