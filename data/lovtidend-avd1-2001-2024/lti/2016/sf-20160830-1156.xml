<!DOCTYPE html><html lang="no"><head><title>Forskrift om endring i forskrift om tilskudd til frivillige miljøorganisasjoner og allmennyttige miljøstiftelser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-08-30-1156</dd><dt class="dokid">DokumentID</dt><dd class="dokid">LTI/forskrift/2016-08-30-1156</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 14 s 2175</dd><dt class="dateInForce">I kraft fra</dt><dd class="dateInForce">2016-10-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-09-29-973</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2016-10-07 15:20</dd><dt class="lastupdated">Rettet</dt><dd class="lastupdated">2016-10-11 (§ 7, leddinndeling)</dd><dt class="journalNumber">Journalnummer</dt><dd class="journalNumber">2016-0959</dd><dt class="titleShort">Korttittel</dt><dd class="titleShort">Endr. forskrift om tilskudd til frivillige miljøorg.</dd><dt class="title">Tittel</dt><dd class="title">Forskrift om endring i forskrift om tilskudd til frivillige miljøorganisasjoner og allmennyttige miljøstiftelser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 30. august 2016 med hjemmel i Stortingets årlige bevilgningsvedtak.</dd><dt class="refid">RefID</dt><dd class="refid">forskrift/2016-08-30-1156</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til frivillige miljøorganisasjoner og allmennyttige miljøstiftelser<ul class="tocSubUl"><li>I<ul class="tocSubUl"><li>§ 6. Deling av tilskuddet</li><li>§ 7. Beregning av tilskuddet til frivillige organisasjoner</li><li>§ 8. Beregning av tilskuddet til allmennyttige miljøstiftelser og sammenslutninger av organisasjoner</li><li>§ 10. Registrering og dokumentasjon av tellende medlemmer og lokallag</li><li>§ 11. Krav til søknaden</li><li>§ 12. Opplysningsplikt</li><li>§ 13. Tilskuddsbrev</li><li>§ 14. Utbetaling</li><li>§ 16. Tilsyn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-08-30-1156" id="dokument"><h1>Forskrift om endring i forskrift om tilskudd til frivillige miljøorganisasjoner og allmennyttige miljøstiftelser</h1><section class="section" data-name="kapI" id="kapittel-1" data-lovdata-URL="LTI/forskrift/2016-08-30-1156/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. september 2011 nr. 973 om tilskudd til frivillige miljøorganisasjoner og allmennyttige miljøstiftelser gjøres følgende endringer:</article> <article class="defaultP" margin-top="true">I § 2 første ledd gjøres følgende endringer:</article> <article class="defaultP" margin-top="true">Bokstav c og d skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">som er registrert i Frivillighetsregisteret</article></article></li><li data-li-identifier="d)" data-name="d)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">som har et register over minst 5000 tellende medlemmer (3000 for barne- og ungdomsorganisasjoner) som oppfyller kravene i § 10</article></article></li></ul></article> <article class="defaultP" margin-top="true">Bokstav e oppheves.</article> <article class="defaultP" margin-top="true">I § 2 annet ledd skal bokstav e lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">at organisasjonen avgir eget årsregnskap og årsberetning i samsvar med bestemmelsene i regnskapsloven. Regnskapsåret skal følge kalenderåret.</article></article></li></ul></article> <article class="defaultP" margin-top="true">I § 3 første ledd gjøres følgende endringer:</article> <article class="defaultP" margin-top="true">Bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">som avgir eget årsregnskap og årsberetning i samsvar med bestemmelsene i regnskapsloven. Regnskapsåret skal følge kalenderåret.</article></article></li></ul></article> <article class="defaultP" margin-top="true">Annet ledd oppheves.</article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-2">Lokallag og fylkeslag som inngår i registreringsgrunnlaget og i bokføringen for sentralorganisasjonen, skal omfattes av revisjonen etter bestemmelsene i første ledd.</article> <article class="defaultP" margin-top="true">§ 5 nytt tredje ledd skal lyde:</article><article class="legalP" id="kapittel-1-ledd-3">Lokallag og fylkeslag som er organisert og registrert som selvstendige juridiske enheter i Frivillighetsregisteret, må utarbeide regnskaper og være underlagt samme revisjon som sentralorganisasjonen.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Deling av tilskuddet</span></span><article class="legalP" id="kapittel-1-foreslåttparagraf-1-ledd-1">Før beregning av tilskuddet til de enkelte organisasjoner og stiftelser, deles tilskuddsbevilgningen i to. Den ene delen, del for frivillige medlemsorganisasjoner, utgjør 77 prosent av den samlede tilskuddsbevilgning, mens den andre delen, del for allmennyttige miljøstiftelser og sammenslutning av organisasjoner utgjør 23 prosent av den samlede tilskuddsbevilgningen.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Beregning av tilskuddet til frivillige organisasjoner</span></span><article class="legalP" id="kapittel-1-foreslåttparagraf-2-ledd-1">Tilskuddet fordeles etter forholdstallet mellom summen av mottakerens poeng og summen av alle tilskuddsmottakeres poeng. Den enkelte mottakers poeng beregnes som summen av følgende poengelementer:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">for organisasjoner multipliseres summen av antall tellende medlemmer, oppgitt i 1000, med summen av medlemsinntekter, oppgitt i millioner kroner.<br />Et tellende medlem er per 31. desember i grunnlagsåret frivillig og individuelt innmeldt i organisasjonen, (for barne- og ungdomsorganisasjoner: Er under fylte 26 år), står i medlemsregisteret, har betalt kontingent for grunnlagsåret og har etter fylte 15 år fulle demokratiske rettigheter i organisasjonen. Medlemmer under 15 år kan være innmeldt av foresatt eller verge. Kontingenten skal være på minimum 50 kroner for hvert individuelt medlem og gjelde for maksimalt et kalenderår. Ved bruk av familie- eller søskenmedlemsskap, teller hvert medlem som individuelt medlem og kontingenten per familie- eller søskenmedlemsskap skal ikke være mindre enn 100 kroner. Fulle demokratiske rettigheter er stemme-, møte-, tale- og forslagsrett og rett til å la seg velge som representant.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Frivillige organisasjoner og barne- og ungdomsorganisasjoner gir 100 poeng.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Organisasjonens samlede antall lokallag gir følgende poeng: <table><tbody><tr><td data-text-align="left" data-vertical-align="top">Over 200</td><td data-text-align="left" data-vertical-align="top">200 poeng</td></tr><tr><td data-text-align="left" data-vertical-align="top">199–190</td><td data-text-align="left" data-vertical-align="top">190 poeng</td></tr><tr><td data-text-align="left" data-vertical-align="top">189–180</td><td data-text-align="left" data-vertical-align="top">180 poeng</td></tr><tr><td data-text-align="left" data-vertical-align="top">179–170</td><td data-text-align="left" data-vertical-align="top">170 poeng</td></tr><tr><td data-text-align="left" data-vertical-align="top">169–160</td><td data-text-align="left" data-vertical-align="top">160 poeng</td></tr><tr><td data-text-align="left" data-vertical-align="top">159–150</td><td data-text-align="left" data-vertical-align="top">150 poeng</td></tr><tr><td data-text-align="left" data-vertical-align="top">149–140</td><td data-text-align="left" data-vertical-align="top">140 poeng</td></tr><tr><td data-text-align="left" data-vertical-align="top">139–130</td><td data-text-align="left" data-vertical-align="top">130 poeng</td></tr><tr><td data-text-align="left" data-vertical-align="top">129–120</td><td data-text-align="left" data-vertical-align="top">120 poeng</td></tr><tr><td data-text-align="left" data-vertical-align="top">119–110</td><td data-text-align="left" data-vertical-align="top">110 poeng</td></tr><tr><td data-text-align="left" data-vertical-align="top">109–100</td><td data-text-align="left" data-vertical-align="top">100 poeng</td></tr><tr><td data-text-align="left" data-vertical-align="top">99–90</td><td data-text-align="left" data-vertical-align="top">90 poeng</td></tr><tr><td data-text-align="left" data-vertical-align="top">89–80</td><td data-text-align="left" data-vertical-align="top">80 poeng</td></tr><tr><td data-text-align="left" data-vertical-align="top">79–70</td><td data-text-align="left" data-vertical-align="top">70 poeng</td></tr><tr><td data-text-align="left" data-vertical-align="top">69–60</td><td data-text-align="left" data-vertical-align="top">60 poeng</td></tr><tr><td data-text-align="left" data-vertical-align="top">59–50</td><td data-text-align="left" data-vertical-align="top">50 poeng</td></tr><tr><td data-text-align="left" data-vertical-align="top">49–40</td><td data-text-align="left" data-vertical-align="top">40 poeng</td></tr><tr><td data-text-align="left" data-vertical-align="top">39–30</td><td data-text-align="left" data-vertical-align="top">30 poeng</td></tr><tr><td data-text-align="left" data-vertical-align="top">29–20</td><td data-text-align="left" data-vertical-align="top">20 poeng</td></tr><tr><td data-text-align="left" data-vertical-align="top">19–10</td><td data-text-align="left" data-vertical-align="top">10 poeng</td></tr><tr><td data-text-align="left" data-vertical-align="top">9–5</td><td data-text-align="left" data-vertical-align="top">5 poeng</td></tr><tr><td data-text-align="left" data-vertical-align="top">4–0</td><td data-text-align="left" data-vertical-align="top">0 poeng</td></tr></tbody></table></article><article class="defaultP">Et tellende lokallag er laveste nivå av selvstendig, demokratisk enhet i organisasjonen. Lokallaget skal ha minst fem medlemmer, et styre valgt av og blant medlemmene og ha aktivitet i tråd med formålet med ordningen. Fylkeslag som fungerer som lokallag, regnes som lokallag.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Organisasjonens samlede antall fylkeslag gir følgende poeng: <table><tbody><tr><td data-text-align="left" data-vertical-align="top">Over 16</td><td data-text-align="left" data-vertical-align="top">100 poeng</td></tr><tr><td data-text-align="left" data-vertical-align="top">15–13</td><td data-text-align="left" data-vertical-align="top">60 poeng</td></tr><tr><td data-text-align="left" data-vertical-align="top">12–6</td><td data-text-align="left" data-vertical-align="top">30 poeng</td></tr><tr><td data-text-align="left" data-vertical-align="top">5–1</td><td data-text-align="left" data-vertical-align="top">10 poeng</td></tr></tbody></table></article><article class="defaultP">Et fylkeslag er en selvstendig geografisk avgrenset enhet i organisasjonen og et organisasjonsledd mellom lokallag og den sentrale organisasjon. Fylkeslaget skal bestå av minst tre lokallag, ha vedtekter, eget styre valgt av og blant lokallagene og ha aktivitet i tråd med formålet med ordningen.</article></article></li></ul></article><article class="legalP" id="kapittel-1-foreslåttparagraf-2-ledd-2">Organisasjonen må kunne dokumentere antall tellende medlemmer, lokallag og fylkeslag som oppfyller kravene.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Beregning av tilskuddet til allmennyttige miljøstiftelser og sammenslutninger av organisasjoner</span></span><article class="legalP" id="kapittel-1-foreslåttparagraf-3-ledd-1">23 prosent av den totale bevilgningen fordeles til allmennyttige miljøstiftelser og sammenslutninger av organisasjoner. Allmennyttige miljøstiftelser tildeles tilskudd på basis av gjennomsnittlig tildelt bevilgning i 2014–2016. Sammenslutninger av organisasjoner fordeles med like stort tilskudd. Samlet tildeling skal være på 2016-nivå.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Registrering og dokumentasjon av tellende medlemmer og lokallag</span></span><article class="legalP" id="kapittel-1-foreslåttparagraf-4-ledd-1">Som dokumentasjon på tellende medlemmer kreves et sentralt medlemsregister. Registeret kan være en samling av oversikter fra lokallagene. Registeret skal inneholde navn, kontaktinformasjon, (for barne- og ungdomsorganisasjoner: Fødselsdato), eventuell tilknytning til lokallag og informasjon om betalt kontingent for hvert medlem per 31. desember i grunnlagsåret. Registeret skal skille mellom tellende og andre medlemmer, og oversikt over tellende medlemmer skal kunne hentes ut av registeret. Medlemmenes demokratiske rettigheter skal framgå av organisasjonens vedtekter.</article><article class="legalP" id="kapittel-1-foreslåttparagraf-4-ledd-2">Som dokumentasjon på tellende lokallag kreves årlig rapport sendt til sentralleddet med navn på styremedlemmer, opplysninger om når de er valgt og orientering om aktivitet. Årsmøtereferat kan brukes som rapport hvis det inneholder nødvendig informasjon. Antall medlemmer i lokallaget dokumenteres med opplysning om lokallagstilknytning i det sentrale medlemsregisteret.</article><article class="legalP" id="kapittel-1-foreslåttparagraf-4-ledd-3">Som dokumentasjon på tellende fylkeslag kreves årsmøtereferat sendt til sentralleddet som viser valg av styremedlemmer, av og blant lokallagene, når de er valgt og inneholder orientering om aktivitet. Årsmøtereferat kan brukes som rapport hvis det inneholder nødvendig informasjon.</article><article class="legalP" id="kapittel-1-foreslåttparagraf-4-ledd-4">Organisasjonen må kunne gjøre dokumentasjonen tilgjengelig for kontroll.</article></article> <article class="defaultP" margin-top="true">§ 11 utgår.</article> <article class="defaultP" margin-top="true">§ 12 blir § 11. § 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Krav til søknaden</span></span><article class="legalP" id="kapittel-1-foreslåttparagraf-5-ledd-1">Søknad om tilskudd skal sendes Miljødirektoratets elektroniske søknadssenter innen søknadsfristene som blir kunngjort i Klima- og miljødepartementets årlige rundskriv for tilskuddsordninger og på Miljødirektoratets nettsider.</article><article class="legalP" id="kapittel-1-foreslåttparagraf-5-ledd-2">Søknad som sendes inn etter fristen, kan avvises.</article></article> <article class="defaultP" margin-top="true">§ 13 blir § 12. § 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Opplysningsplikt</span></span><article class="legalP" id="kapittel-1-foreslåttparagraf-6-ledd-1">Organisasjonene plikter uoppfordret og løpende å gi Miljødirektoratet alle opplysninger som har betydning for fastsettelsen av tilskuddet til organisasjonen.</article></article> <article class="defaultP" margin-top="true">§ 14 utgår.</article> <article class="defaultP" margin-top="true">§ 15 utgår.</article> <article class="defaultP" margin-top="true">§ 16 blir § 13. § 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Tilskuddsbrev</span></span><article class="legalP" id="kapittel-1-foreslåttparagraf-7-ledd-1">Miljødirektoratet fatter vedtak om tilskudd innen 1. februar hvert år.</article></article> <article class="defaultP" margin-top="true">§ 17 blir § 14. § 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Utbetaling</span></span><article class="legalP" id="kapittel-1-foreslåttparagraf-8-ledd-1">Tilskudd under 500 000 kroner utbetales halvårlig, mellom kroner 500&#xa0;000 og 3&#xa0;500&#xa0;000 kroner kvartalsvis og over 3&#xa0;500&#xa0;000 kroner månedlig.</article></article> <article class="defaultP" margin-top="true">§ 18 blir § 15.</article> <article class="defaultP" margin-top="true">§ 19 blir § 16. § 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-9-ledd-1">Miljødirektoratet og Klima- og miljødepartementet kan føre tilsyn med at tilskuddsmottaker oppfyller kravene i forskriften, at opplysningene i søknaden er riktige og at organisasjonen drives i henhold til sine vedtekter. Riksrevisjonen kan også gjennomføre slik kontroll.</article><article class="legalP" id="kapittel-1-foreslåttparagraf-9-ledd-2">Tilsynet kan føres med et utvalg tilskuddsmottakere som trekkes ut for særskilt tilsyn. Medlemsregistre kan ikke kreves utlevert, men Miljødirektoratet og Klima- og miljødepartementet kan kreve innsyn hos tilskuddsmottaker.</article><article class="legalP" id="kapittel-1-foreslåttparagraf-9-ledd-3">Miljødirektoratet og Klima- og miljødepartementet kan utføre tilsynet selv eller ved en representant, f.eks. revisor. Tilskuddsmottaker plikter å samarbeide ved tilsynet, blant annet ved å innhente og systematisere informasjon som er nødvendig for tilsynet. Utlånt materiale skal returneres eller makuleres etter kontroll.</article></article> <article class="defaultP" margin-top="true">§ 20 blir § 17.</article> <article class="defaultP" margin-top="true">§ 21 utgår.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-08-30-1156/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 6. oktober 2016.</article></section></main></body></html>