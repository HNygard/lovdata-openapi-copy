<!DOCTYPE html><html lang="no"><head><title>Forskrift om endring i tollforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-09-22-1172</dd><dt class="dokid">DokumentID</dt><dd class="dokid">LTI/forskrift/2016-09-22-1172</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 14 s 2215</dd><dt class="dateInForce">I kraft fra</dt><dd class="dateInForce">2016-10-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§4-23</li><li>lov/2007-12-21-119/§5-3</li></ul></dd><dt class="dateOfPublication">Kunngjort</dt><dd class="dateOfPublication">2016-10-11 14:45</dd><dt class="lastupdated">Rettet</dt><dd class="lastupdated">2017-02-20 (se nederst)</dd><dt class="journalNumber">Journalnummer</dt><dd class="journalNumber">2016-0979</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i tollforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Toll- og avgiftsdirektoratet 22. september 2016 med hjemmel i lov 21. desember 2007 nr. 119 om toll og vareførsel (tolloven) av 21. desember 2007 nr. 119 § 4-23 og § 5-2.</dd><dt class="refid">RefID</dt><dd class="refid">forskrift/2016-09-22-1172</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i tollforskriften<ul class="tocSubUl"><li>I</li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2016-09-22-1172" id="dokument"><h1>Forskrift om endring i tollforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2016-09-22-1172/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endring:</article> <article class="defaultP" margin-top="true">§ 5-3-7 skal lyde:</article><article class="numberedLegalP" data-numerator="1" id="kapittel-1-nummer-1">(1) Personer tilknyttet Organisasjonen for Sikkerhet og Samarbeid i Europa, kan tollfritt innføre vare på vilkår som fastsatt i forskrift 7. januar 2000 nr. 14 om immunitet og privilegier mv. for personer, eiendom og aktiva tilknyttet Organisasjonen for Sikkerhet og Samarbeid i Europa (OSSE), og for personer som foretar inspeksjoner og evaluering under Wien-dokumentet av 1994.</article><article class="numberedLegalP" data-numerator="2" id="kapittel-1-nummer-2">(2) Western European Armaments Organisation, organisasjonens stab og nasjonale representanter kan tollfritt innføre vare på vilkår som fastsatt i forskrift 14. februar 1997 nr. 131 om immunitet og privilegier for Western European Armaments Organisation (WEAO), dens stab og nasjonale representanter.</article><article class="numberedLegalP" data-numerator="3" id="kapittel-1-nummer-3">(3) European Space Agency kan tollfritt innføre vare som er nødvendig for organisasjonens offisielle virksomhet. Representanter for European Space Agency har for seg og sin familie samme rett til tollfritak som administrativt og teknisk personale ved ambassader eller konsulater, jf. § 5-3-2 tredje ledd. Vare og programvare som skal brukes i forbindelse med samarbeidet om den sivile internasjonale romstasjonen (ISS) kan innføres tollfritt.</article><article class="numberedLegalP" data-numerator="4" id="kapittel-1-nummer-4">(4) Den nordiske investeringsbanken kan tollfritt innføre vare som er nødvendig for bankens virksomhet.</article><article class="numberedLegalP" data-numerator="5" id="kapittel-1-nummer-5">(5) Inspeksjonsgruppen som er opprettet etter konvensjonen om forbud mot utvikling, produksjon, lagring og bruk av kjemiske våpen 3. september 1992 nr. 2 (Kjemivåpenkonvensjonen) kan tollfritt innføre prøver og godkjent utstyr som gruppen tar med til Norge.</article><article class="numberedLegalP" data-numerator="6" id="kapittel-1-nummer-6">(6) Europeisk organisasjon for utnytting av meteorologiske satellitter (EUMETSAT) kan tollfritt innføre vare som er nødvendig for dens offisielle virksomhet.</article><article class="numberedLegalP" data-numerator="7" id="kapittel-1-nummer-7">(7) Konsortium for felles europeisk forskingsinfrastruktur (ERIC), opprettet i samsvar med lov 11. desember 2015 nr. 99 om konsortium for europeisk forskingsinfrastruktur, og dets medlemmer, kan tollfritt innføre vare på vilkår fastsatt i konsortiets vedtekter eller i særskilt avtale.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-09-22-1172/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 6. oktober.</article></section><section class="section" id="kapittel-3" data-lovdata-URL="LTI/forskrift/2016-09-22-1172/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2016 hefte 15 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Hjemmelsfeltet skal lyde:</article><article class="defaultP" data-text-size="small"><strong>Hjemmel:</strong> Fastsatt av <i>Tolldirektoratet</i> 22. september 2016 med hjemmel i lov 21. desember 2007 nr. 119 om toll og vareførsel <i>(tolloven) § 5-3.</i></article><article class="defaultP" data-text-size="small"><strong>Publisert:</strong> I 2016 hefte 14 (Rettelse)<p class="leddfortsettelse">Det som er rettet er satt i kursiv.</p></article> <article class="defaultP" margin-top="true">§ 5-3-7 syvende ledd skal lyde:</article><article class="numberedLegalP" data-numerator="7" id="kapittel-3-nummer-1">(7) Konsortium for felles europeisk <i>forskningsinfrastruktur</i> (ERIC), opprettet i samsvar med lov 11. desember 2015 nr. 99 om konsortium for europeisk forskingsinfrastruktur, og dets medlemmer, kan tollfritt innføre vare på vilkår fastsatt i konsortiets vedtekter eller i særskilt avtale.</article></section></main></body></html>