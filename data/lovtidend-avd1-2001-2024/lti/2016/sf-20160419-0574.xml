<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Rudolf Steinerhøyskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-19-574</dd><dt class="dokid">DokumentID</dt><dd class="dokid">LTI/forskrift/2016-04-19-574</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1275.</dd><dt class="dateInForce">I kraft fra</dt><dd class="dateInForce">2016-04-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-03-07-563</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§5-1</li><li>lov/2005-04-01-15/§7-1</li><li>forskrift/2007-01-31-173</li></ul></dd><dt class="dateOfPublication">Kunngjort</dt><dd class="dateOfPublication">2016-06-07 14:05</dd><dt class="journalNumber">Journalnummer</dt><dd class="journalNumber">2016-0471</dd><dt class="titleShort">Korttittel</dt><dd class="titleShort">Endr. i forskrift om opptak mv. ved Steinerhøyskolen</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Rudolf Steinerhøyskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Steinerhøyskolen 19. april 2016 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-4, § 3-5, § 3-6, § 3-7, § 3-8, § 3-9, § 3-10, § 3-11, § 4-2, § 4-5, § 4-7, § 4-8, § 5-1 og § 7-1 og forskrift 31. januar 2007 nr. 173 om opptak til høyere utdanning.</dd><dt class="refid">RefID</dt><dd class="refid">forskrift/2016-04-19-574</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Rudolf Steinerhøyskolen<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Beslutningsmyndighet</li><li>§ 3. Definisjoner</li><li>§ 4. Fastsetting av studieplan</li><li>§ 5. Endringer i studieplan og pensum</li><li>§ 6. Godskriving og godkjenning av annen utdanning</li><li>§ 7. Opptaksrammer</li><li>§ 8. Opptaksgrunnlag</li><li>§ 9. Opptakskrav til grunnutdanning</li><li>§ 10. Opptakskrav til påbyggingsstudier/videreutdanninger</li><li>§ 11. Opptakskrav til mastergrad</li><li>§ 12. Organisering av opptak</li><li>§ 13. Søknadsfrister</li><li>§ 14. Dokumentasjon og ettersending</li><li>§ 15. Studierett</li><li>§ 16. Utdanningsplan</li><li>§ 17. Permisjon</li><li>§ 18. Studieåret</li><li>§ 19. Vurderings- og evalueringsordninger</li><li>§ 20. Vilkår for å avlegge eksamen</li><li>§ 21. Antall forsøk til eksamen</li><li>§ 22. Gjennomføring av praksis ved profesjonsutdanningene</li><li>§ 23. Ordinær eksamen</li><li>§ 24. Ny og utsatt eksamen</li><li>§ 25. Fravær fra eksamen uten tilsyn</li><li>§ 26. Innlevering av eksamensbesvarelse</li><li>§ 27. Eksamen på annet språk enn norsk</li><li>§ 28. Klage over formelle feil ved eksamen</li><li>§ 29. Sensur</li><li>§ 30. Karakter</li><li>§ 31. Klage over karakterfastsetting</li><li>§ 32. Klagenemnd</li><li>§ 33. Fusk</li><li>§ 34. Annullering av eksamen eller annen vurdering</li><li>§ 35. Vitnemål</li><li>§ 36. Utfyllende regler</li><li>§ 37. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-04-19-574" id="dokument"><h1>Forskrift om endring i forskrift om opptak, studier og eksamen ved Rudolf Steinerhøyskolen</h1><section class="section" data-name="kapI" id="kapittel-1" data-lovdata-URL="LTI/forskrift/2016-04-19-574/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. mars 2006 nr. 563 om opptak, studier og eksamen ved Rudolf Steinerhøyskolen er det gjort en rekke endringer. Forskriften lyder i sin helhet etter dette:</article> <article class="defaultP" margin-top="true"><i>Forskrift om opptak, studier og eksamen ved Steinerhøyskolen</i></article><span class="futuretitle" id="kapittel-1-foreslåttittel-1">Kapittel I: Generelle bestemmelser</span><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Denne forskriften gjelder opptak, studier og eksamen ved Steinerhøyskolen.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Beslutningsmyndighet</span></span><article class="legalP" id="kapittel-1-foreslåttparagraf-2-ledd-1">I saker der beslutningsmyndighet er lagt til Steinerhøyskolen, treffes avgjørelser av rektor eller den han eller hun gir fullmakt til. Der beslutningsmyndighet er lagt til styret selv eller rektor selv, kan myndigheten ikke delegeres til lavere nivå.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span></article> <article class="defaultP" margin-top="true"><i>Student:</i> Person som er tatt opp til studier eller emner ved Steinerhøyskolen i samsvar med lov om universiteter og høyskoler § 3-6 og § 3-7, og som har betalt semesteravgift og egenbetaling/studieavgift.</article> <article class="defaultP" margin-top="true"><i>Studierett:</i> Rettigheter knyttet til det å være tatt opp som student ved et studium og inneha studentstatus. Dette innebærer rett til deltakelse i all organisert undervisning, veiledning, øvelser og oppgaveløsning, praksisstudier, prosjektarbeider mv. i studier studenten er tatt opp til.</article> <article class="defaultP" margin-top="true"><i>Grad:</i> Utdanning med et bestemt omfang og en bestemt sammensetning og som gir rett til å bruke en bestemt tittel. Tittelen dokumenteres i et vitnemål.</article> <article class="defaultP" margin-top="true"><i>Studieplan:</i> En studieplan beskriver mål, innhold og organisering av fag/studier/utdanninger.</article> <article class="defaultP" margin-top="true"><i>Studieprogram:</i> Ett- eller flerårig studieløp som fører fram til en avsluttet eksamen, yrkeskompetanse eller grad, og med et definert innhold i henhold til studieplan.</article> <article class="defaultP" margin-top="true"><i>Studiepoeng:</i> Mål på omfanget av et studium, der et fullt semester er normert til 30 studiepoeng og et fullt studieår er normert til 60 studiepoeng.</article> <article class="defaultP" margin-top="true"><i>Fag:</i> Samling av beslektede emner som er samlet under én felles fagbetegnelse.</article> <article class="defaultP" margin-top="true"><i>Emne:</i> Den minste studiepoenggivende enhet som kan inngå i et fag, en emnegruppe, et studieprogram eller en grad.</article> <article class="defaultP" margin-top="true"><i>Emnegruppe/fagkrets:</i> Kombinasjon av emner fra ett eller flere fag/fagområder som gjennom studieplan er definert til å utgjøre en samlet enhet.</article> <article class="defaultP" margin-top="true"><i>Utdanningsplan:</i> Se § 17.</article> <article class="defaultP" margin-top="true"><i>Vurderings- og evalueringsordning:</i> Betegnelse på en samlet fremstilling av vurderingsformene som inngår i et studieprogram.</article> <article class="defaultP" margin-top="true"><i>Arbeidskrav/studiekrav:</i> Krav som må oppfylles for å bestå et emne, eller fag, eller del av studieløp med normert progresjon og for å få avlegge eksamen.</article> <article class="defaultP" margin-top="true"><i>Eksamen:</i> Betegnelse på en avsluttende prøve eller oppgave med vurdering i et fag, emne eller studieprogram.</article> <article class="defaultP" margin-top="true"><i>Utsatt eksamen:</i> Prøve som arrangeres for studenter som har levert legeerklæring eller hatt annet dokumentert gyldig fravær ved ordinær eksamen.</article> <article class="defaultP" margin-top="true"><i>Ny eksamen:</i> Prøve som arrangeres for studenter som har gjennomført, men ikke bestått ordinær eksamen.</article><span class="futuretitle" id="kapittel-1-foreslåttittel-2">Kapittel II: Generelle faglige bestemmelser</span><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Fastsetting av studieplan</span></span><article class="legalP" id="kapittel-1-foreslåttparagraf-4-ledd-1">Styret fastsetter studieplan for alle studier/studieprogrammer som tilbys ved Steinerhøyskolen.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Endringer i studieplan og pensum</span></span><article class="legalP" id="kapittel-1-foreslåttparagraf-5-ledd-1">Endringer i studieplan skal ikke tre i kraft før ved nytt studieår. Mindre endringer i pensum kan foretas underveis i studiet.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Godskriving og godkjenning av annen utdanning</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Steinerhøyskolen avgjør søknader om godkjenning av utdanning fra andre institusjoner under lov om universiteter og høyskoler som skal godskrives studenten ved Steinerhøyskolen.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Steinerhøyskolen avgjør søknader om fritak for eksamen eller prøve.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Styret kan fastsette utfyllende bestemmelser om saksbehandling og krav til dokumentasjon ved søknader om godskriving/godkjenning av norsk og utenlandsk utdanning og søknader om fritak for eksamen eller prøve, herunder bestemmelser om slikt fritak på grunnlag av realkompetanse.</article></article><span class="futuretitle" id="kapittel-1-foreslåttittel-3">Kapittel III: Opptak</span><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Opptaksrammer</span></span><article class="legalP" id="kapittel-1-foreslåttparagraf-7-ledd-1">Styret fastsetter hvor mange studieplasser som skal opprettes for det enkelte studium/studieprogram.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Opptaksgrunnlag</span></span><article class="legalP" id="kapittel-1-foreslåttparagraf-8-ledd-1">For opptak til alle grunnutdanninger ved Steinerhøyskolen som omfattes av denne forskriften kreves generell studiekompetanse eller tilsvarende, fastsatt i forskrift 31. januar 2007 nr. 173 om opptak til høyere utdanning. For søkere til studier med annet undervisningsspråk enn norsk gjelder krav om språkkunnskap på et nivå fastsatt av institusjonen.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Opptakskrav til grunnutdanning</span></span><article class="legalP" id="kapittel-1-foreslåttparagraf-9-ledd-1">Med hjemmel i forskrift 31. januar 2007 nr. 173 om opptak til høyere utdanning § 4-10 må søkere til lærerutdanning og barnehagelærerutdanning bestå opptaksprøve etter nærmere regler fastsatt av institusjonen.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Opptakskrav til påbyggingsstudier/videreutdanninger</span></span><article class="legalP" id="kapittel-1-foreslåttparagraf-10-ledd-1">For opptak til påbyggingsstudier og videreutdanninger må søkere ha fullført studierelevant grunnutdanning eller kunne dokumentere tilsvarende utdanning og yrkeserfaring etter nærmere regler fastsatt av Steinerhøyskolen.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Opptakskrav til mastergrad</span></span><article class="legalP" id="kapittel-1-foreslåttparagraf-11-ledd-1">Søker må oppfylle krav fastsatt i forskrift 1. desember 2005 nr. 1392 om krav til mastergrad § 5 (erfaringsbasert) eller § 3 (disiplinbasert).</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Organisering av opptak</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Steinerhøyskolen er ansvarlig for opptaket til studiene ved høyskolen. Opptaket skjer i henhold til opptaksrammene fastsatt av styret.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Rektor oppnevner opptakskomité som sørger for at opptaket finner sted.</article><article class="numberedLegalP" data-numerator="3" id="kapittel-1-foreslåttparagraf-12-nummer-3">(3) Opptakskomiteen skal ha minst ett medlem med faglig kompetanse innen det studieprogrammet eller de emnene komiteen tar opp til.</article><article class="numberedLegalP" data-numerator="4" id="kapittel-1-foreslåttparagraf-12-nummer-4">(4) Rangeringsregler for opptak til studier ved Steinerhøyskolen følger bestemmelsene i forskrift 31. januar 2007 nr. 173 om opptak til høyere utdanning.<article class="legalP" id="kapittel-1-foreslåttparagraf-12-nummer-4-ledd-1">(5) Studier ved Steinerhøyskolen er fritatt fra førstegangsvitnemålskvote.</article><article class="legalP" id="kapittel-1-foreslåttparagraf-12-nummer-4-ledd-2">(6) Regler for rangering av søkere til studier som etter forskrift 31. januar 2007 nr. 173 om opptak til høyere utdanning § 4-10 har opptaksprøve som spesielt opptakskrav, fastsettes av rektor.</article></article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Søknadsfrister</span></span><article class="legalP" id="kapittel-1-foreslåttparagraf-13-ledd-1">Søknadsfrister for studiene blir kunngjort samtidig med utlysning av studieprogrammet. Rektor fastsetter søknadsfristen.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Dokumentasjon og ettersending</span></span><article class="numberedLegalP" data-numerator="1" id="kapittel-1-foreslåttparagraf-14-nummer-1">(1) Søknad om opptak skjer på fastsatt søknadsskjema/søknadsweb. Søknadsskjemaet angir hvilken dokumentasjon som skal legges ved søknaden.</article><article class="numberedLegalP" data-numerator="2" id="kapittel-1-foreslåttparagraf-14-nummer-2">(2) Alle opplysninger som er relevante for søknaden, skal dokumenteres. Søkeren plikter å orientere seg om hvilken dokumentasjon som er nødvendig for at søknaden skal kunne behandles. Dokumentasjonen, med unntak av supplerende søknadsbrev der dette etterspørres, skal være attesterte kopier av originaldokumenter.</article></article><span class="futuretitle" id="kapittel-1-foreslåttittel-4">Kapittel IV: Studierett, utdanningsplan, permisjon, studieåret</span><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Studierett</span></span><article class="numberedLegalP" data-numerator="1" id="kapittel-1-foreslåttparagraf-15-nummer-1">(1) Den som har akseptert tilbud om studieplass, har studierett i henhold til den normerte studietid for det aktuelle hel- eller deltidsstudiet studenten er tatt opp til. Studieretten kan normalt beholdes i inntil to år i tillegg, dersom studenten er forsinket i sine studier i forhold til den normerte studietiden. I tidsberegningen på to år inngår ikke utsatt studiestart og permisjoner etter § 18.</article><article class="numberedLegalP" data-numerator="2" id="kapittel-1-foreslåttparagraf-15-nummer-2">(2) Studenten må betale semesteravgift, samt egenbetaling som fastsatt av styret, samt underskrive utdanningsplan og/eller registrere seg hvert semester innen gjeldende frister for å beholde studieretten.</article><article class="numberedLegalP" data-numerator="3" id="kapittel-1-foreslåttparagraf-15-nummer-3">(3) Studenter kan miste studieretten på et studium de er tatt opp til i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-15-nummer-3-punkt-1"><article class="legalP" id="kapittel-1-foreslåttparagraf-15-nummer-3-punkt-1-ledd-1">Studenten har overskredet den fastsatte grensen utover normert tid, jf. punkt (1).</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-15-nummer-3-punkt-2"><article class="legalP" id="kapittel-1-foreslåttparagraf-15-nummer-3-punkt-2-ledd-1">Studenten har brutt betingelsene for å beholde studieretten som beskrevet ovenfor i punkt (2).</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-15-nummer-3-punkt-3"><article class="legalP" id="kapittel-1-foreslåttparagraf-15-nummer-3-punkt-3-ledd-1">Studenten har brukt opp sine forsøk til eksamen eller praksisperiode i henhold til studieplan og til forskrift om studier og eksamen, jf. § 22 og § 23.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-15-nummer-3-punkt-4"><article class="legalP" id="kapittel-1-foreslåttparagraf-15-nummer-3-punkt-4-ledd-1">Dersom en student 2 år etter opptak eller senere i studiet over en periode på minst 2 år har bestått mindre enn 50 % av antall studiepoeng i sin utdanningsplan.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-15-nummer-4">(4) Studieretten opphører når:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-15-nummer-4-punkt-1"><article class="legalP" id="kapittel-1-foreslåttparagraf-15-nummer-4-punkt-1-ledd-1">Studenten selv bekrefter fratredelse fra studieprogrammet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-15-nummer-4-punkt-2"><article class="legalP" id="kapittel-1-foreslåttparagraf-15-nummer-4-punkt-2-ledd-1">Studiene er fullført og vitnemål/karakterutskrift er utstedt.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-15-nummer-5">(5) Vilkår for tap av studieretten skal framgå av utdanningsplanen.</article><article class="numberedLegalP" data-numerator="6" id="kapittel-1-foreslåttparagraf-15-nummer-6">(6) Styret fatter vedtak om tap av studierett. Vedtak om tap av studierett kan påklages.</article><article class="numberedLegalP" data-numerator="7" id="kapittel-1-foreslåttparagraf-15-nummer-7">(7) Den som har mistet studieretten etter tredje ledd, kan søke nytt opptak til studiet ved Steinerhøyskolen etter tre år, såfremt det ikke strider mot lov eller overordnet forskrift.</article></article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Utdanningsplan</span></span><article class="numberedLegalP" data-numerator="1" id="kapittel-1-foreslåttparagraf-16-nummer-1">(1) Mellom høyskolen og student som tas opp til studier av 60 studiepoengs omfang eller mer, skal det utarbeides utdanningsplan. Utdanningsplanen skal inneholde bestemmelser om høyskolens ansvar og forpliktelser overfor studenten, og studentens forpliktelser overfor høyskolen og medstudenter.</article><article class="numberedLegalP" data-numerator="2" id="kapittel-1-foreslåttparagraf-16-nummer-2">(2) Utdanningsplanen skal være satt opp slik at studenten skal kunne gjennomføre planlagt studium eller studieløp på normert tid som heltids- eller deltidsstudent.</article><article class="numberedLegalP" data-numerator="3" id="kapittel-1-foreslåttparagraf-16-nummer-3">(3) Utdanningsplanen kan endres etter avtale.</article><article class="numberedLegalP" data-numerator="4" id="kapittel-1-foreslåttparagraf-16-nummer-4">(4) Mastergradsstudenter skal i tillegg undertegne avhandlingskontrakt det semesteret avhandlingsarbeidet påbegynnes.</article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Permisjon</span></span><article class="numberedLegalP" data-numerator="1" id="kapittel-1-foreslåttparagraf-17-nummer-1">(1) En student som får barn under studiene, skal gis rett til permisjon fra studiene under svangerskap og til omsorg for barn, jf. lov om universiteter og høyskoler § 4-5. Permisjon kan også gis ved førstegangstjeneste, sykdom og andre tungtveiende grunner.</article><article class="numberedLegalP" data-numerator="2" id="kapittel-1-foreslåttparagraf-17-nummer-2">(2) For permisjon av øvrige grunner bør studenten ha gjennomført studier innenfor det aktuelle studieprogram i minst ett semester. Det kan normalt gis permisjon for inntil ett år.</article><article class="numberedLegalP" data-numerator="3" id="kapittel-1-foreslåttparagraf-17-nummer-3">(3) Rektor avgjør søknader om permisjon.</article></article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Studieåret</span></span><article class="legalP" id="kapittel-1-foreslåttparagraf-18-ledd-1">Studieåret begynner medio august og avsluttes ultimo juni.</article></article><span class="futuretitle" id="kapittel-1-foreslåttittel-5">Kapittel V: Vurderings- og evalueringsordning. Eksamen. Sensur. Klage. Vitnemål. Bekreftelse</span><article class="futureLegalArticle" data-name="§19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Vurderings- og evalueringsordninger</span></span><article class="numberedLegalP" data-numerator="1" id="kapittel-1-foreslåttparagraf-19-nummer-1">(1) For hvert studieprogram/emne skal det foreligge en vurderings- og evalueringsordning som angir hvordan studentenes oppnåelse av læringsutbyttet skal prøves og vurderes.</article><article class="numberedLegalP" data-numerator="2" id="kapittel-1-foreslåttparagraf-19-nummer-2">(2) Styret vedtar vurderings- og evalueringsordningene.</article><article class="numberedLegalP" data-numerator="3" id="kapittel-1-foreslåttparagraf-19-nummer-3">(3) Vurderings- og evalueringsordningen skal framgå av studieplanen.</article><article class="numberedLegalP" data-numerator="4" id="kapittel-1-foreslåttparagraf-19-nummer-4">(4) Vurderings- og evalueringsordningen for studieprogrammet/emnet skal beskrive arbeidskravene/studiekravene og eksamensformer.</article></article><article class="futureLegalArticle" data-name="§20" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Vilkår for å avlegge eksamen</span></span><article class="numberedLegalP" data-numerator="1" id="kapittel-1-foreslåttparagraf-20-nummer-1">(1) Arbeidskravene/studiekravene som er beskrevet i studieplanen for det enkelte studieprogrammet/emnet, skal være overholdt.</article><article class="numberedLegalP" data-numerator="2" id="kapittel-1-foreslåttparagraf-20-nummer-2">(2) Studenter skal være registrert og oppmeldt til eksamen innen de frister som er fastsatt av institusjonen.</article><article class="numberedLegalP" data-numerator="3" id="kapittel-1-foreslåttparagraf-20-nummer-3">(3) Studenter skal betale semesteravgift i samsvar med lov om studentsamskipnader med forskrifter.</article><article class="numberedLegalP" data-numerator="4" id="kapittel-1-foreslåttparagraf-20-nummer-4">(4) Studenter skal videre betale egenbetaling fastsatt av styret.</article><article class="numberedLegalP" data-numerator="5" id="kapittel-1-foreslåttparagraf-20-nummer-5">(5) Studenten melder seg normalt selv opp til ordinær eksamen ved å bekrefte utdanningsplanen. Studenter som ikke har utdanningsplan, blir innenfor normal studieprogresjon automatisk oppmeldt til ordinær eksamen.</article><article class="numberedLegalP" data-numerator="6" id="kapittel-1-foreslåttparagraf-20-nummer-6">(6) Studenter som avlegger ny eller utsatt eksamen, må selv melde seg opp innen nærmere fastsatte frister.</article><article class="numberedLegalP" data-numerator="7" id="kapittel-1-foreslåttparagraf-20-nummer-7">(7) Studenten er selv ansvarlig for å holde seg orientert om tidsfrister, eventuelt tid og sted, for eksamen.</article></article><article class="futureLegalArticle" data-name="§21" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Antall forsøk til eksamen</span></span><article class="legalP" id="kapittel-1-foreslåttparagraf-21-ledd-1">En student har anledning til å avlegge eksamen i samme eller tilsvarende fag, kurs eller emne maksimalt tre ganger.</article></article><article class="futureLegalArticle" data-name="§22" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Gjennomføring av praksis ved profesjonsutdanningene</span></span><article class="legalP" id="kapittel-1-foreslåttparagraf-22-ledd-1">Ved ikke-bestått praksis, gis det adgang til å ta praksisperioden to ganger til. For øvrig fastsetter Steinerhøyskolens ledelse regler for gjennomføring og godkjenning av praksis.</article></article><article class="futureLegalArticle" data-name="§23" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Ordinær eksamen</span></span><article class="legalP" id="kapittel-1-foreslåttparagraf-23-ledd-1">Ordinær eksamen gjennomføres med den vurderingsform og i det semester som er angitt i studieplanen for studieprogrammet eller emnet. Det skal framgå av studieplanen hvilken eksamensform som benyttes.</article></article><article class="futureLegalArticle" data-name="§24" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Ny og utsatt eksamen</span></span><article class="numberedLegalP" data-numerator="1" id="kapittel-1-foreslåttparagraf-24-nummer-1">(1) Student som har gyldig fravær fra en ordinær eksamen, har rett til utsatt eksamen. Som gyldig fravær regnes sykdom eller annen dokumentert, tvingende fraværsgrunn. Rektor avgjør om fraværet kan godkjennes som gyldig.</article><article class="numberedLegalP" data-numerator="2" id="kapittel-1-foreslåttparagraf-24-nummer-2">(2) Rett til utsatt eksamen har også studenter som på grunn av utvekslingsopphold/deltidsstudier i utlandet ikke har kunnet avlegge ordinær eksamen.</article><article class="numberedLegalP" data-numerator="3" id="kapittel-1-foreslåttparagraf-24-nummer-3">(3) Utsatt eksamen skal gjennomføres innen rimelig tid etter ordinær eksamen.</article><article class="numberedLegalP" data-numerator="4" id="kapittel-1-foreslåttparagraf-24-nummer-4">(4) Studenter som tidligere har bestått eksamen og studenter som ikke hadde gyldig fravær ved siste ordinære eksamen, har ikke adgang til utsatt eksamen.</article><article class="numberedLegalP" data-numerator="5" id="kapittel-1-foreslåttparagraf-24-nummer-5">(5) Studenter som har strøket til ordinær eksamen har rett til å avlegge ny eksamen i samme eller påfølgende semester som den ordinære eksamenen ble gjennomført.</article><article class="numberedLegalP" data-numerator="6" id="kapittel-1-foreslåttparagraf-24-nummer-6">(6) Studenter som ikke gjennomfører eller ikke består ny eller utsatt eksamen, har ikke krav på å få avlegge eksamen på nytt før ved neste ordinære eksamen. Dette gjelder også studenter som har hatt gyldig fravær ved ny eller utsatt eksamen.</article><article class="numberedLegalP" data-numerator="7" id="kapittel-1-foreslåttparagraf-24-nummer-7">(7) Ved endring av fag- og studieplan eller pensum, har studenten rett til å gå opp til ny eller utsatt eksamen etter gammel ordning. Slik eksamen skal arrangeres innen ett år etter at siste ordinære eksamen ble arrangert. For fag, kurs eller emner som opphører gjelder følgende: Dersom det etter siste ordinære eksamen og én ny eller utsatt eksamen fortsatt gjenstår studenter som ikke har bestått eller har hatt gyldig fravær, kan det etter søknad arrangeres en tredje og siste eksamen. Slik tredje eksamen skal arrangeres innen to år etter siste ordinære eksamen.</article><article class="numberedLegalP" data-numerator="8" id="kapittel-1-foreslåttparagraf-24-nummer-8">(8) Bestemmelsene om ny og utsatt eksamen gjelder alle eksamensformer, så langt dette er mulig. Rektor fastsetter ordninger for gjennomføring av bestemmelsene.</article></article><article class="futureLegalArticle" data-name="§25" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Fravær fra eksamen uten tilsyn</span></span><article class="numberedLegalP" data-numerator="1" id="kapittel-1-foreslåttparagraf-25-nummer-1">(1) En kandidat som ikke leverer besvarelsen innen fristen, registreres som «ikke møtt». Dette teller som ett eksamensforsøk.</article><article class="numberedLegalP" data-numerator="2" id="kapittel-1-foreslåttparagraf-25-nummer-2">(2) Dersom sykdom forhindrer studenten i å levere eksamensbesvarelsen innen fristen, må legeerklæring som omfatter hele eller deler av eksamensperioden foreligge for at det skal være et gyldig fravær. I så fall blir det ikke regnet som et eksamensforsøk. Dersom det ikke er mulig å framlegge legeerklæringen før/på innleveringsdagen, må den leveres eller poststemples senest en uke etter innleveringsdagen.</article></article><article class="futureLegalArticle" data-name="§26" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Innlevering av eksamensbesvarelse</span></span><article class="numberedLegalP" data-numerator="1" id="kapittel-1-foreslåttparagraf-26-nummer-1">(1) Besvarelsen skal være innlevert til eksamensansvarlig innen det tidspunkt som er bestemt. Kandidater kan søke eksamensansvarlig om å postlegge besvarelsen.</article><article class="numberedLegalP" data-numerator="2" id="kapittel-1-foreslåttparagraf-26-nummer-2">(2) Besvarelsen skal leveres i det antall eksemplarer som er fastsatt. Kandidaten må selv sørge for å ha en kopi.</article></article><article class="futureLegalArticle" data-name="§27" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Eksamen på annet språk enn norsk</span></span><article class="legalP" id="kapittel-1-foreslåttparagraf-27-ledd-1">Rektor kan fastsette at enkelte eksamener kan avlegges/besvares på annet språk enn norsk. Bestemmelser om dette skal framgå av studieplanen. Rektor kan også bestemme at enkeltkandidater etter søknad kan besvare eksamen på annet språk enn norsk dersom studieplanen gir anledning til dette.</article></article><article class="futureLegalArticle" data-name="§28" id="kapittel-1-foreslåttparagraf-28"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Klage over formelle feil ved eksamen</span></span><article class="legalP" id="kapittel-1-foreslåttparagraf-28-ledd-1">Formelle feil kan påklages i samsvar med bestemmelsene i lov om universiteter og høyskoler § 5-2.</article></article><article class="futureLegalArticle" data-name="§29" id="kapittel-1-foreslåttparagraf-29"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Sensur</span></span><article class="numberedLegalP" data-numerator="1" id="kapittel-1-foreslåttparagraf-29-nummer-1">(1) Rektor oppnevner sensorer.</article><article class="numberedLegalP" data-numerator="2" id="kapittel-1-foreslåttparagraf-29-nummer-2">(2) Styret fastsetter retningslinjer for bruk av ekstern sensor og ekstern evaluering av vurderingen eller vurderingsordningene, i henhold til lov om universiteter og høyskoler § 3-9.</article><article class="numberedLegalP" data-numerator="3" id="kapittel-1-foreslåttparagraf-29-nummer-3">(3) Det skal benyttes to sensorer, hvorav minst en ekstern, i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-29-nummer-3-punkt-1"><article class="legalP" id="kapittel-1-foreslåttparagraf-29-nummer-3-punkt-1-ledd-1">ved bedømmelse av bachelor- og masteroppgaver</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-29-nummer-3-punkt-2"><article class="legalP" id="kapittel-1-foreslåttparagraf-29-nummer-3-punkt-2-ledd-1">ved ny sensurering etter lov om universiteter og høyskoler § 5-2 om klage ved formelle feil ved eksamen, og ved ny sensurering etter lov om universiteter og høyskoler § 5-3 om klage over karakterfastsettelse</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-29-nummer-3-punkt-3"><article class="legalP" id="kapittel-1-foreslåttparagraf-29-nummer-3-punkt-3-ledd-1">ved første gangs sensur av nytt emne/eksamen.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-29-nummer-4">(4) Ekstern sensor kan ikke gi undervisning eller veiledning ved gjeldende studieprogram ved Steinerhøyskolen i inneværende studieår.</article><article class="numberedLegalP" data-numerator="5" id="kapittel-1-foreslåttparagraf-29-nummer-5">(5) Dersom to sensorer ikke blir enige om vurderingen av en evaluering/eksamen, skal det oppnevnes en tredje, sensor, fortrinnsvis ekstern. Den tredje sensors vurdering skal være utslagsgivende.</article><article class="numberedLegalP" data-numerator="6" id="kapittel-1-foreslåttparagraf-29-nummer-6">(6) Sensuren skal til vanlig foreligge innen tre uker etter eksamen hvis ikke særlige grunner gjør det nødvendig å bruke mer tid, jf. lov om universiteter og høyskoler § 3-9.</article></article><article class="futureLegalArticle" data-name="§30" id="kapittel-1-foreslåttparagraf-30"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Karakter</span></span><article class="numberedLegalP" data-numerator="1" id="kapittel-1-foreslåttparagraf-30-nummer-1">(1) Enhver eksamen skal føre fram til et vurderingsuttrykk (karakter). Karakteren skal angis på en av to måter, enten<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-30-nummer-1-punkt-1"><article class="legalP" id="kapittel-1-foreslåttparagraf-30-nummer-1-punkt-1-ledd-1">Som «Bestått» eller «Ikke bestått», ev. «Pass/Fail», eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-30-nummer-1-punkt-2"><article class="legalP" id="kapittel-1-foreslåttparagraf-30-nummer-1-punkt-2-ledd-1">Som en bokstav, etter skalaen A–F, hvor A er høyeste karakter, E er laveste karakter og F er ikke bestått.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-30-nummer-2">(2) Praksis i profesjonsstudiene ved Steinerhøyskolen vurderes til bestått/ikke bestått.</article><article class="numberedLegalP" data-numerator="3" id="kapittel-1-foreslåttparagraf-30-nummer-3">(3) Vurderingskriteriene for karakterfastsettelse skal være kjent for studentene.</article></article><article class="futureLegalArticle" data-name="§31" id="kapittel-1-foreslåttparagraf-31"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Klage over karakterfastsetting</span></span><article class="legalP" id="kapittel-1-foreslåttparagraf-31-ledd-1">Når sensuren ikke inneholder begrunnelse for karakterfastsettingen, har studenten rett til slik begrunnelse i samsvar med lov om universiteter og høyskoler § 5-3. Likeledes kan sensur påklages i samsvar med § 5-3.</article></article><article class="futureLegalArticle" data-name="§32" id="kapittel-1-foreslåttparagraf-32"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Klagenemnd</span></span><article class="numberedLegalP" data-numerator="1" id="kapittel-1-foreslåttparagraf-32-nummer-1">(1) Styret oppnevner medlemmer til institusjonens klagenemnd i samsvar med lov om universiteter og høyskoler § 5-1.</article><article class="numberedLegalP" data-numerator="2" id="kapittel-1-foreslåttparagraf-32-nummer-2">(2) Klagenemnden skal behandle klager over enkeltvedtak og, etter styrets bestemmelse, andre klagesaker for studentene.</article><article class="numberedLegalP" data-numerator="3" id="kapittel-1-foreslåttparagraf-32-nummer-3">(3) Avgjørelse om godkjenning og godskriving av utdanning etter lov om universiteter og høyskoler § 3-4, fritak for eksamen eller prøve etter § 3-5, opptak av studenter etter § 3-6 og § 3-7, rett til å gå opp til eksamen etter § 3-10, annullering av eksamen eller prøve etter § 4-7 og bortvisning og utestenging etter § 4-8 til § 4-10 regnes som enkeltvedtak etter forvaltningsloven.</article></article><article class="futureLegalArticle" data-name="§33" id="kapittel-1-foreslåttparagraf-33"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Fusk</span></span><article class="numberedLegalP" data-numerator="1" id="kapittel-1-foreslåttparagraf-33-nummer-1">(1) Fusk eller forsøk på fusk ved hjemmeeksamen, mappevurdering og lignende eksamensformer kan være kopiering eller avskrivning av litteratur uten henvisninger. Det gjelder også dersom besvarelsen er preget av manglende selvstendighet i arbeidet, for eksempel fordi besvarelsen er svært lik en annen/andre besvarelser, eller fordi den åpenbart er utført av andre enn studenten.</article><article class="numberedLegalP" data-numerator="2" id="kapittel-1-foreslåttparagraf-33-nummer-2">(2) Konsekvenser av fusk eller forsøk på fusk reguleres av lov om universiteter og høyskoler § 4-7 og § 4-8, og vedtak fattes av høyskolens klagenemnd. Styret kan fastsette retningslinjer for behandling av fusk/forsøk på fusk.</article></article><article class="futureLegalArticle" data-name="§34" id="kapittel-1-foreslåttparagraf-34"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Annullering av eksamen eller annen vurdering</span></span><article class="legalP" id="kapittel-1-foreslåttparagraf-34-ledd-1">Høyskolens klagenemnd kan annullere eksamen eller annen vurdering, eller godkjenning av emner i tilfeller som beskrevet i lov om universiteter og høyskoler § 4-7.</article></article><article class="futureLegalArticle" data-name="§35" id="kapittel-1-foreslåttparagraf-35"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Vitnemål</span></span><article class="numberedLegalP" data-numerator="1" id="kapittel-1-foreslåttparagraf-35-nummer-1">(1) Institusjonen utsteder vitnemål etter avsluttet utdanning og grad.</article><article class="numberedLegalP" data-numerator="2" id="kapittel-1-foreslåttparagraf-35-nummer-2">(2) Påbyggingsstudier og videreutdanninger, ikke fullført utdanning eller gradsstudium dokumenteres ved karakterutskrift/bekreftelse.</article><article class="numberedLegalP" data-numerator="3" id="kapittel-1-foreslåttparagraf-35-nummer-3">(3) Diploma Supplement utferdiges til studenter som får utstedt vitnemål.</article><article class="numberedLegalP" data-numerator="4" id="kapittel-1-foreslåttparagraf-35-nummer-4">(4) Dersom en student har fått fritak for eksamen eller prøve etter reglene i denne forskriftens § 6 skal dette framgå av vitnemålet.</article></article><article class="futureLegalArticle" data-name="§36" id="kapittel-1-foreslåttparagraf-36"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Utfyllende regler</span></span><article class="legalP" id="kapittel-1-foreslåttparagraf-36-ledd-1">Styret kan gi utfyllende regler innenfor rammen av denne forskrift.</article></article><article class="futureLegalArticle" data-name="§37" id="kapittel-1-foreslåttparagraf-37"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-37-ledd-1">Forskriften trer i kraft 1. januar 2006. Samtidig oppheves tidligere gjeldende reglement for opptak, studier og evalueringsordning ved Rudolf Steinerhøyskolen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-04-19-574/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 19. april 2016.</article></section></main></body></html>