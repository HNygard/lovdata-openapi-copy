<!DOCTYPE html><html lang="no"><head><title>Forskrift om endring i forskrift om redningsredskaper på skip og forskrift om tilsyn og sertifikat for norske skip og flyttbare innretninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-10-14-1211</dd><dt class="dokid">DokumentID</dt><dd class="dokid">LTI/forskrift/2016-10-14-1211</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 14 s 2234</dd><dt class="dateInForce">I kraft fra</dt><dd class="dateInForce">2016-10-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-07-01-1019</li><li>forskrift/2014-12-22-1893</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§6</li><li>lov/2007-02-16-9/§9</li><li>lov/2007-02-16-9/§11</li><li>lov/2007-02-16-9/§19</li><li>lov/2007-02-16-9/§20</li><li>lov/2007-02-16-9/§55</li><li>lov/2007-02-16-9/§56</li><li>lov/2007-02-16-9/§59</li><li>lov/2007-02-16-9/§60</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2016-10-18 14:45</dd><dt class="lastupdated">Rettet</dt><dd class="lastupdated">2016-10-21 (§ 6)</dd><dt class="journalNumber">Journalnummer</dt><dd class="journalNumber">2016-0998</dd><dt class="titleShort">Korttittel</dt><dd class="titleShort">Endr. i forskrift om redningsredskaper på skip mfl.</dd><dt class="title">Tittel</dt><dd class="title">Forskrift om endring i forskrift om redningsredskaper på skip og forskrift om tilsyn og sertifikat for norske skip og flyttbare innretninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 14. oktober 2016 med hjemmel i lov 16. februar 2007 nr. 9 om skipssikkerhet (skipssikkerhetsloven) § 6, § 9, § 11, § 19, § 20, § 55, § 56, § 59 og § 60, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2016-10-14-1211</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om redningsredskaper på skip og forskrift om tilsyn og sertifikat for norske skip og flyttbare innretninger<ul class="tocSubUl"><li>I<ul class="tocSubUl"><li>§ 5a. Redningsredskaper på lasteskip med største lengde under 8 meter</li><li>§ 9a. Redningsstige og dødmannsknapp</li><li>§ 10a. Unntak fra krav om landings- og evakueringsområder for helikopter</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2016-10-14-1211" id="dokument"><h1>Forskrift om endring i forskrift om redningsredskaper på skip og forskrift om tilsyn og sertifikat for norske skip og flyttbare innretninger</h1><section class="section" data-name="kapI" id="kapittel-1" data-lovdata-URL="LTI/forskrift/2016-10-14-1211/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juli 2014 nr. 1019 om redningsredskaper på skip gjøres følgende endringer:</article> <article class="defaultP" margin-top="true">§ 1 bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">lektere som på grunn av sin operasjon har personell om bord utover operasjoner knyttet til fortøyning eller klargjøring til slep.</article></article></li></ul></article> <article class="defaultP" margin-top="true">§ 5 første ledd første kolon skal lyde:</article><article class="legalP" id="kapittel-1-ledd-2">Skip sertifisert for 12 eller færre passasjerer skal i stedet for å oppfylle kravene til antall redningsredskaper i SOLAS kapittel III, minst ha om bord følgende antall redningsredskaper:</article> <article class="defaultP" margin-top="true">§ 5 første ledd ny bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">et toveis, bærbart VHF-radiotelefoniapparat.</article></article></li></ul></article> <article class="defaultP" margin-top="true">Ny § 5a skal lyde:</article><article class="futureLegalArticle" data-name="§5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Redningsredskaper på lasteskip med største lengde under 8 meter</span></span><article class="legalP" id="kapittel-1-foreslåttparagraf-1-ledd-1">Lasteskip med største lengde under 8 meter skal i stedet for å oppfylle kravene til antall redningsredskaper i SOLAS kapittel III, minst ha om bord følgende antall redningsredskaper:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">redningsvest til alle om bord</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">seks håndbluss</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">en livbøye med redningsline på minst 30 meter</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">dødmannsknapp, som i tilfelle kantring eller fører faller over bord stopper fremdriften på skipet</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">en innretning som gjør det mulig å plukke opp en hjelpeløs person fra vannet</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">et toveis, bærbart VHF-radiotelefoniapparat.</article></article></li></ul></article></article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-3">Lasteskip med største lengde 8 meter eller mer, men med bruttotonnasje under 500, og lektere skal i stedet for å oppfylle kravene til antall redningsredskaper i SOLAS kapittel III, minst ha om bord følgende antall redningsredskaper: <table><thead><tr><th data-text-align="left" data-vertical-align="top"><i>Utstyr</i></th><th data-text-align="left" data-vertical-align="top"><i>Bruttotonnasje og lengdeparametre</i></th><th data-text-align="left" data-vertical-align="top"><i>Lasteskip i fartsområde 1 og 2</i></th><th data-text-align="left" data-vertical-align="top"><i>Lasteskip i fartsområde 3 til liten kystfart</i></th><th data-text-align="left" data-vertical-align="top"><i>Lasteskip i utenriksfart</i></th><th data-text-align="left" data-vertical-align="top"><i>Lektere</i></th></tr></thead><tbody><tr><td data-text-align="left" data-vertical-align="top">Redningsfarkoster</td><td data-text-align="left" data-vertical-align="top" /><td data-text-align="left" data-vertical-align="top">2 x plass til det totale antallet personer om bord, jf. § 8 femte ledd.</td><td colspan="2" data-text-align="left" data-vertical-align="top">2 x plass til det totale antallet personer om bord</td><td data-text-align="left" data-vertical-align="top">1 x plass til det totale antallet personer om bord jf. § 8</td></tr><tr><td data-text-align="left" data-vertical-align="top">Redningsdrakter</td><td data-text-align="left" data-vertical-align="top" /><td colspan="4" data-text-align="left" data-vertical-align="top">1 x det totale antallet personer om bord</td></tr><tr><td data-text-align="left" data-vertical-align="top">Redningsvester</td><td data-text-align="left" data-vertical-align="top" /><td colspan="4" data-text-align="left" data-vertical-align="top">1,5 x det totale antallet personer om bord</td></tr><tr><td data-text-align="left" data-vertical-align="top">Redningsvester for barn</td><td data-text-align="left" data-vertical-align="top" /><td colspan="3" data-text-align="left" data-vertical-align="top">alle barn om bord (jf. § 12 andre ledd)</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Livbøyer</td><td data-text-align="left" data-vertical-align="top">skip &lt; 15 meter største lengde</td><td colspan="4" data-text-align="center" data-vertical-align="top">2</td></tr><tr><td data-text-align="left" data-vertical-align="top" /><td data-text-align="left" data-vertical-align="top">skip &lt; 300BT ≥ 15 meter største lengde</td><td colspan="4" data-text-align="center" data-vertical-align="top">3</td></tr><tr><td data-text-align="left" data-vertical-align="top" /><td data-text-align="left" data-vertical-align="top">300BT ≤ skip &lt; 500BT</td><td colspan="4" data-text-align="center" data-vertical-align="top">5</td></tr><tr><td data-text-align="left" data-vertical-align="top">MOB-båt</td><td data-text-align="left" data-vertical-align="top">300BT ≤ skip &lt; 500BT eller lengde (L) 30 meter eller over</td><td colspan="3" data-text-align="center" data-vertical-align="top">1</td><td data-text-align="left" data-vertical-align="top">Se § 9</td></tr><tr><td data-text-align="left" data-vertical-align="top">Linekastende apparat</td><td data-text-align="left" data-vertical-align="top">skip &lt; 15 meter største lengde</td><td data-text-align="left" data-vertical-align="top" /><td colspan="2" data-text-align="left" data-vertical-align="top">To prosjektiler med to liner</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">15 meter største lengde ≤ skip &lt; 100BT</td><td data-text-align="left" data-vertical-align="top" /><td colspan="2" data-text-align="left" data-vertical-align="top">Fire prosjektiler med fire liner, jf. SOLAS III/18</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">100BT ≤ skip &lt; 500BT</td><td colspan="3" data-text-align="left" data-vertical-align="top">Fire prosjektiler med fire liner, jf. SOLAS III/18</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Fallskjermlys (nødraketter)</td><td data-text-align="left" data-vertical-align="top" /><td data-text-align="center" data-vertical-align="top">3</td><td colspan="2" data-text-align="center" data-vertical-align="top">6</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Håndbluss</td><td data-text-align="left" data-vertical-align="top" /><td data-text-align="center" data-vertical-align="top">3</td><td colspan="2" data-text-align="center" data-vertical-align="top">6</td><td data-text-align="left" data-vertical-align="top" /></tr><tr><td data-text-align="left" data-vertical-align="top">SARD</td><td data-text-align="left" data-vertical-align="top">skip &lt; 100BT</td><td data-text-align="center" data-vertical-align="top" /><td colspan="2" data-text-align="center" data-vertical-align="top">1</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">100BT ≤ skip &lt; 500BT</td><td colspan="3" data-text-align="center" data-vertical-align="top">1</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Toveis håndholdt VHF</td><td data-text-align="left" data-vertical-align="top">skip &lt; 500BT</td><td colspan="3" data-text-align="center" data-vertical-align="top">2</td><td data-text-align="left" data-vertical-align="top" /></tr></tbody></table></article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-4">Passasjerskip i innenriksfart skal i stedet for å oppfylle kravene til antall redningsredskaper i SOLAS kapittel III, minst ha om bord følgende antall redningsredskaper: <table><thead><tr><th data-text-align="left" data-vertical-align="top"><i>Utstyr</i></th><th data-text-align="left" data-vertical-align="top"><i>Meter</i></th><th colspan="2" data-text-align="left" data-vertical-align="top"><i>Passasjerskip i fartsområde 2 og mindre</i></th><th colspan="2" data-text-align="left" data-vertical-align="top"><i>Passasjerskip i fartsområde 3, 4 og liten kystfart</i></th></tr></thead><tbody><tr><td data-text-align="left" data-vertical-align="top">Antall personer ombord (N)</td><td data-text-align="left" data-vertical-align="top" /><td data-text-align="left" data-vertical-align="top">skip &lt; 250</td><td data-text-align="left" data-vertical-align="top">250 ≤ skip</td><td data-text-align="left" data-vertical-align="top">skip &lt; 250</td><td data-text-align="left" data-vertical-align="top">250 ≤ skip</td></tr><tr><td data-text-align="left" data-vertical-align="top">Redningsfarkoster</td><td data-text-align="left" data-vertical-align="top" /><td colspan="4" data-text-align="left" data-vertical-align="top">1,1 x N</td></tr><tr><td data-text-align="left" data-vertical-align="top">MOB-båt: skip med lengde (L)</td><td data-text-align="left" data-vertical-align="top">≥24</td><td colspan="4" data-text-align="left" data-vertical-align="top">1</td></tr><tr><td data-text-align="left" data-vertical-align="top">(MES) Marine evakueringssystem</td><td data-text-align="left" data-vertical-align="top" /><td colspan="4" data-text-align="left" data-vertical-align="top">Jf. § 10</td></tr><tr><td data-text-align="left" data-vertical-align="top">Redningsdrakter eller beskyttelsesdrakt</td><td data-text-align="left" data-vertical-align="top" /><td colspan="4" data-text-align="left" data-vertical-align="top">Jf. § 12</td></tr><tr><td data-text-align="left" data-vertical-align="top">Termisk redningsvest eller termisk drakt kombinert med redningsvest</td><td data-text-align="left" data-vertical-align="top" /><td colspan="4" data-text-align="left" data-vertical-align="top">1,05 N</td></tr><tr><td data-text-align="left" data-vertical-align="top">Termisk redningsvest eller termisk drakt kombinert med redningsvest for barn</td><td data-text-align="left" data-vertical-align="top" /><td colspan="4" data-text-align="left" data-vertical-align="top">0,1 x ombordværende passasjerer eller det større antallet redningsvester som kreves for det faktiske antallet barn jf. § 12 andre ledd</td></tr><tr><td data-text-align="left" data-vertical-align="top">Termisk redningsvest eller termisk drakt kombinert med redningsvest for spedbarn</td><td data-text-align="left" data-vertical-align="top" /><td colspan="4" data-text-align="left" data-vertical-align="top">0,025 x ombordværende passasjerer jf. § 12 andre ledd</td></tr><tr><td data-text-align="left" data-vertical-align="top">Livbøyer: skip med største lengde:</td><td data-text-align="left" data-vertical-align="top">≥ 15</td><td data-text-align="left" data-vertical-align="top">4</td><td data-text-align="left" data-vertical-align="top">8</td><td data-text-align="left" data-vertical-align="top">4</td><td data-text-align="left" data-vertical-align="top">8</td></tr><tr><td data-text-align="left" data-vertical-align="top" /><td data-text-align="left" data-vertical-align="top">&lt; 15</td><td colspan="4" data-text-align="left" data-vertical-align="top">2</td></tr><tr><td data-text-align="left" data-vertical-align="top">Linekastende apparat – gjelder for skip med fartsområde 4 og liten kystfart.</td><td data-text-align="left" data-vertical-align="top" /><td colspan="2" data-text-align="left" data-vertical-align="top">–</td><td colspan="2" data-text-align="left" data-vertical-align="top">Fire prosjektiler med fire liner, jf. SOLAS III/18</td></tr><tr><td data-text-align="left" data-vertical-align="top">Fallskjermlys (nødraketter)</td><td data-text-align="left" data-vertical-align="top" /><td colspan="2" data-text-align="left" data-vertical-align="top">3</td><td colspan="2" data-text-align="left" data-vertical-align="top">12</td></tr><tr><td data-text-align="left" data-vertical-align="top">SARD – gjelder for skip med fartsområde 2 og større</td><td data-text-align="left" data-vertical-align="top" /><td colspan="4" data-text-align="left" data-vertical-align="top">1</td></tr><tr><td data-text-align="left" data-vertical-align="top">Toveis håndholdt VHF – gjelder for skip med fartsområde 1 og større</td><td data-text-align="left" data-vertical-align="top" /><td data-text-align="left" data-vertical-align="top">2</td><td data-text-align="left" data-vertical-align="top">3</td><td data-text-align="left" data-vertical-align="top">2</td><td data-text-align="left" data-vertical-align="top">3</td></tr></tbody></table></article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-5">Passasjerskip i utenriksfart uansett byggeår skal føre redningsfarkoster i samsvar med kravene i SOLAS regel III/21.</article> <article class="defaultP" margin-top="true">§ 8 sjuende ledd skal lyde:</article><article class="legalP" id="kapittel-1-ledd-6">Lasteskip med største lengde mellom 8 og 15 meter, som går i innenriksfart og som ikke har flere enn tre personer om bord, kan ha redningsflåter uten rattmerke når hver redningsflåte er<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">beregnet for minst fire personer</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">produsert etter ISO-standard 9650-1 (Group A)</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">plassert i samsvar med produsentens anbefalinger, men ikke mer enn seks meter over vannlinjen i minst gunstige lastetilstand</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">arrangert med friflyt-arrangement i samsvar med LSA-kodens (Res.MSC.48(66) og MSC.81(70)) regel 4.1.6</article></article></li><li data-li-identifier="e)" data-name="e)"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">i samsvar med LSA-kodens krav til oppdrift for flåter som er stuet med et friflyt-arrangement.</article></article></li></ul></article> <article class="defaultP" margin-top="true">§ 8 sjuende ledd blir nytt åttende ledd som skal lyde:</article><article class="legalP" id="kapittel-1-ledd-7">Lektere i fartsområde 3 eller større, skal utstyres med minst en oppblåsbar redningsflåte med tilstrekkelig kapasitet til å ta opp alle om bord. Lektere i fartsområde 1 og 2 skal utstyres med en CE-merket motordrevet lettbåt som minst tilfredsstiller konstruksjonskategori C, eller en redningsflåte som kan oppta minst det totale antallet personer om bord. For lektere som fører brennbar flytende last, fastsetter Sjøfartsdirektoratet krav i hvert enkelt tilfelle, avhengig av lekterens bemanning, fartsområde, konstruksjon og operasjonelle forhold.</article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-1-ledd-8">På lasteskip og passasjerskip sertifisert for fartsområde 3 og mindre, kan MOB-båt regnes med i kapasiteten av redningsfarkoster, jf. § 6, § 7 og § 8 sjette ledd.</article> <article class="defaultP" margin-top="true">Ny § 9a skal lyde:</article><article class="futureLegalArticle" data-name="§9a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9a</span>. <span class="legalArticleTitle">Redningsstige og dødmannsknapp</span></span><article class="legalP" id="kapittel-1-foreslåttparagraf-2-ledd-1">Skip hvor bare en person har sitt arbeid om bord skal senest fra 1. januar 2017 ha fastmontert redningsstige med nederste trinn minst 300 mm under vannlinjen ved 10&#xa0;% ballastkondisjon. Redningsstigen skal være klar for øyeblikkelig bruk og dimensjonert for en statisk belastning på minimum 200 kg. Sammenrullbar redningsstige anses ikke som fast montert. Dersom den fastmonterte stigen er hengslet, skal stigen enkelt kunne utløses av person som ligger i vannet. Lasteskip hvor bare en person har sitt arbeid om bord, skal senest 1. januar 2017 ha dødmannsknapp i samsvar med § 5a bokstav d.</article></article> <article class="defaultP" margin-top="true">Ny § 10a skal lyde:</article><article class="futureLegalArticle" data-name="§10a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Unntak fra krav om landings- og evakueringsområder for helikopter</span></span><article class="legalP" id="kapittel-1-foreslåttparagraf-3-ledd-1">Ro-ro passasjerskip sertifisert for fartsområde 2 og mindre, unntas kravet i SOLAS III/28.</article></article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-9">På lasteskip med bruttotonnasje under 300, som skal ha mer enn en livbøye, skal det være minst en livbøye på hver side av skipet. En av livbøyene skal ha redningsline på minst 30 meter og en av de andre livbøyene skal være utstyrt med selvtennende røyksignal og selvtennende lys. Øvrige livbøyer skal være utstyrt med selvtennende lys, men uten line.</article><article class="legalP" id="kapittel-1-ledd-10">På lasteskip med største lengde 8 meter eller mer, men under 15 meter, og på passasjerskip med største lengde under 15 meter, skal det være en livbøye på hver side av skipet. Den ene livbøyen skal være utstyrt med flytende redningsline på minst 30 meter, og den andre med selvtennende lys og uten redningsline.</article> <article class="defaultP" margin-top="true">Nytt § 12 fjerde ledd skal lyde:</article><article class="legalP" id="kapittel-1-ledd-11">Alle passasjerskip skal ha redningsdrakt eller beskyttelsesdrakt til alle besetningsmedlemmer som har oppgaver knyttet til redningsfarkost eller marine evakueringssystemer. Drakten skal være av en type som har avtagbare hansker eller hansker som ikke er til hinder for å utføre nødvendig arbeide og betjene nødvendig utstyr i en nødssituasjon.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-10-14-1211/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 22. desember 2014 nr. 1893 om tilsyn og sertifikat for norske skip og flyttbare innretninger gjøres følgende endring:</article> <article class="defaultP" margin-top="true">I vedlegg I § 50 (5) endres ordet «sjakter» til «sjakler».</article></section><section class="section" data-name="kapIII" id="kapittel-3" data-lovdata-URL="LTI/forskrift/2016-10-14-1211/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 17. oktober 2016.</article></section></main></body></html>