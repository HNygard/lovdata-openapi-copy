<!DOCTYPE html><html lang="no"><head><title>Forskrift om endring i forskrift om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-21-761</dd><dt class="dokid">DokumentID</dt><dd class="dokid">LTI/forskrift/2016-06-21-761</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 9 s 1413</dd><dt class="dateInForce">I kraft fra</dt><dd class="dateInForce">2016-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-06-1357</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-3</li><li>lov/2005-06-17-62/§1-4</li><li>lov/2005-06-17-62/§1-6</li><li>lov/2005-06-17-62/§2-2</li><li>lov/2005-06-17-62/§3-1</li><li>lov/2005-06-17-62/§3-2</li><li>lov/2005-06-17-62/§4-1</li><li>lov/2005-06-17-62/§4-4</li><li>lov/2005-06-17-62/§4-5</li><li>lov/2005-06-17-62/§5-5</li></ul></dd><dt class="dateOfPublication">Kunngjort</dt><dd class="dateOfPublication">2016-06-23 15:00</dd><dt class="journalNumber">Journalnummer</dt><dd class="journalNumber">2016-0669</dd><dt class="titleShort">Korttittel</dt><dd class="titleShort">Endr. i forskrift om utførelse av arbeid</dd><dt class="title">Tittel</dt><dd class="title">Forskrift om endring i forskrift om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 21. juni 2016 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3 tredje ledd, § 1-4 første ledd, § 1-6, § 2-2, § 3-1 siste ledd, § 3-2 siste ledd, § 4-1 siste ledd, § 4-4 siste ledd, § 4-5 sjette og sjuende ledd og § 5-5. <br /><strong>EØS-henvisninger:</strong> EØS-avtalen vedlegg II kap. XV nr. 4 (direktiv 76/769/EØF endret ved direktiv 2003/53/EF og direktiv 1999/77/EF), vedlegg VII nr. 1 (direktiv 2005/36/EF endret ved direktiv 2006/100/EF, forordning (EF) nr. 1430/2007, forordning (EF) nr. 755/2008, forordning (EF) nr. 279/2009 og forordning (EU) nr. 213/2011), vedlegg XVIII nr. 5 (direktiv 2009/148/EF), nr. 9 (direktiv 89/654/EØF), nr. 10 (direktiv 2009/104/EF), nr. 11 (direktiv 89/656/EØF), nr. 12 (direktiv 90/269/EØF), nr. 13 (direktiv 90/270/EØF), nr. 14a (direktiv 2004/37/EF endret ved direktiv 2014/27/EU), nr. 15 (direktiv 2000/54/EF), nr. 16b (direktiv 92/57/EØF), nr. 16c (direktiv 92/58/EØF endret ved direktiv 2014/27/EU), nr. 16d (direktiv 92/85/EØF endret ved direktiv 2014/27/EU), nr. 16f (direktiv 92/104/EØF), nr. 16h (direktiv 98/24/EF endret ved direktiv 2014/27/EU), nr. 16ja (direktiv 2002/44/EF), nr. 16jb (direktiv 2003/10/EF), nr. 16je (direktiv 2006/25/EF) og nr. 16jg (direktiv 2010/32/EU).</dd><dt class="refid">RefID</dt><dd class="refid">forskrift/2016-06-21-761</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid)<ul class="tocSubUl"><li>I<ul class="tocSubUl"><li>§ 10-4. Krav til utstyrsspesifikk opplæring</li><li>§ 16 A-1. Risikovurdering av helsefare ved elektromagnetiske felt</li><li>§ 16 A-2. Vurdering og beregning eller måling av elektromagnetisk felt som grunnlag for risikovurderingen</li><li>§ 16 A-3. Opplæring der arbeidstaker kan utsettes for elektromagnetisk felt</li><li>§ 16 A-4. Informasjon om risiko i tilknytning til elektromagnetisk felt</li><li>§ 16 A-5. Tiltak mot eksponering for elektromagnetisk felt</li><li>§ 16 A-6. Særskilte tiltak mot eksponering for elektromagnetisk felt ved overskridelse av grenseverdiene</li><li>§ 16 A-7. Helseundersøkelse av arbeidstakere som utsettes for elektromagnetisk felt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-21-761" id="dokument"><h1>Forskrift om endring i forskrift om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid)</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-21-761/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. desember 2011 nr. 1357 om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid) gjøres følgende endringer:</article> <article class="defaultP" margin-top="true">§ 1-4 nytt nr. 14 skal lyde:<ul class="defaultList"><li data-li-identifier="14)" data-name="14)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>elektromagnetisk felt:</i> statisk elektrisk, statisk magnetisk og tidsvarierende elektrisk, magnetisk og elektromagnetisk felt med frekvenser opp til 300 GHz,</article></article></li></ul></article> <article class="defaultP" margin-top="true">§ 1-4 nåværende nr. 14 til nr. 48 blir nr. 15 til nr. 49.</article> <article class="defaultP" margin-top="true">§ 1-4 nr. 24 skal lyde:<ul class="defaultList"><li data-li-identifier="24)" data-name="24)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>ioniserende stråling:</i> røntgenstråling, partikkelstråling, eller stråling fra radioaktivt stoff i bølgelengdeområde 0,01–10 nm,</article></article></li></ul></article> <article class="defaultP" margin-top="true">§ 1-4 nr. 29 skal lyde:<ul class="defaultList"><li data-li-identifier="29)" data-name="29)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>kunstig optisk stråling:</i> elektromagnetisk stråling i bølgelengdeområdet 100 nm–1 mm som ikke emitteres fra solen. Det optiske strålingsspekteret inndeles i ultrafiolett stråling, synlig stråling (lys) og infrarød stråling,<br /><i>Ultrafiolett stråling:</i> optisk stråling i bølgelengdeområde 100 nm–400 nm. Området oppdeles videre i UVA (315–400 nm), UVB (280–315 nm) og UVC (100–280 nm),<br /><i>Synlig stråling:</i> optisk stråling i bølgelengdeområde 380 nm–780 nm,<br /><i>Infrarød stråling:</i> optisk stråling i bølgelengdeområde 780 nm–1 mm. Området deles videre i IR-A (780–1400 nm), IR-B (1400–3000 nm) og IR-C (3000nm–1mm),</article></article></li></ul></article> <article class="defaultP" margin-top="true">§ 6-7 andre ledd skal lyde:</article><article class="legalP" id="kapittel-1-ledd-2">Arbeidstaker som kommer i direkte kontakt med avløpsvann eller slam, skal bruke vanntette overtrekksklær, støvler og hansker.</article> <article class="defaultP" margin-top="true">Ny § 10-4 skal lyde:</article><article class="futureLegalArticle" data-name="§10-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-4</span>. <span class="legalArticleTitle">Krav til utstyrsspesifikk opplæring</span></span><article class="legalP" id="kapittel-1-foreslåttparagraf-1-ledd-1">Arbeidsgiver skal sørge for at arbeidstaker får nødvendig opplæring på det spesifikke arbeidsutstyret vedkommende skal bruke. Opplæringen skal tilpasses arbeidsutstyrets art og sikre at arbeidstakeren kan bruke arbeidsutstyret på en forsvarlig måte. Det skal dokumenteres skriftlig hvilket arbeidsutstyr det er gitt opplæring på, hvem som har gitt opplæringen og hvem som har fått opplæring.</article></article> <article class="defaultP" margin-top="true">Nåværende § 10-4 til § 10-22 blir § 10-5 til § 10-23.</article> <article class="defaultP" margin-top="true">§ 14-2 andre ledd skal lyde:</article><article class="legalP" id="kapittel-1-ledd-3">Måling av hånd- og armvibrasjoner skal gjøres i samsvar med NS-EN-ISO-5349-2. Målingene skal gjøres for hver hånd dersom utstyret må holdes med begge hender.</article> <article class="defaultP" margin-top="true">Nytt kapittel 16 A skal lyde:</article><span class="futuretitle" id="kapittel-1-foreslåttittel-1">Kapittel 16 A. Elektromagnetisk felt</span><article class="futureLegalArticle" data-name="§16A-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16 A-1</span>. <span class="legalArticleTitle">Risikovurdering av helsefare ved elektromagnetiske felt</span></span><article class="legalP" id="kapittel-1-foreslåttparagraf-2-ledd-1">Arbeidsgiver skal kartlegge og dokumentere i hvilken utstrekning arbeidstakerne utsettes for elektromagnetisk felt og vurdere enhver risiko for deres helse og sikkerhet forbundet med elektromagnetisk felt. Vurdering og beregning eller måling av eksponering skal inngå som del av risikovurderingen.</article><article class="legalP" id="kapittel-1-foreslåttparagraf-2-ledd-2">Risikovurderingen skal særlig ta hensyn til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">nivå, bølgelengdeområde og eksponeringstid i forbindelse med elektromagnetisk felt,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">tiltaks- og grenseverdiene for eksponering gitt i forskrift om tiltaks- og grenseverdier § 4-3,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">informasjon fra produsenter av elektromagnetiske strålekilder og tilhørende arbeidsutstyr,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">virkninger på helsen og sikkerheten til arbeidstakere som tilhører særlig følsomme risikogrupper,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">enhver direkte biofysisk effekt,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-2-punkt-6"><article class="legalP" id="kapittel-1-foreslåttparagraf-2-ledd-2-punkt-6-ledd-1">indirekte virkninger,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-2-punkt-7"><article class="legalP" id="kapittel-1-foreslåttparagraf-2-ledd-2-punkt-7-ledd-1">tilgjengeligheten av alternativt utstyr som er konstruert for å redusere eksponeringsnivået for elektromagnetisk felt,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-ledd-2-punkt-8"><article class="legalP" id="kapittel-1-foreslåttparagraf-2-ledd-2-punkt-8-ledd-1">relevant informasjon fra helseundersøkelser og annen offentlig tilgjengelig informasjon,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-2-ledd-2-punkt-9"><article class="legalP" id="kapittel-1-foreslåttparagraf-2-ledd-2-punkt-9-ledd-1">eksponering for elektromagnetisk felt fra flere kilder og,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-2-ledd-2-punkt-10"><article class="legalP" id="kapittel-1-foreslåttparagraf-2-ledd-2-punkt-10-ledd-1">sameksponering for felter med flere frekvenser.</article></article></li></ul></article></article><article class="futureLegalArticle" data-name="§16A-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 16 A-2</span>. <span class="legalArticleTitle">Vurdering og beregning eller måling av elektromagnetisk felt som grunnlag for risikovurderingen</span></span><article class="legalP" id="kapittel-1-foreslåttparagraf-3-ledd-1">Arbeidsgiver skal vurdere og om nødvendig måle eller beregne nivåene av elektromagnetisk felt som arbeidstakerne kan utsettes for.</article><article class="legalP" id="kapittel-1-foreslåttparagraf-3-ledd-2">Vurderingen og beregningen eller målingen skal planlegges og utføres av personell med relevant kompetanse og gjentas med passende intervall. Ny vurdering skal gjøres ved endringer som påvirker eksponeringen av de ansatte, om nødvendig må nye beregninger eller målinger utføres.</article></article><article class="futureLegalArticle" data-name="§16A-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 16 A-3</span>. <span class="legalArticleTitle">Opplæring der arbeidstaker kan utsettes for elektromagnetisk felt</span></span><article class="legalP" id="kapittel-1-foreslåttparagraf-4-ledd-1">Arbeidsgiver skal sørge for at arbeidstakere som kan utsettes for elektromagnetisk felt, og verneombudet får opplæring om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">sikre arbeidsrutiner og arbeidsmetoder som reduserer risikoen for eksponering</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">riktig bruk av hensiktsmessig personlig verneutstyr.</article></article></li></ul></article></article><article class="futureLegalArticle" data-name="§16A-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 16 A-4</span>. <span class="legalArticleTitle">Informasjon om risiko i tilknytning til elektromagnetisk felt</span></span><article class="legalP" id="kapittel-1-foreslåttparagraf-5-ledd-1">Arbeidsgiver skal sørge for at arbeidstakerne og verneombudet får løpende informasjon om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">risikovurderingen som er foretatt og de tiltak som er iverksatt</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">tiltaks- og grenseverdiene for eksponering</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">vurdering, beregning og måling etter § 16 A-2</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">hvordan helseskadelige virkninger av eksponering oppdages og rapporteres</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">under hvilke vilkår arbeidstakerne har rett til helseundersøkelse og formålet med undersøkelsen</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">mulig helsefare som elektromagnetisk felt kan medføre</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">muligheten for forbigående symptomer og fornemmelser knyttet til virkninger i nervesystemet</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-5-ledd-1-punkt-8"><article class="legalP" id="kapittel-1-foreslåttparagraf-5-ledd-1-punkt-8-ledd-1">arbeidstakere som er utsatt for særlig risiko.</article></article></li></ul></article></article><article class="futureLegalArticle" data-name="§16A-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 16 A-5</span>. <span class="legalArticleTitle">Tiltak mot eksponering for elektromagnetisk felt</span></span><article class="legalP" id="kapittel-1-foreslåttparagraf-6-ledd-1">Arbeidsgiver skal iverksette nødvendige tiltak på bakgrunn av de helse- og sikkerhetsrisikoer som fremkommer av risikovurderingen. Arbeidsgiver skal sørge for at risiko som er forårsaket av elektromagnetisk felt fjernes eller reduseres til et lavest mulig nivå.</article><article class="legalP" id="kapittel-1-foreslåttparagraf-6-ledd-2">For å redusere eksponering skal det på bakgrunn av utarbeidet risikovurdering lages en handlingsplan som inneholder tekniske og organisatoriske tiltak. Det skal særlig tas hensyn til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">alternative arbeidsmetoder,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">valg av hensiktsmessig arbeidsutstyr som gir minst mulig elektromagnetisk stråling,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">tekniske innretninger som reduserer elektromagnetisk stråling, innbefattet bruk av avskjerming, innbygging eller lignende,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1">systematisk vedlikehold av arbeidsutstyr, arbeidsplassen og arbeidslokaler,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-6-ledd-2-punkt-5"><article class="legalP" id="kapittel-1-foreslåttparagraf-6-ledd-2-punkt-5-ledd-1">utforming og tilrettelegging av arbeidsplasser og arbeidslokalene,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-6-ledd-2-punkt-6"><article class="legalP" id="kapittel-1-foreslåttparagraf-6-ledd-2-punkt-6-ledd-1">begrensning av eksponeringstid,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-6-ledd-2-punkt-7"><article class="legalP" id="kapittel-1-foreslåttparagraf-6-ledd-2-punkt-7-ledd-1">tilgjengelighet av hensiktsmessig personlig verneutstyr,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-6-ledd-2-punkt-8"><article class="legalP" id="kapittel-1-foreslåttparagraf-6-ledd-2-punkt-8-ledd-1">bruksanvisninger fra produsenter av utstyr,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-6-ledd-2-punkt-9"><article class="legalP" id="kapittel-1-foreslåttparagraf-6-ledd-2-punkt-9-ledd-1">passende avgrensnings- og adgangstiltak,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-6-ledd-2-punkt-10"><article class="legalP" id="kapittel-1-foreslåttparagraf-6-ledd-2-punkt-10-ledd-1">prosedyrer for å håndtere gnistutladninger og kontaktstrømmer gjennom tekniske hjelpemidler og opplæring av arbeidstakere,</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-6-ledd-2-punkt-11"><article class="legalP" id="kapittel-1-foreslåttparagraf-6-ledd-2-punkt-11-ledd-1">spesielle tiltak rettet mot arbeidstakere som tilhører følsomme risikogrupper, og</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-6-ledd-2-punkt-12"><article class="legalP" id="kapittel-1-foreslåttparagraf-6-ledd-2-punkt-12-ledd-1">gjennomføring av helseundersøkelser i henhold til § 16 A-7.</article></article></li></ul></article><article class="legalP" id="kapittel-1-foreslåttparagraf-6-ledd-3">Arbeidsgiver skal tilpasse tiltakene for arbeidstakere som i særlig grad kan være utsatt for ulykkes- og helsefare.</article></article><article class="futureLegalArticle" data-name="§16A-6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 16 A-6</span>. <span class="legalArticleTitle">Særskilte tiltak mot eksponering for elektromagnetisk felt ved overskridelse av grenseverdiene</span></span><article class="legalP" id="kapittel-1-foreslåttparagraf-7-ledd-1">Dersom risikovurderingen viser at grenseverdiene for eksponering overskrides, skal arbeidsgiver straks sette i verk tiltak som bringer eksponeringsnivået under grenseverdiene. For å unngå fremtidige overskridelser av grenseverdiene skal arbeidsgiver kartlegge årsakene til at grenseverdiene er overskredet.</article></article><article class="futureLegalArticle" data-name="§16A-7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 16 A-7</span>. <span class="legalArticleTitle">Helseundersøkelse av arbeidstakere som utsettes for elektromagnetisk felt</span></span><article class="legalP" id="kapittel-1-foreslåttparagraf-8-ledd-1">Arbeidsgiveren skal sørge for at arbeidstakerne får tilbud om egnet helseundersøkelse dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">eksponering for elektromagnetisk felt overskrider grenseverdiene i forskrift om tiltaks- og grenseverdier § 4-3, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">arbeidstakerne har en kjent sykdom som skyldes eksponering for elektromagnetisk felt.</article></article></li></ul></article><article class="legalP" id="kapittel-1-foreslåttparagraf-8-ledd-2">Arbeidsgiver skal sørge for at risikovurderingen er tilgjengelig for den som utfører helseundersøkelsen.</article><article class="legalP" id="kapittel-1-foreslåttparagraf-8-ledd-3">Arbeidstakeren skal informeres om resultatet av helseundersøkelsen.</article></article> <article class="defaultP" margin-top="true">§ 17-2 tredje ledd bokstav a), b) og e) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-3-punkt-1"><article class="legalP" id="kapittel-1-foreslåttparagraf-8-ledd-3-punkt-1-ledd-1">forståelse av planer for montering, demontering eller endringer av den aktuelle stillastypen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-3-punkt-2"><article class="legalP" id="kapittel-1-foreslåttparagraf-8-ledd-3-punkt-2-ledd-1">sikkerhet ved montering, demontering eller endringer av den aktuelle stillastypen,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-8-ledd-3-punkt-3"><article class="legalP" id="kapittel-1-foreslåttparagraf-8-ledd-3-punkt-3-ledd-1">sikkerhetstiltak i tilfelle væromslag som kan virke negativt inn på sikkerheten til den aktuelle stillastypen,</article></article></li></ul></article> <article class="defaultP" margin-top="true">§ 17-4 andre ledd bokstav a) og c) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-3-punkt-4"><article class="legalP" id="kapittel-1-foreslåttparagraf-8-ledd-3-punkt-4-ledd-1">helse- og sikkerhetsmessig forsvarlig montering av stillaskonstruksjoner, hvor det inngår elementer som krever en særskilt styrke- og stabilitetsberegning,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-3-punkt-5"><article class="legalP" id="kapittel-1-foreslåttparagraf-8-ledd-3-punkt-5-ledd-1">øvelse i forsvarlig montering, demontering og endring av stillaskonstruksjoner, både med hensyn til egen helse og sikkerhet under arbeidet og de etterfølgende brukernes helse og sikkerhet.</article></article></li></ul></article> <article class="defaultP" margin-top="true">§ 31-1 første ledd bokstav b) skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-3-punkt-6"><article class="legalP" id="kapittel-1-foreslåttparagraf-8-ledd-3-punkt-6-ledd-1">arbeidstakere som er eller kan bli eksponert for stoffer, stoffblandinger eller prosesser i følgende liste: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-3-punkt-6-ledd-1-punkt-1"><article class="legalP" id="kapittel-1-foreslåttparagraf-8-ledd-3-punkt-6-ledd-1-punkt-1-ledd-1">arbeid som innebærer fremstilling av auramin,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-3-punkt-6-ledd-1-punkt-2"><article class="legalP" id="kapittel-1-foreslåttparagraf-8-ledd-3-punkt-6-ledd-1-punkt-2-ledd-1">arbeid som innebærer eksponering for polysykliske aromatiske hydrokarboner (PAH) som forekommer i sot, tjære eller bek,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-3-punkt-6-ledd-1-punkt-3"><article class="legalP" id="kapittel-1-foreslåttparagraf-8-ledd-3-punkt-6-ledd-1-punkt-3-ledd-1">arbeid som innebærer eksponering for støv, røyk eller tåke som utvikles under røsting og elektrolytisk raffinering av nikkelråstein,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-3-punkt-6-ledd-1-punkt-4"><article class="legalP" id="kapittel-1-foreslåttparagraf-8-ledd-3-punkt-6-ledd-1-punkt-4-ledd-1">arbeid som innebærer fremstilling av 2-propanol ved sterkt sur prosess,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-3-punkt-6-ledd-1-punkt-5"><article class="legalP" id="kapittel-1-foreslåttparagraf-8-ledd-3-punkt-6-ledd-1-punkt-5-ledd-1">arbeid som medfører eksponering for støv fra harde tresorter,</article></article></li></ul>samt stoffer eller stoffblandinger som frigjøres i disse prosessene.</article></article></li></ul></article> <article class="defaultP" margin-top="true">§ 31-2 andre ledd første punktum skal lyde:</article><article class="legalP" id="kapittel-1-ledd-4">Registeret skal inneholde opplysninger om navn, fødselsnummer, stilling, dato for tilsetting, arbeidets art og varighet, samt den eksponeringen arbeidstakerne utsettes for.</article> <article class="defaultP" margin-top="true">§ 31-3 første ledd andre punktum skal lyde:</article><article class="legalP" id="kapittel-1-ledd-5">Registeret skal inneholde opplysninger om navn, fødselsnummer og den type arbeid som er utført og om mulig den biologiske faktor arbeidstakerne har vært eksponert for.</article> <article class="defaultP" margin-top="true">§ 31-4 første ledd skal lyde:</article><article class="legalP" id="kapittel-1-ledd-6">Arbeidsgiveren skal føre register over arbeidstakere som arbeider med ioniserende stråling med opplysninger om navn, adresse, fødselsnummer, nåværende arbeid, tilsettingstid og individuelt målte stråledoser.</article> <article class="defaultP" margin-top="true">§ 31-5 andre ledd første punktum skal lyde:</article><article class="legalP" id="kapittel-1-ledd-7">Registeret skal inneholde opplysninger om navn, fødselsnummer, stilling, arbeidsplass, arbeidets art og eksponeringens art, grad og varighet.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-21-761/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2016.</article></section></main></body></html>