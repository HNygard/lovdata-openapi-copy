<!DOCTYPE html><html lang="no"><head><title>Forskrift om endring i forskrift om instruks for Norsk Naturskadepool mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-02-19-163</dd><dt class="dokid">DokumentID</dt><dd class="dokid">LTI/forskrift/2016-02-19-163</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 3 s 421</dd><dt class="dateInForce">I kraft fra</dt><dd class="dateInForce">2016-02-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-12-21-3420</li><li>forskrift/1990-12-21-1027</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-70/§4</li><li>lov/1989-06-16-65/§13</li></ul></dd><dt class="dateOfPublication">Kunngjort</dt><dd class="dateOfPublication">2016-02-19 15:10</dd><dt class="journalNumber">Journalnummer</dt><dd class="journalNumber">2016-0153</dd><dt class="titleShort">Korttittel</dt><dd class="titleShort">Endr. i forskrift om instruks for Norsk Naturskadepool mv.</dd><dt class="title">Tittel</dt><dd class="title">Forskrift om endring i forskrift om instruks for Norsk Naturskadepool mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 19. februar 2016 med hjemmel i lov 16. juni 1989 nr. 70 om naturskadeforsikring § 4 tredje ledd og lov 16. juni 1989 nr. 65 om yrkesskadeforsikring § 13 annet ledd. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2016-02-19-163</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om instruks for Norsk Naturskadepool mv.<ul class="tocSubUl"><li>I</li><li>II<ul class="tocSubUl"><li>§ 1-3. Folketrygdens grunnbeløp</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2016-02-19-163" id="dokument"><h1>Forskrift om endring i forskrift om instruks for Norsk Naturskadepool mv.</h1><section class="section" data-name="kapI" id="kapittel-1" data-lovdata-URL="LTI/forskrift/2016-02-19-163/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1979 nr. 3420 om instruks for Norsk Naturskadepool gjøres følgende endringer:</article> <article class="defaultP" margin-top="true">§ 11 fjerde til sjette ledd skal lyde:</article><article class="legalP" id="kapittel-1-ledd-2">Overstiger den opptjente premie selskapets relative andel av erstatningsutbetalingene som skjer via NP og skadereserver for uoppgjorte skader, skal differansen avsettes som særskilt naturskadekapital i selskapet. Naturskadekapitalen tilhører selskapet og skal utelukkende anvendes til dekning av framtidige naturskader.</article><article class="legalP" id="kapittel-1-ledd-3">Overfører et selskap sin virksomhet i brannforsikring til et annet selskap, skal det overføre naturskadereserve og oppbygd naturskadekapital til det annet selskap.</article><article class="legalP" id="kapittel-1-ledd-4">Opphører selskapet, skal oppbygd naturskadekapital overføres vederlagsfritt til NP for fordeling blant deltakerne i henhold til utlikningsgrunnlaget i det året virksomheten opphører. Er selskapet insolvent, er NPs krav på naturskadekapitalen en etterprioritert fordring.</article> <article class="defaultP" margin-top="true">§ 11a tredje punktum skal lyde:</article><article class="legalP" id="kapittel-1-ledd-5">Selskapene skal avsette avgiftsmidlene til naturskadekapitalen som er opprettet i medhold av § 11 fjerde ledd.</article> <article class="defaultP" margin-top="true">§ 13 tredje ledd tredje punktum oppheves.</article> <article class="defaultP" margin-top="true">§ 16 første punktum skal lyde:</article><article class="legalP" id="kapittel-1-ledd-6">NPs forretningsfører er Finans Norge, som også har det daglige ansvar for skadeavrekningen.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-02-19-163/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 21. desember 1990 nr. 1027 om standardisert erstatning etter lov om yrkesskadeerstatning gjøres følgende endringer:</article> <article class="defaultP" margin-top="true">§ 1-2 første punktum skal lyde:</article><article class="legalP" id="kapittel-2-ledd-2">Skadelidte som ikke fyller vilkårene for ytelser ved yrkesskade etter folketrygdloven kapittel 13, kan kreve tilleggserstatning.</article> <article class="defaultP" margin-top="true">§ 1-3 skal lyde:</article><article class="futureLegalArticle" data-name="§1-3" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Folketrygdens grunnbeløp</span></span><article class="legalP" id="kapittel-2-foreslåttparagraf-1-ledd-1">Erstatningsberegningen etter forskriften kapittel 3, 4 og 6 skjer etter folketrygdens grunnbeløp (G) på oppgjørstidspunktet, jf. folketrygdloven § 1-4.</article></article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-2-ledd-3">Grunnlaget for beregningen av det framtidige inntektstapet er den pensjonsgivende inntekt, jf. folketrygdloven § 3-15, i året før skaden eller sykdommen ble konstatert. Det tas ikke hensyn til begrensning som nevnt i folketrygdloven § 3-13 fjerde ledd.</article></section><section class="section" data-name="kapIII" id="kapittel-3" data-lovdata-URL="LTI/forskrift/2016-02-19-163/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft straks.</article></section></main></body></html>