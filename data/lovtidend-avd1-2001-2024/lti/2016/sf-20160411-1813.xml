<!DOCTYPE html><html lang="no"><head><title>Tjenesteordning for fengselsprester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-11-1813</dd><dt class="dokid">DokumentID</dt><dd class="dokid">LTI/forskrift/2016-04-11-1813</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 19 s 3038</dd><dt class="dateInForce">I kraft fra</dt><dd class="dateInForce">Fra den tid Kirkerådet bestemmer.</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-11-20-1179</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§31</li></ul></dd><dt class="dateOfPublication">Kunngjort</dt><dd class="dateOfPublication">2016-12-29 16:35</dd><dt class="journalNumber">Journalnummer</dt><dd class="journalNumber">2016-1478</dd><dt class="titleShort">Korttittel</dt><dd class="titleShort">Tjenesteordning for fengselsprester</dd><dt class="title">Tittel</dt><dd class="title">Tjenesteordning for fengselsprester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 11. april 2016 med hjemmel i lov 7. juni 1996 nr. 31 om Den norske kirke (kirkeloven) § 31 fjerde ledd.</dd><dt class="refid">RefID</dt><dd class="refid">forskrift/2016-04-11-1813</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Tjenesteordning for fengselsprester<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li></ul></dd></dl></header><main class="documentBody" data-lovdata-URL="LTI/forskrift/2016-04-11-1813" id="dokument"><h1>Tjenesteordning for fengselsprester</h1><article class="legalArticle" data-lovdata-URL="LTI/forskrift/2016-04-11-1813/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Fengselspresten skal forvalte Ord og sakrament ved<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">å holde de gudstjenester i fengselet som biskopen forordner,</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">å utføre annet forkynnerarbeid i fengselet,</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">å forrette kirkelige handlinger for fengselets innsatte og deres nærmeste pårørende,</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">å utøve sjelesorg, gå med dødsbud, soknebud og også ellers besøke innsatte i fengselet.</article></article></li></ul></article><article class="legalP" id="paragraf-1-ledd-2">Presten skal også utføre andre gjøremål fastsatt ved bestemmelse av Kirkemøtet eller ved instruks for den enkelte stilling.</article><article class="legalP" id="paragraf-1-ledd-3">Presten skal forberede sine gjøremål og sette av nødvendig tid til studium og personlig fornyelse.</article></article><article class="legalArticle" data-lovdata-URL="LTI/forskrift/2016-04-11-1813/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Som fengselsprest kan tilsettes person som innehar de kvalifikasjoner som kreves for tilsetting som menighetsprest i Den norske kirke.</article><article class="legalP" id="paragraf-2-ledd-2">Fengselsprest tilsettes etter regler om tilsetting gitt i personalreglement for prester i Den norske kirke. Tilsetting skjer på de vilkår som gjelder generelt for prester tilsatt i Den norske kirke. For øvrig skjer tilsetting på vilkår som nevnt i utlysningen og med plikt til å rette seg etter denne tjenesteordning og instruks som er eller blir fastsatt.</article></article><article class="legalArticle" data-lovdata-URL="LTI/forskrift/2016-04-11-1813/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Person som tilsettes som fengselsprest uten tidligere å være ordinert, kan ikke tiltre stillingen før ordinasjon er skjedd etter forordnet liturgi.</article><article class="legalP" id="paragraf-3-ledd-2">Fengselspresten skal innsettes til tjenesten etter forordnet liturgi.</article></article><article class="legalArticle" data-lovdata-URL="LTI/forskrift/2016-04-11-1813/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Fengselspresten skal utføre sin tjeneste i samsvar med Den norske kirkes ordninger. Formaningen og løftet i ordinasjonsliturgien er bestemmende for presters tjeneste og livsførsel. Gudstjenester og kirkelige handlinger forrettes etter de fastsatte liturgier. Liturgier og ordninger kan bare fravikes når de selv hjemler det.</article></article><article class="legalArticle" data-lovdata-URL="LTI/forskrift/2016-04-11-1813/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Prosten er fengselsprestens nærmeste overordnede. I fengsler med mer enn en prest kan det i instruks fastsettes at en av prestene skal lede prestetjenesten og være den andre prestens nærmeste overordnede.</article></article><article class="legalArticle" data-lovdata-URL="LTI/forskrift/2016-04-11-1813/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Nærmere bestemmelser om tjenesteoppgaver for den enkelte fengselspreststilling kan fastsettes ved instruks av bispedømmerådet.</article><article class="legalP" id="paragraf-6-ledd-2">Før instruks blir fastsatt, skal foruten vedkommende prest også eventuelle andre prester i fengselet og fengselsdirektøren ha hatt anledning til å uttale seg. Vedkommende prest har plikt til på anmodning å levere arbeidsoppgaver med angivelse av den tid som medgår til de forskjellige kategorier av tjenester. Endelig forslag til instruks utferdiges av prosten.</article></article><article class="legalArticle" data-lovdata-URL="LTI/forskrift/2016-04-11-1813/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Når ikke annet følger av instruks, må en fengselsprest ikke uten samtykke fra vedkommende sokneprest eller biskop holde gudstjenester eller forrette kirkelige handlinger utenfor fengselet.</article></article><article class="legalArticle" data-lovdata-URL="LTI/forskrift/2016-04-11-1813/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Fengselspresten har taushetsplikt etter gjeldende regler.</article></article><article class="legalArticle" data-lovdata-URL="LTI/forskrift/2016-04-11-1813/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Fengselspresten lønnes etter Den norske kirkes lønnsregulativ og mottar andre godtgjøringer etter de regler som gjelder til enhver tid.</article></article><article class="legalArticle" data-lovdata-URL="LTI/forskrift/2016-04-11-1813/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">Fengselspresten må ikke drive privat næringsvirksomhet uten etter samtykke fra biskopen, og heller ikke inneha bistilling eller bierverv som kan hemme eller sinke det ordinære arbeid med mindre biskopen gir tillatelse til det. Bistilling eller bierverv må ikke være av en slik art at det kan bryte ned aktelse for prestetjenesten.</article></article><article class="legalArticle" data-lovdata-URL="LTI/forskrift/2016-04-11-1813/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">Fengselspresten har rett til ferie, fridager og tjenestefrihet etter gjeldende lov- og avtaleverk.</article></article><article class="legalArticle" data-lovdata-URL="LTI/forskrift/2016-04-11-1813/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-12-ledd-1">Fengselspresten må finne seg i endring i tjenesteordning og instruks.</article></article><article class="legalArticle" data-lovdata-URL="LTI/forskrift/2016-04-11-1813/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" id="paragraf-13-ledd-1">Tjenesteordningen trer i kraft fra den tid Kirkerådet bestemmer og erstatter tjenesteordning 20. november 1997 nr. 1179 for fengselsprester.</article></article></main></body></html>