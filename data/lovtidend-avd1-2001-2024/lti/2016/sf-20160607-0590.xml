<!DOCTYPE html><html lang="no"><head><title>Forskrift om endring i forskrift om regulering av fisket etter sild i Nordsjøen og Skagerrak i 2016</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-07-590</dd><dt class="dokid">DokumentID</dt><dd class="dokid">LTI/forskrift/2016-06-07-590</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1297.</dd><dt class="dateInForce">I kraft fra</dt><dd class="dateInForce">2016-06-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-18-1761</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2016-06-08 15:10</dd><dt class="journalNumber">Journalnummer</dt><dd class="journalNumber">2016-0512</dd><dt class="titleShort">Korttittel</dt><dd class="titleShort">Endr. i forskrift om sildefisket, 2016</dd><dt class="title">Tittel</dt><dd class="title">Forskrift om endring i forskrift om regulering av fisket etter sild i Nordsjøen og Skagerrak i 2016</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 7. juni 2016 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16, jf. delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2016-06-07-590</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av fisket etter sild i Nordsjøen og Skagerrak i 2016<ul class="tocSubUl"><li>I<ul class="tocSubUl"><li>§ 10. Forbud mot fiske med flytetrål i Skagerrak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-07-590" id="dokument"><h1>Forskrift om endring i forskrift om regulering av fisket etter sild i Nordsjøen og Skagerrak i 2016</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-07-590/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 2015 nr. 1761 om regulering av fisket etter sild i Nordsjøen og Skagerrak i 2016 gjøres følgende endring:</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Forbud mot fiske med flytetrål i Skagerrak</span></span><article class="legalP" id="kapittel-1-foreslåttparagraf-1-ledd-1">Det er forbudt å drive fiske etter sild med flytetrål i Skagerrak.</article><article class="legalP" id="kapittel-1-foreslåttparagraf-1-ledd-2">Fiskeridirektoratet region Sør kan gi dispensasjon fra forbudet i første ledd. Fartøy som får dispensasjon skal ha observatør om bord under fisket med flytetrål i Skagerrak.</article><article class="legalP" id="kapittel-1-foreslåttparagraf-1-ledd-3">For å få dispensasjon må Fiskeridirektoratet region Sør ha mottatt fartøyets påmelding til fiske med flytetrål i Skagerrak senest 24. juni 2016. Påmeldingen skal angi en epostadresse som Fiskeridirektoratets overvåkingstjeneste kan benytte i kommunikasjonen etter fjerde ledd. Etter påmeldingsfristens utløp rangerer Fiskeridirektoratet region Sør påmeldte fartøy etter loddtrekning.</article><article class="legalP" id="kapittel-1-foreslåttparagraf-1-ledd-4">Påmeldte fartøy som skal starte fisket etter sild med flytetrål i Skagerrak må kontakte Fiskeridirektoratets overvåkingstjeneste senest 48 timer før avgang for å få avklart om det fins andre fartøy som også skal starte fisket i det aktuelle tidsrommet. Fartøyet med best rangering kan tildeles ledig observatør.</article><article class="legalP" id="kapittel-1-foreslåttparagraf-1-ledd-5">Fartøy som har fått tildelt observatør rangeres nederst på listen ved senere ønske om prøvefiske i 2016.</article><article class="legalP" id="kapittel-1-foreslåttparagraf-1-ledd-6">Fiskeridirektoratet er klageinstans.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-07-590/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>