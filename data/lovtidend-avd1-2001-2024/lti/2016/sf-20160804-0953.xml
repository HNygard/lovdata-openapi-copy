<!DOCTYPE html><html lang="no"><head><title>Forskrift om endring i animaliekontrollforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-08-04-953</dd><dt class="dokid">DokumentID</dt><dd class="dokid">LTI/forskrift/2016-08-04-953</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 11 s 1749</dd><dt class="dateInForce">I kraft fra</dt><dd class="dateInForce">2016-08-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-22-1622</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§12</li><li>lov/2003-12-19-124/§16</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2016-08-05 13:50</dd><dt class="journalNumber">Journalnummer</dt><dd class="journalNumber">2016-0832</dd><dt class="titleShort">Korttittel</dt><dd class="titleShort">Endr. i animaliekontrollforskriften</dd><dt class="title">Tittel</dt><dd class="title">Forskrift om endring i animaliekontrollforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 4. august 2016 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 12 og § 16, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I del 1.1 nr. 12 og del 6.1 nr. 17 (forordning (EU) 2015/2285).</dd><dt class="refid">RefID</dt><dd class="refid">forskrift/2016-08-04-953</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i animaliekontrollforskriften<ul class="tocSubUl"><li>I</li><li>II</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2016-08-04-953" id="dokument"><h1>Forskrift om endring i animaliekontrollforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2016-08-04-953/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2008 nr. 1622 om særlige regler for gjennomføringen av offentlig kontroll av produkter av animalsk opprinnelse beregnet på konsum (animaliekontrollforskriften) gjøres følgende endringer:</article> <article class="defaultP" margin-top="true">I hjemmelsfeltets henvisning til EØS-avtalen tilføyes til slutt i parentesen under punktet i forordning (EF) nr. 854/2004:</article> <article class="defaultP" margin-top="true">og forordning (EU) 2015/2285)</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">EØS-avtalen vedlegg I kapittel I del 1.1 nr. 12 (forordning (EF) nr. 854/2004 endret ved forordning (EF) nr. 1663/2006, forordning (EF) nr. 1021/2008, forordning (EU) nr. 505/2010, forordning (EU) nr. 739/2011, forordning (EU) nr. 218/2014, forordning (EU) nr. 219/2014 og forordning (EU) 2015/2285) om særlige regler for gjennomføringen av offentlig kontroll av produkter av animalsk opprinnelse beregnet på konsum (animaliekontrollforordningen) gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-08-04-953/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks.</article></section><section class="section" id="kapittel-3" data-lovdata-URL="LTI/forskrift/2016-08-04-953/KAPITTEL_3"><h2>Forordninger</h2><article class="defaultP">Det gjøres endringer under avsnittet «Forordninger». I den konsoliderte versjonen av forordning (EF) nr. 854/2004 gjøres følgende endringer:</article> <article class="defaultP" margin-top="true">Innledningsteksten skal lyde:</article><article class="legalP" id="kapittel-3-ledd-1">Nedenfor gjengis til informasjon EØS-avtalen vedlegg I kapittel I del 1.1 nr. 12 (forordning (EF) nr. 854/2004 som endret ved forordning (EF) nr. 882/2004, forordning (EF) nr. 2074/2005, forordning (EF) nr. 2076/2005, forordning (EF) nr. 1663/2006, forordning (EF) nr. 1791/2006, forordning (EF) nr. 1021/2008, forordning (EU) nr. 505/2010, forordning (EU) nr. 739/2011, forordning (EU) nr. 517/2013, forordning (EU) nr. 218/2014, forordning (EU) nr. 219/2014, forordning (EU) nr. 633/2014 og forordning (EU) 2015/2285) med endringer og tillegg som følger av EØS-tilpasningen av rettsakten i samsvar i vedlegg I til EØS-avtalen.</article><article class="legalP" id="kapittel-3-ledd-2">Forordning (EF) nr. 854/2004 er konsolidert med endringer gjennomført ved forordning (EF) nr. 1663/2006, forordning (EF) nr. 1021/2008, forordning (EU) nr. 505/2010, forordning (EU) nr. 739/2011, forordning (EU) nr. 517/2013, forordning (EU) nr. 218/2014, forordning (EU) nr. 219/2014, forordning (EU) nr. 633/2014 og forordning (EU) 2015/2285).</article> <article class="defaultP" margin-top="true">I konsolideringsoversikten tilføyes følgende:</article> <article class="defaultP" margin-top="true">►<strong>M15</strong> Kommisjonsforordning (EU) 2015/2285 av 8. desember 2015</article> <article class="defaultP" margin-top="true">I forordning (EF) nr. 854/2004 gjøres følgende endringer:</article> <article class="defaultP" margin-top="true">I kapittel II i vedlegg II før del A tilføyes følgende setninger:</article> <article class="defaultP" margin-top="true">►<strong>M15</strong></article><article class="legalP" id="kapittel-3-ledd-3">Referansemetoden for analysen av <i>E. coli</i> er påvisnings- og MPN-prøven angitt i EN/ISO 16649-3. Alternative metoder kan benyttes dersom de er validert i forhold til denne referansemetoden i samsvar med kriteriene i EN/ISO 16140.<p class="leddfortsettelse">◄<strong>M15</strong></p></article> <article class="defaultP" margin-top="true">Følgende setninger i nr. 4 i del A utgår:</article> <article class="defaultP" margin-top="true">►<strong>M15</strong></article><article class="legalP" id="kapittel-3-ledd-4">Referansemetoden for denne analysen er MPN-prøven (mest sannsynlige tall) med fem rør og tre fortynninger som angitt i EN/ISO 16649-3. Alternative metoder kan benyttes dersom de er validert i forhold til denne referansemetoden i samsvar med kriteriene i EN/ISO 16140.<p class="leddfortsettelse">◄<strong>M15</strong></p></article> <article class="defaultP" margin-top="true">Følgende setninger i nr. 5 i del A utgår:</article> <article class="defaultP" margin-top="true">►<strong>M15</strong></article><article class="legalP" id="kapittel-3-ledd-5">Referansemetoden for denne analysen er MPN-prøven (mest sannsynlige tall) med fem rør og tre fortykninger som angitt i EN/ISO 16649-3. Alternative metoder kan benyttes dersom de er validert i forhold til denne referansemetoden i samsvar med kriteriene i EN/ISO 16140.<p class="leddfortsettelse">◄<strong>M15</strong></p></article> <article class="defaultP" margin-top="true">I del A i kapittel II skal nr. 2 og nr. 3 lyde:</article> <article class="defaultP" margin-top="true">►<strong>M15</strong><ul class="defaultList"><li data-li-identifier="2." data-name="2."><article class="listArticle" id="kapittel-3-ledd-5-punkt-1"><article class="legalP" id="kapittel-3-ledd-5-punkt-1-ledd-1">Vedkommende myndighet skal klassifisere de produksjonsområdene der det er tillatt å høste levende muslinger, i én av tre kategorier avhengig av det fekale forurensningsnivået. Dette kan, når det er hensiktsmessig, gjøres i samarbeid med den driftsansvarlige for næringsmiddelforetaket. For å klassifisere produksjonsområdene må vedkommende myndighet fastsette en undersøkelsesperiode der det skal tas prøver fra hvert produksjons- og gjenutleggingsområde for å fastsette samsvar med standardene nevnt i dette nummer og i nr. 3, 4 og 5.</article></article></li><li data-li-identifier="3." data-name="3."><article class="listArticle" id="kapittel-3-ledd-5-punkt-2"><article class="legalP" id="kapittel-3-ledd-5-punkt-2-ledd-1">Vedkommende myndighet kan klassifisere områder der det kan høstes levende muslinger til direkte konsum, som klasse A-områder. Levende muslinger fra disse områdene som bringes i omsetning, skal oppfylle helsestandardene fastsatt i avsnitt VII kapittel V i vedlegg III til forordning (EF) nr. 853/2004.</article><article class="legalP" id="kapittel-3-ledd-5-punkt-2-ledd-2">I undersøkelsesperioden skal 80&#xa0;% av prøvene fra levende muslinger fra disse områdene høyst inneholde 230 <i>E. coli</i> per 100 g kjøtt og kappevann. I de resterende 20&#xa0;% av prøvene skal grensen på 700 <i>E. coli</i> per 100 g kjøtt og kappevann ikke overskrides.</article><article class="legalP" id="kapittel-3-ledd-5-punkt-2-ledd-3">Ved evaluering av resultatene fra den fastsatte undersøkelsesperioden for opprettholdelse av et klasse A-område kan vedkommende myndighet, basert på en risikovurdering på grunnlag av en undersøkelse, beslutte å se bort fra et unormalt resultat som overskrider grenseverdien på 700 <i>E. coli</i> per 100 g kjøtt og kappevæske.</article></article></li></ul><p class="leddfortsettelse">◄<strong>M15</strong></p></article></section></main></body></html>