<!DOCTYPE html><html lang="no"><head><title>Forskrift om endring i forskrift om gjennomføring av nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-14-1512</dd><dt class="dokid">DokumentID</dt><dd class="dokid">LTI/forskrift/2016-12-14-1512</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 16 s 2619</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-19-1421</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1997-12-18-1408/§8</li><li>lov/1997-02-28-19/§3-15</li></ul></dd><dt class="dateOfPublication">Kunngjort</dt><dd class="dateOfPublication">2016-12-14 14:45</dd><dt class="journalNumber">Journalnummer</dt><dd class="journalNumber">2016-1207</dd><dt class="titleShort">Korttittel</dt><dd class="titleShort">Endr. i forskrift om nedsettelse av pensjonsgivende inntekt</dd><dt class="title">Tittel</dt><dd class="title">Forskrift om endring i forskrift om gjennomføring av nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 14. desember 2016 med hjemmel i forskrift 18. desember 1997 nr. 1408 om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt § 8.</dd><dt class="refid">RefID</dt><dd class="refid">forskrift/2016-12-14-1512</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-14-1512" id="dokument"><h1>Forskrift om endring i forskrift om gjennomføring av nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-14-1512/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 1997 nr. 1421 om gjennomføring av nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt gjøres følgende endringer:</article> <article class="defaultP" margin-top="true">Overskriften skal lyde:</article> <article class="defaultP" margin-top="true"><i>Forskrift om gjennomføring av nedsettelse av pensjonsgivende inntekt, pensjonsopptjening og avgift når fastsatt skatt og avgift helt eller delvis ikke er betalt</i></article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Skatteoppkreveren sender hvert år oppgave til Skattedirektoratet over skattytere som det er foretatt utgiftsføring eller nedsettelse/ettergivelse av fastsatt skatt og avgift for. Tilfelle som nevnt i Finansdepartementets forskrift 18. desember 1997 nr. 1408 om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt § 3 bokstav b medtas ikke. Videre skal oppgaven omfatte skattytere med skatte- og avgiftsrestanser som fortsatt står ubetalt 3 år etter utløpet av skattefastsettingsåret.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-3">Skattedirektoratet utarbeider på grunnlag av de mottatte data forslag til nedsettelse av den pensjonsgivende inntekt, pensjonsopptjening og trygdeavgift for de skattytere hvor nedsettelsen vil tilsvare minst 25 prosent av grunnbeløpet i folketrygden, jf. Finansdepartementets forskrift 18. desember 1997 nr. 1408 om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt § 3 bokstav a. Lister over beregnede nedsettelser og avgifter til folketrygden og utkast til varsel etter skatteforvaltningsloven § 5-6, jf. nevnte forskrift § 2 første til tredje punktum, oversendes de respektive skattekontorer.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-4">Skattekontoret kontrollerer at det ikke har skjedd endring av fastsetting som ikke er registrert av Skattedirektoratet. Videre skal skattekontoret fjerne fra listen de saker hvor skatte- og avgiftskravet ikke er endelig avgjort, jf. Finansdepartementets forskrift 18. desember 1997 nr. 1408 om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt § 3 bokstavene f og g, samt eventuelle saker som nevnt i paragrafens bokstav b. Skattekontoret skal oversende den kontrollerte listen og de aktuelle varselbrevene til skatteoppkreveren.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-5">Skatteoppkreveren ekspederer de mottatte varselbrev om endring av fastsettingen. Skatteoppkreveren må påse at varsel ikke sendes skattytere som omfattes av noen av unntaksbestemmelsene i Finansdepartementets forskrift 18. desember 1997 nr. 1408 om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt § 3 bokstavene c–e, og korrigere listen tilsvarende. Etter utløpet av den betalingsfristen som er fastsatt i varselet, returnerer skatteoppkreveren den korrigerte listen til skattekontoret.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-6">Skattemyndighetene gjennomfører nedsettelsene i henhold til den korrigerte listen. Skattedirektoratet underrettes om endringene for videre informasjon til Arbeids- og velferdsdirektoratet. Skattekontoret sender melding til skatteoppkreveren om nedsettelse av trygdeavgift i henhold til Finansdepartementets forskrift 18. desember 1997 nr. 1408 om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt § 7. På grunnlag av meldingen posterer skatteoppkreveren nedsettelsen. Skatteoppkreveren må påse av det ikke skjer noen utbetaling av nedsatt trygdeavgift.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-14-1512/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft 1. januar 2017.</article></section></main></body></html>