<!DOCTYPE html><html lang="no"><head><title>Forskrift om endring i forskrift 29. juni 2001 nr. 711 om personellsikkerhet og i forskrift 1. juli 2001 nr. 753 om sikkerhetsgraderte anskaffelser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-16-1642</dd><dt class="dokid">DokumentID</dt><dd class="dokid">LTI/forskrift/2016-12-16-1642</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2791</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-29-722</li><li>forskrift/2001-07-01-753</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-03-20-10/§12</li><li>lov/1998-03-20-10/§15</li><li>lov/1998-03-20-10/§16</li><li>lov/1998-03-20-10/§29</li></ul></dd><dt class="dateOfPublication">Kunngjort</dt><dd class="dateOfPublication">2016-12-20 16:00</dd><dt class="journalNumber">Journalnummer</dt><dd class="journalNumber">2016-1365</dd><dt class="titleShort">Korttittel</dt><dd class="titleShort">Endr. i forskrift om personellsikkerhet m.fl.</dd><dt class="title">Tittel</dt><dd class="title">Forskrift om endring i forskrift 29. juni 2001 nr. 711 om personellsikkerhet og i forskrift 1. juli 2001 nr. 753 om sikkerhetsgraderte anskaffelser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 16. desember 2016 med hjemmel i lov 20. mars 1998 nr. 10 om forebyggende sikkerhetstjeneste (sikkerhetsloven) § 12 andre ledd, § 15 fjerde ledd, § 16 andre ledd og § 29. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2016-12-16-1642</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 29. juni 2001 nr. 711 om personellsikkerhet og i forskrift 1. juli 2001 nr. 753 om sikkerhetsgraderte anskaffelser<ul class="tocSubUl"><li>I<ul class="tocSubUl"><li>§ 4-1. Klareringsmyndighet i sivil sektor</li><li>§ 4-1a. Klareringsmyndighet i forsvarssektoren</li><li>§ 7-2. Klareringsmyndighet og autorisasjonsansvarlig</li><li>§ 7-5. Unntak fra bestemmelser om departementers og NSMs myndighet</li><li>§ 8-1. Ikrafttredelse</li></ul></li><li>II<ul class="tocSubUl"><li>§ 2-4. Utlevering og tilvirkning av skjermingsverdig informasjon i forhold til leverandør</li><li>§ 2-7. Gjennomføring av sikkerhetstiltak hos leverandøren</li><li>§ 3-1. Utstedelse av leverandørklarering</li><li>§ 3-2. Vurderingsgrunnlaget for leverandørklarering</li><li>§ 3-3. Egenopplysninger fra leverandøren</li><li>§ 5-1. Prosedyrer og tiltak ved insolvens og gjeldsforhandling</li><li>§ 6-1. Register over leverandører</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-16-1642" id="dokument"><h1>Forskrift om endring i forskrift 29. juni 2001 nr. 711 om personellsikkerhet og i forskrift 1. juli 2001 nr. 753 om sikkerhetsgraderte anskaffelser</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-16-1642/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. juni 2001 nr. 711<sup class="footnotereference" data-footnotereferencevalue="1" data-unique-footnote-counter="1">1</sup> om personellsikkerhet gjøres følgende endringer:</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Forskriftens korrekte henvisning er forskrift 29. juni 2001 nr. 722, Lovtidendredaksjonens anm.</article></footer> <article class="defaultP" margin-top="true">§ 2-2 fjerde ledd andre punktum oppheves.</article> <article class="defaultP" margin-top="true">§ 3-3 andre ledd skal lyde:</article><article class="legalP" id="kapittel-1-ledd-2">En anmodning om sikkerhetsklarering for COSMIC TOP SECRET i sivil sektor skal sendes til NSM via vedkommendes ordinære klareringsmyndighet.</article> <article class="defaultP" margin-top="true">§ 3-4 tredje ledd skal lyde:</article><article class="legalP" id="kapittel-1-ledd-3">For nærstående personer som inngår i personkontrollen i samsvar med § 3-2, skal det innhentes opplysninger som nevnt i første ledd nr. 1, 3, 4, 7 og 10.</article> <article class="defaultP" margin-top="true">§ 3-6 fjerde ledd skal lyde:</article><article class="legalP" id="kapittel-1-ledd-4">Opplysninger som er mottatt fra Politiets sikkerhetstjenestes registre, skal ikke utleveres uten tillatelse fra sjefen for Politiets sikkerhetstjeneste.</article> <article class="defaultP" margin-top="true">§ 4-1 endret overskrift skal lyde:</article><article class="futureLegalArticle" data-name="§4-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Klareringsmyndighet i sivil sektor</span></span></article> <article class="defaultP" margin-top="true">§ 4-1 nytt første og andre ledd skal lyde:</article><article class="legalP" id="kapittel-1-ledd-5">Hvert enkelt departement utenom Forsvarsdepartementet er klareringsmyndighet for personell innenfor sitt myndighetsområde. Departementet kan i særlige tilfeller delegere klareringsmyndigheten til underlagte virksomheter som har stort klareringsbehov.</article><article class="legalP" id="kapittel-1-ledd-6">I forbindelse med sikkerhetsgraderte anskaffelser foretatt av vedkommende departement eller underliggende etat eller institusjon, er departementet klareringsmyndighet for personell ansatt hos eller engasjert av leverandøren. Departementet kan delegere myndigheten til en anskaffelsesmyndighet som har fått delegert klareringsmyndighet etter første ledd annet punktum.</article> <article class="defaultP" margin-top="true">Nåværende første til sjuende ledd blir nytt tredje til niende ledd.</article> <article class="defaultP" margin-top="true">Nytt åttende ledd skal lyde:</article><article class="legalP" id="kapittel-1-ledd-7">En klareringsavgjørelse kan omgjøres av overordnet departement eller klageinstansen selv om vilkårene etter sjuende ledd ikke foreligger, dersom hensynet til rikets selvstendighet og sikkerhet eller andre vitale nasjonale sikkerhetsinteresser tilsier det.</article> <article class="defaultP" margin-top="true">Ny § 4-1a skal lyde:</article><article class="futureLegalArticle" data-name="§4-1a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-1a</span>. <span class="legalArticleTitle">Klareringsmyndighet i forsvarssektoren</span></span><article class="legalP" id="kapittel-1-foreslåttparagraf-2-ledd-1">Forsvarets sikkerhetsavdeling er klareringsmyndighet for personell i forsvarssektoren. Nasjonal sikkerhetsmyndighet og Etterretningstjenesten klarerer likevel sitt eget personell.</article><article class="legalP" id="kapittel-1-foreslåttparagraf-2-ledd-2">En klareringsavgjørelse kan omgjøres av klareringsmyndigheten selv, klageinstansen eller Forsvarsdepartementet uten at avgjørelsen er påklaget, dersom endringen ikke er til skade for den avgjørelsen gjelder, eller avgjørelsen må anses ugyldig.</article><article class="legalP" id="kapittel-1-foreslåttparagraf-2-ledd-3">Dersom hensynet til rikets selvstendighet og sikkerhet eller andre vitale nasjonale sikkerhetsinteresser tilsier det, kan en klareringsavgjørelse omgjøres av klageinstansen eller Forsvarsdepartementet, selv om vilkårene etter andre ledd ikke foreligger.</article><article class="legalP" id="kapittel-1-foreslåttparagraf-2-ledd-4">Den som utøver klareringsmyndighet, skal inneha sikkerhetsklarering for det høyeste klareringssnivået som vedkommende kan fastsette.</article></article> <article class="defaultP" margin-top="true">§ 4-6 første ledd skal lyde:</article><article class="legalP" id="kapittel-1-ledd-8">Et klareringsbevis som skal bekrefte overfor andre at vedkommende er sikkerhetsklarert for en bestemt sikkerhetsgrad, kan utstedes av klareringsmyndigheten som klarerte vedkommende, eller av NSM.</article> <article class="defaultP" margin-top="true">§ 7-2 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Klareringsmyndighet og autorisasjonsansvarlig</span></span><article class="legalP" id="kapittel-1-foreslåttparagraf-3-ledd-1">Høyesterettsjustitiarius er klareringsmyndighet og autorisasjonsansvarlig for Høyesteretts administrasjon og førstelagmannen i hver av lagmannsrettene, samt klageinstans for klareringsavgjørelser fattet av en lavere rettsinstans. Førstelagmannen i hver av lagmannsrettene er klareringsmyndighet og autorisasjonsansvarlig for vedkommende lagmannsrett og sorenskrivere i lavere rettsinstanser, samt klareringsmyndighet for de lavere rettsinstansene.</article><article class="legalP" id="kapittel-1-foreslåttparagraf-3-ledd-2">Sorenskriveren i en lavere rettsinstans er autorisasjonsansvarlig for sin egen rettsinstans.</article></article> <article class="defaultP" margin-top="true">§ 7-5 skal lyde:</article><article class="futureLegalArticle" data-name="§7-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">Unntak fra bestemmelser om departementers og NSMs myndighet</span></span><article class="legalP" id="kapittel-1-foreslåttparagraf-4-ledd-1">Sikkerhetsloven § 9 bokstav c og § 10 gjelder ikke for domstolene i saker om personellsikkerhet.</article><article class="legalP" id="kapittel-1-foreslåttparagraf-4-ledd-2">§ 4-1 sjuende og åttende ledd i forskriften her gjelder ikke for domstolene. En klareringsavgjørelse hos en domstol kan omgjøres av klareringsmyndigheten selv eller av høyesterettsjustitiarius uten at avgjørelsen er påklaget, dersom endringen ikke er til skade for den avgjørelsen gjelder, eller avgjørelsen må anses ugyldig.</article><article class="legalP" id="kapittel-1-foreslåttparagraf-4-ledd-3">En klareringsavgjørelse hos en domstol kan også omgjøres av høyesterettsjustitiarius dersom hensynet til rikets selvstendighet og sikkerhet eller andre vitale nasjonale sikkerhetsinteresser tilsier det.</article></article> <article class="defaultP" margin-top="true">Kapittel 8 skal lyde:</article><span class="futuretitle" id="kapittel-1-foreslåttittel-1">Kapittel 8. <i>Ikrafttredelse</i></span> <article class="defaultP" margin-top="true">§ 8-1 skal lyde:</article><article class="futureLegalArticle" data-name="§8-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-5-ledd-1">Denne forskrift trer i kraft 1. juli 2001.</article></article> <article class="defaultP" margin-top="true">§ 8-2 blir opphevet.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-16-1642/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 1. juli 2001 nr. 753 om sikkerhetsgraderte anskaffelser gjøres følgende endringer:</article> <article class="defaultP" margin-top="true">§ 2-4 skal lyde:</article><article class="futureLegalArticle" data-name="§2-4" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Utlevering og tilvirkning av skjermingsverdig informasjon i forhold til leverandør</span></span><article class="legalP" id="kapittel-2-foreslåttparagraf-1-ledd-1">Skjermingsverdig informasjon kan utleveres til, eller av, en leverandør dersom følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">Det er behov for en sikkerhetsgradert anskaffelse.</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">Leverandøren har leverandørklarering, dersom dette kreves etter sikkerhetsloven § 28.</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-1-ledd-1-punkt-3"><article class="legalP" id="kapittel-2-foreslåttparagraf-1-ledd-1-punkt-3-ledd-1">Det er inngått en sikkerhetsavtale for den aktuelle anskaffelsen.</article></article></li><li data-li-identifier="4." data-name="4."><article class="listArticle" id="kapittel-2-foreslåttparagraf-1-ledd-1-punkt-4"><article class="legalP" id="kapittel-2-foreslåttparagraf-1-ledd-1-punkt-4-ledd-1">Leverandøren er kjent med de aktuelle sikkerhetsbestemmelsene.</article></article></li><li data-li-identifier="5." data-name="5."><article class="listArticle" id="kapittel-2-foreslåttparagraf-1-ledd-1-punkt-5"><article class="legalP" id="kapittel-2-foreslåttparagraf-1-ledd-1-punkt-5-ledd-1">Personellet som leverandøren skal benytte, er autorisert og eventuelt sikkerhetsklarert i samsvar med sikkerhetsloven § 19.</article></article></li><li data-li-identifier="6." data-name="6."><article class="listArticle" id="kapittel-2-foreslåttparagraf-1-ledd-1-punkt-6"><article class="legalP" id="kapittel-2-foreslåttparagraf-1-ledd-1-punkt-6-ledd-1">Det foreligger ikke opplysninger som gjør det tvilsomt om leverandøren er sikkerhetsmessig skikket.</article></article></li><li data-li-identifier="7." data-name="7."><article class="listArticle" id="kapittel-2-foreslåttparagraf-1-ledd-1-punkt-7"><article class="legalP" id="kapittel-2-foreslåttparagraf-1-ledd-1-punkt-7-ledd-1">Det foreligger firmaattest fra Foretaksregisteret eller Enhetsregisteret for kontroll av identitet og grunnleggende opplysninger om leverandøren.</article></article></li></ul></article><article class="legalP" id="kapittel-2-foreslåttparagraf-1-ledd-2">Anskaffelsesmyndigheten skal for hvert enkelt oppdrag kontrollere at leverandøren oppfyller de nødvendige sikkerhetskravene før skjermingsverdig informasjon på nivå KONFIDENSIELT eller høyere kan utleveres eller tilvirkes. Når anskaffelsesmyndigheten har brakt på det rene at sikkerhetskravene etter lov, forskrift og pålegg er oppfylt, meddeles dette skriftlig til NSM.</article><article class="legalP" id="kapittel-2-foreslåttparagraf-1-ledd-3">Første ledd nr. 2 og andre ledd gjelder ikke dersom det ikke skal oppbevares skjermingsverdig informasjon hos leverandøren.</article><article class="legalP" id="kapittel-2-foreslåttparagraf-1-ledd-4">NSM skal utpeke en bestemt anskaffelsesmyndighet som sikkerhetsansvarlig overfor leverandører som leverer til sikkerhetsgraderte anskaffelser for flere anskaffelsesmyndigheter.</article></article> <article class="defaultP" margin-top="true">§ 2-7 skal lyde:</article><article class="futureLegalArticle" data-name="§2-7" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Gjennomføring av sikkerhetstiltak hos leverandøren</span></span><article class="legalP" id="kapittel-2-foreslåttparagraf-2-ledd-1">Leverandørens ansvar for en sikkerhetsgradert anskaffelse omfatter også ansvaret for den forebyggende sikkerheten. Mangler som leverandøren selv ikke kan rette, skal straks rapporteres til anskaffelsesmyndigheten. Leverandøren skal også rapportere om sikkerhetstruende hendelser, jf. forskrift om sikkerhetsadministrasjon § 5-5, § 5-6 og § 5-7, og om forhold som reiser tvil om noen som har befatning med den sikkerhetsgraderte anskaffelsen, oppfyller sikkerhetskravene.</article><article class="legalP" id="kapittel-2-foreslåttparagraf-2-ledd-2">Personer som kan få tilgang til sikkerhetsgradert informasjon, skal sikkerhetsklareres og autoriseres i samsvar med sikkerhetsloven kapittel 6 og forskrift om personellsikkerhet kapittel 3. Leverandøren fremmer anmodninger om personklarering til anskaffelsesmyndigheten etter vurdering av sikkerhetsleder.</article><article class="legalP" id="kapittel-2-foreslåttparagraf-2-ledd-3">Anskaffelsesmyndigheten skal sørge for at leverandøren inspiseres jevnlig og minst en gang hver 18. måned i løpet av anskaffelsen. Anskaffelsesmyndigheten kan pålegge underordnede anskaffelsesmyndigheter eller bemyndige andre anskaffelsesmyndigheter til å utføre inspeksjon dersom det er behov for det.</article><article class="legalP" id="kapittel-2-foreslåttparagraf-2-ledd-4">I forbindelse med inspeksjoner etter fjerde ledd, skal anskaffelsesmyndigheten utarbeide en inspeksjonsrapport. Inspeksjonsrapporten skal formidles til leverandøren med kopi til NSM.</article></article> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Utstedelse av leverandørklarering</span></span><article class="legalP" id="kapittel-2-foreslåttparagraf-3-ledd-1">Ved anskaffelser som medfører tilgang til eller behov for å tilvirke informasjon sikkerhetsgradert KONFIDENSIELT eller høyere, eller der det av andre grunner anses nødvendig, skal det foreligge en leverandørklarering for det aktuelle graderingsnivået.</article><article class="legalP" id="kapittel-2-foreslåttparagraf-3-ledd-2">Anskaffelsesmyndigheten skal henvende seg til NSM for å få bekreftet om den nødvendige leverandørklareringen foreligger. Dersom en slik klarering ikke foreligger, skal anskaffelsesmyndigheten anmode NSM om en leverandørklarering med graderingsspesifikasjon og egenopplysninger fra leverandøren. NSM kan innhente ytterligere opplysninger om leverandøren.</article><article class="legalP" id="kapittel-2-foreslåttparagraf-3-ledd-3">NSM skal treffe en avgjørelse om leverandørklarering og meddele resultatet til anskaffelsesmyndigheten.</article><article class="legalP" id="kapittel-2-foreslåttparagraf-3-ledd-4">En leverandørklarering er gyldig i inntil fem år. Dersom det fortsatt vil foreligge et behov for slik klarering når klareringsperioden utløper, skal anskaffelsesmyndigheten i god tid før utløpstidspunktet anmode om en reklarering av leverandøren. Endringer av betydning for leverandørklareringen skal rapporteres til NSM i samsvar med sikkerhetsloven § 28 fjerde ledd.</article><article class="legalP" id="kapittel-2-foreslåttparagraf-3-ledd-5">Bestemmelsene i sikkerhetsloven § 25 og forskrift om personellsikkerhet § 4-4, § 4-5 og § 5-8 gjelder tilsvarende så langt de passer for avgjørelser om leverandørklarering og utlevering av gradert informasjon.</article></article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Vurderingsgrunnlaget for leverandørklarering</span></span><article class="legalP" id="kapittel-2-foreslåttparagraf-4-ledd-1">Ved vurdering av om en leverandørklarering skal gis, kan følgende opplysninger knyttet til leverandøren vektlegges:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-4-ledd-1-punkt-1"><article class="legalP" id="kapittel-2-foreslåttparagraf-4-ledd-1-punkt-1-ledd-1">økonomiske forhold, også risikoen for insolvens</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-4-ledd-1-punkt-2"><article class="legalP" id="kapittel-2-foreslåttparagraf-4-ledd-1-punkt-2-ledd-1">eierform og eierinteresser</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-4-ledd-1-punkt-3"><article class="legalP" id="kapittel-2-foreslåttparagraf-4-ledd-1-punkt-3-ledd-1">sikkerhetsmessige forhold for daglig leder og styret</article></article></li><li data-li-identifier="4." data-name="4."><article class="listArticle" id="kapittel-2-foreslåttparagraf-4-ledd-1-punkt-4"><article class="legalP" id="kapittel-2-foreslåttparagraf-4-ledd-1-punkt-4-ledd-1">sikkerhetsorganisasjonen</article></article></li><li data-li-identifier="5." data-name="5."><article class="listArticle" id="kapittel-2-foreslåttparagraf-4-ledd-1-punkt-5"><article class="legalP" id="kapittel-2-foreslåttparagraf-4-ledd-1-punkt-5-ledd-1">gjennomføring av sikkerhetstiltak i samsvar med § 2-7</article></article></li><li data-li-identifier="6." data-name="6."><article class="listArticle" id="kapittel-2-foreslåttparagraf-4-ledd-1-punkt-6"><article class="legalP" id="kapittel-2-foreslåttparagraf-4-ledd-1-punkt-6-ledd-1">eventuelle straffbare forhold, også forhold som kvalifiserer til foretaksstraff</article></article></li><li data-li-identifier="7." data-name="7."><article class="listArticle" id="kapittel-2-foreslåttparagraf-4-ledd-1-punkt-7"><article class="legalP" id="kapittel-2-foreslåttparagraf-4-ledd-1-punkt-7-ledd-1">forhold som ellers kan gi grunn til å frykte at leverandøren vil kunne opptre i strid med sikkerhetsmessige interesser.</article></article></li></ul></article><article class="legalP" id="kapittel-2-foreslåttparagraf-4-ledd-2">Før en leverandørklarering kan gis, må styret og den daglige lederen være sikkerhetsklarert. Dersom det ikke er mulig å sikkerhetsklarere et styremedlem, skal vedkommende gjennom en erklæring til anskaffelsesmyndigheten gi avkall på innsynsretten for skjermingsverdig informasjon. Det kan utpekes og sikkerhetsklareres stedfortredere for styremedlemmer som ikke blir sikkerhetsklarert.</article></article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Egenopplysninger fra leverandøren</span></span><article class="legalP" id="kapittel-2-foreslåttparagraf-5-ledd-1">Leverandøren skal som minimum gi følgende egenopplysninger til anskaffelsesmyndigheten:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-5-ledd-1-punkt-1"><article class="legalP" id="kapittel-2-foreslåttparagraf-5-ledd-1-punkt-1-ledd-1">navnet på firmaet, adresse og eierform</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-5-ledd-1-punkt-2"><article class="legalP" id="kapittel-2-foreslåttparagraf-5-ledd-1-punkt-2-ledd-1">utenlandske eierinteresser i leverandøren med angivelse av nasjonalitet</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-5-ledd-1-punkt-3"><article class="legalP" id="kapittel-2-foreslåttparagraf-5-ledd-1-punkt-3-ledd-1">leverandørens eierinteresser i utlandet med angivelse av nasjonalitet</article></article></li><li data-li-identifier="4." data-name="4."><article class="listArticle" id="kapittel-2-foreslåttparagraf-5-ledd-1-punkt-4"><article class="legalP" id="kapittel-2-foreslåttparagraf-5-ledd-1-punkt-4-ledd-1">hvem som sitter i styret og ledelsen, med navn, fødselsdato og nasjonalitet</article></article></li><li data-li-identifier="5." data-name="5."><article class="listArticle" id="kapittel-2-foreslåttparagraf-5-ledd-1-punkt-5"><article class="legalP" id="kapittel-2-foreslåttparagraf-5-ledd-1-punkt-5-ledd-1">oppdrag for utenlandske oppdragsgivere</article></article></li><li data-li-identifier="6." data-name="6."><article class="listArticle" id="kapittel-2-foreslåttparagraf-5-ledd-1-punkt-6"><article class="legalP" id="kapittel-2-foreslåttparagraf-5-ledd-1-punkt-6-ledd-1">utenlandshandelens størrelsesandel av den totale årsomsetningen</article></article></li><li data-li-identifier="7." data-name="7."><article class="listArticle" id="kapittel-2-foreslåttparagraf-5-ledd-1-punkt-7"><article class="legalP" id="kapittel-2-foreslåttparagraf-5-ledd-1-punkt-7-ledd-1">næringsinteresser som personer i leverandørens styre eller ledelse har i utlandet</article></article></li><li data-li-identifier="8." data-name="8."><article class="listArticle" id="kapittel-2-foreslåttparagraf-5-ledd-1-punkt-8"><article class="legalP" id="kapittel-2-foreslåttparagraf-5-ledd-1-punkt-8-ledd-1">utenlandske statsborgere hos leverandøren som har behov for tilgang til skjermingsverdig informasjon</article></article></li><li data-li-identifier="9." data-name="9."><article class="listArticle" id="kapittel-2-foreslåttparagraf-5-ledd-1-punkt-9"><article class="legalP" id="kapittel-2-foreslåttparagraf-5-ledd-1-punkt-9-ledd-1">skisser eller tegninger over de lokalene som er tenkt benyttet i forbindelse med anskaffelsen.</article></article></li></ul></article></article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Prosedyrer og tiltak ved insolvens og gjeldsforhandling</span></span><article class="legalP" id="kapittel-2-foreslåttparagraf-6-ledd-1">Dersom det er sannsynlig at leverandøren blir insolvent i nær fremtid, eller at det blir åpnet gjeldsforhandling, skal leverandøren uten ugrunnet opphold informere anskaffelsesmyndigheten og NSM, og holde dem løpende orientert om utviklingen. Lagringsmedier hos leverandøren som inneholder sikkerhetsgradert informasjon, skal om mulig samles og holdes adskilt fra lagringsmedier som bare inneholder ugradert informasjon. Leverandøren skal samle inn alt materiell som gir adgang til lagringsmedier som inneholder sikkerhetsgradert informasjon, og levere dette til anskaffelsesmyndigheten.</article></article> <article class="defaultP" margin-top="true">§ 6-1 skal lyde:</article><article class="futureLegalArticle" data-name="§6-1" id="kapittel-2-foreslåttparagraf-7"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Register over leverandører</span></span><article class="legalP" id="kapittel-2-foreslåttparagraf-7-ledd-1">NSM skal føre et sentralt register over alle leverandørklareringer og inngåtte avtaler om sikkerhetsgraderte anskaffelser.</article><article class="legalP" id="kapittel-2-foreslåttparagraf-7-ledd-2">Anskaffelsesmyndigheten skal føre register over sine sikkerhetsgraderte anskaffelser og leverandørene som gjennomfører disse, og til enhver tid ha en kopi av den ajourførte oversikten. En oversikt over sikkerhetsgraderte anskaffelser som krever leverandørklarering, og de leverandørene som leverer til slike anskaffelser, skal årlig innrapporteres til NSM. NSM skal kontrollere oversikten opp mot det sentrale registeret nevnt i første ledd.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2016-12-16-1642/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2017.</article></section></main></body></html>