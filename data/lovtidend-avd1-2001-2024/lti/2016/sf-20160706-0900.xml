<!DOCTYPE html><html lang="no"><head><title>Forskrift om endring i forskrift om budsjett, rekneskap, kontroll og revisjon for skolar med rett til statstilskot etter friskolelova (økonomiforskrift til friskolelova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-07-06-900</dd><dt class="dokid">DokumentID</dt><dd class="dokid">LTI/forskrift/2016-07-06-900</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 10 s 1635</dd><dt class="dateInForce">I kraft fra</dt><dd class="dateInForce">2016-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-19-1503</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-84/§6-1</li></ul></dd><dt class="dateOfPublication">Kunngjort</dt><dd class="dateOfPublication">2016-07-08 14:15</dd><dt class="journalNumber">Journalnummer</dt><dd class="journalNumber">2016-0783</dd><dt class="titleShort">Korttittel</dt><dd class="titleShort">Endr. i økonomiforskrift til friskolelova</dd><dt class="title">Tittel</dt><dd class="title">Forskrift om endring i forskrift om budsjett, rekneskap, kontroll og revisjon for skolar med rett til statstilskot etter friskolelova (økonomiforskrift til friskolelova)</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 6. juli 2016 med heimel i lov 4. juli 2003 nr. 84 om frittståande skolar (friskolelova) § 6-1 femte ledd.</dd><dt class="refid">RefID</dt><dd class="refid">forskrift/2016-07-06-900</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om budsjett, rekneskap, kontroll og revisjon for skolar med rett til statstilskot etter friskolelova (økonomiforskrift til friskolelova)<ul class="tocSubUl"><li>I<ul class="tocSubUl"><li>§ 13A. Fråvær i vidaregåande opplæring</li><li>§ 13B. Unntak frå fråværsregelen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-07-06-900" id="dokument"><h1>Forskrift om endring i forskrift om budsjett, rekneskap, kontroll og revisjon for skolar med rett til statstilskot etter friskolelova (økonomiforskrift til friskolelova)</h1><section class="section" data-name="kapI" id="kapittel-1" data-lovdata-URL="LTI/forskrift/2016-07-06-900/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2006 nr. 1503 om budsjett, rekneskap, kontroll og revisjon for skolar med rett til statstilskot etter friskolelova (økonomiforskrift til friskolelova) blir det gjort følgjande endringar:</article> <article class="defaultP" margin-top="true">Ny § 13A skal lyde</article><article class="futureLegalArticle" data-name="§13A" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13A</span>. <span class="legalArticleTitle">Fråvær i vidaregåande opplæring</span></span><article class="legalP" id="kapittel-1-foreslåttparagraf-1-ledd-1">Heiltidselevar som per 1. april har fråvær ut over 20 skoledagar, skal ikkje teljast med i grunnlaget for tilskot, jf. § 13. For deltidselevar skal fråværsgrensa reduserast prosentvis i forhold til elevens timetal. Fråvær frå enkelttimar skal reknast om til heile dagar med utgangspunkt i elevens utdanningsprogram.</article><article class="legalP" id="kapittel-1-foreslåttparagraf-1-ledd-2">Følgjande dokumentert fråvær er gyldig fråvær etter denne føresegna, og skal ikkje reknast som fråvær etter første ledd:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">fråvær som kjem av sjukdom som er beskrive og attestert av lege</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">organisert eller sjølvstendig studiearbeid, mellom anna skoleadministrative gjeremål etter førehandsbestemt avtale med faglærar eller dagleg leiar</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">arbeid som tillitsvald, politisk arbeid, hjelpearbeid, lovpålagt oppmøte, fråvær av helse- og velferdsgrunnar og fråvær ved religiøse høgtider for elevar som er medlemmer av andre trussamfunn enn Den norske kyrkje, avgrensa til i alt 14 skoledagar når dette kan dokumenterast</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">representasjon i arrangement på nasjonalt og internasjonalt nivå, avgrensa til i alt 10 skoledagar når dette kan dokumenterast.</article></article></li></ul></article><article class="legalP" id="kapittel-1-foreslåttparagraf-1-ledd-3">Fråvær som etter elevteljinga er dokumentert, jf. andre ledd, kan meldast til Utdanningsdirektoratet for etterbetaling av tilskot.</article></article> <article class="defaultP" margin-top="true">Ny § 13B skal lyde</article><article class="futureLegalArticle" data-name="§13B" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13B</span>. <span class="legalArticleTitle">Unntak frå fråværsregelen</span></span><article class="legalP" id="kapittel-1-foreslåttparagraf-2-ledd-1">I særlege tilfelle kan Utdanningsdirektoratet gjere unntak frå § 13A første ledd.</article><article class="legalP" id="kapittel-1-foreslåttparagraf-2-ledd-2">I søknaden om unntak må skolen føre opp elevens namn, utdanningsprogram, prosent for eventuell deltid, og talet på dagar eleven ikkje har gyldig dokumentert fråvær.</article><article class="legalP" id="kapittel-1-foreslåttparagraf-2-ledd-3">Skolen må òg beskrive årsaka til at fråværet ikkje er gyldig dokumentert, og kva som gjer at det ligg føre eit særleg tilfelle.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-07-06-900/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane blir sette i kraft 1. august 2016.</article></section></main></body></html>