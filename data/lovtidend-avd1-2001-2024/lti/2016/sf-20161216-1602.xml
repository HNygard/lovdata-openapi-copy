<!DOCTYPE html><html lang="no"><head><title>Forskrift om endring i utlendingsforskriften (krav om norskkunnskaper og samfunnskunnskap for rett til permanent oppholdstillatelse mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-16-1602</dd><dt class="dokid">DokumentID</dt><dd class="dokid">LTI/forskrift/2016-12-16-1602</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2761</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§62</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2016-12-19 16:30</dd><dt class="journalNumber">Journalnummer</dt><dd class="journalNumber">2016-1301</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften (krav om norskkunnskaper og samfunnskunnskap for rett til permanent oppholdstillatelse mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 16. desember 2016 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 62 fjerde og syvende ledd, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2016-12-16-1602</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (krav om norskkunnskaper og samfunnskunnskap for rett til permanent oppholdstillatelse mv.)<ul class="tocSubUl"><li>I<ul class="tocSubUl"><li>§ 11-9. Krav om norskkunnskaper og gjennomført norskopplæring etter lovens § 62 første ledd bokstav d</li><li>§ 11-10. Krav om bestått prøve i samfunnskunnskap og gjennomført opplæring i samfunnskunnskap etter lovens § 62 første ledd bokstav e</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-16-1602" id="dokument"><h1>Forskrift om endring i utlendingsforskriften (krav om norskkunnskaper og samfunnskunnskap for rett til permanent oppholdstillatelse mv.)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-16-1602/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 11-5 første ledd annet punktum skal lyde:<p class="leddfortsettelse">Er søkeren dømt til ungdomsstraff, beregnes tilleggstid etter tabellen i første punktum på grunnlag av den subsidiære fengselsstraffen.</p></article> <article class="defaultP" margin-top="true">§ 11-5 annet ledd skal lyde:</article><article class="legalP" id="kapittel-1-ledd-2">Det beregnes ikke botid mens søkeren gjennomfører ungdomsstraff, ubetinget fengselsstraff eller forvaring.</article> <article class="defaultP" margin-top="true">§ 11-5 syvende ledd skal lyde:</article><article class="legalP" id="kapittel-1-ledd-3">Når en straffesak er overført til megling, ungdomsoppfølging eller oppfølging i konfliktråd etter straffeprosessloven § 71a, skal det ikke beregnes tilleggstid, og søknaden om permanent oppholdstillatelse kan tas under behandling.</article> <article class="defaultP" margin-top="true">§ 11-5 siste ledd skal lyde:</article><article class="legalP" id="kapittel-1-ledd-4">Tilleggstiden beregnes fra tidspunktet vilkåret om botid tidligst er oppfylt, eller fra tidspunktet for den siste straffbare handlingen dersom dette er senere i tid.</article> <article class="defaultP" margin-top="true">Ny § 11-9 skal lyde:</article><article class="futureLegalArticle" data-name="§11-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11-9</span>. <span class="legalArticleTitle">Krav om norskkunnskaper og gjennomført norskopplæring etter lovens § 62 første ledd bokstav d</span></span><article class="legalP" id="kapittel-1-foreslåttparagraf-1-ledd-1">Kravet om å beherske et minimum av norsk muntlig er oppfylt dersom utlendingen<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">ved avsluttende prøve i norsk har oppnådd resultat A1 eller høyere på muntlig prøve eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">ved norskprøve har oppnådd resultat A2 eller høyere på skriftlig og muntlig prøve.</article></article></li></ul></article><article class="legalP" id="kapittel-1-foreslåttparagraf-1-ledd-2">Kravet om å beherske et minimum av norsk muntlig gjelder ikke dersom utlendingen er fritatt fra plikten til å avlegge avsluttende prøve i norsk.</article><article class="legalP" id="kapittel-1-foreslåttparagraf-1-ledd-3">Kravet om gjennomført norskopplæring gjelder ikke dersom utlendingen dokumenterer at han eller hun<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">ved norskprøve eller avsluttende prøve i norsk har oppnådd resultat A2 eller høyere på skriftlig og muntlig prøve eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">er fritatt fra plikten til gjennomført norskopplæring.</article></article></li></ul></article><article class="legalP" id="kapittel-1-foreslåttparagraf-1-ledd-4">En utlending som er unntatt fra kravet om gjennomført norskopplæring er også unntatt fra kravet om å beherske et minimum av norsk muntlig.</article></article> <article class="defaultP" margin-top="true">Ny § 11-10 skal lyde:</article><article class="futureLegalArticle" data-name="§11-10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11-10</span>. <span class="legalArticleTitle">Krav om bestått prøve i samfunnskunnskap og gjennomført opplæring i samfunnskunnskap etter lovens § 62 første ledd bokstav e</span></span><article class="legalP" id="kapittel-1-foreslåttparagraf-2-ledd-1">Kravet om bestått avsluttende prøve i samfunnskunnskap er oppfylt dersom utlendingen har bestått prøven på et språk han eller hun forstår eller på norsk.</article><article class="legalP" id="kapittel-1-foreslåttparagraf-2-ledd-2">Kravet om bestått avsluttende prøve i samfunnskunnskap gjelder ikke dersom utlendingen er fritatt fra plikten til å avlegge slik prøve.</article><article class="legalP" id="kapittel-1-foreslåttparagraf-2-ledd-3">Kravet om gjennomført opplæring i samfunnskunnskap gjelder ikke dersom utlendingen dokumenterer at han eller hun<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">har bestått avsluttende prøve i samfunnskunnskap på norsk eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">er fritatt fra plikten til gjennomført opplæring i samfunnskunnskap.</article></article></li></ul></article><article class="legalP" id="kapittel-1-foreslåttparagraf-2-ledd-4">En utlending som er unntatt fra kravet om gjennomført opplæring i samfunnskunnskap er også unntatt fra kravet om bestått avsluttende prøve.</article></article> <article class="defaultP" margin-top="true">§ 17-7b bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">permanent oppholdstillatelse etter lovens § 62, gi opplysninger om søkeren har gjennomført pliktig opplæring i norsk og samfunnskunnskap i henhold til introduksjonsloven, resultatet av de avsluttende prøvene og om fritak fra plikt til å delta i opplæring i norsk og samfunnskunnskap eller fritak fra plikt til å avlegge avsluttende prøver.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-16-1602/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2017.</article><article class="legalP" id="kapittel-2-ledd-2">Ny § 11-9 og § 11-10 gjelder for søknader som fremmes 17. desember 2016 eller senere.</article></section></main></body></html>