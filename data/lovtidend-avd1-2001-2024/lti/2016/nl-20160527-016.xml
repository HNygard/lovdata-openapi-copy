<!DOCTYPE html><html lang="no"><head><title>Lov om endringar i sjøloven (gjennomføring av europaparlaments- og rådforordning (EU) nr. 1177/2010 om båtpassasjerrettar)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-05-27-16</dd><dt class="dokid">DokumentID</dt><dd class="dokid">LTI/lov/2016-05-27-16</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 7 s 1069</dd><dt class="dateInForce">I kraft fra</dt><dd class="dateInForce">Kongen fastsett</dd><dt class="changesToDocuments">Endrer</dt><dd class="changesToDocuments"><ul><li>lov/1994-06-24-39</li></ul></dd><dt class="legalArea">Rettsområde</dt><dd class="legalArea"><ul><li>Transport og kommunikasjoner &gt; Skipsfart</li></ul></dd><dt class="dateOfPublication">Kunngjort</dt><dd class="dateOfPublication">2016-05-27 14:00</dd><dt class="lastupdated">Rettet</dt><dd class="lastupdated">2016-05-30 (EØS-henvisning)</dd><dt class="journalNumber">Journalnummer</dt><dd class="journalNumber">2016-0272</dd><dt class="titleShort">Korttittel</dt><dd class="titleShort">Endringslov til sjøloven</dd><dt class="title">Tittel</dt><dd class="title">Lov om endringar i sjøloven (gjennomføring av europaparlaments- og rådforordning (EU) nr. 1177/2010 om båtpassasjerrettar)</dd><dt class="miscInformation">Annet om dokumentet</dt><dd class="miscInformation">Prop.4 LS (2015–2016), Innst.158 L (2015–2016), Lovvedtak 45 (2015–2016). Stortingets første og andre gongs behandling hv. 14. og 29. mars 2016. Fremja av Justis- og beredskapsdepartementet. Jf. EØS-avtalen vedlegg XIII nr. 56y (forordning (EU) nr. 1177/2010).</dd><dt class="refid">RefID</dt><dd class="refid">lov/2016-05-27-16</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i sjøloven (gjennomføring av europaparlaments- og rådforordning (EU) nr. 1177/2010 om båtpassasjerrettar)<ul class="tocSubUl"><li>I<ul class="tocSubUl"><li>§ 418 a. Passasjerrettigheter</li><li>§ 418 b. Retting og tvangsmulkt</li><li>§ 418 c. Overtredelsesgebyr</li><li>§ 420. Skadelidtes medvirkning</li><li>§ 430. Virkeområde og ufravikelighet</li></ul></li><li>II Ikraftsetjings- og overgangsføresegner</li></ul></li></ul></dd></dl></header><main class="documentBody" data-lovdata-URL="LTI/lov/2016-05-27-16" id="dokument"><h1>Lov om endringar i sjøloven (gjennomføring av europaparlaments- og rådforordning (EU) nr. 1177/2010 om båtpassasjerrettar)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. juni 1994 nr. 39 om sjøfarten (sjøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-05-27-16/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Lov 24. juni 1994 nr. 39 om sjøfarten vert endra slik:</article> <article class="defaultP" margin-top="true">Kapittel 15 avsnitt IV, overskrifta, skal lyde:</article><span class="futuretitle" id="kapittel-1-foreslåttittel-1">IV Passasjerrettigheter, bortfrakterens ansvar ved forsinkelse</span> <article class="defaultP" margin-top="true">§ 418 a skal lyde:</article><article class="futureLegalArticle" data-name="§418a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 418 a</span>. <span class="legalArticleTitle">Passasjerrettigheter</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XIII nr. 56y (Europaparlaments- og rådsforordning (EU) nr. 1177/2010 av 24. november 2010 om passasjerenes rettigheter ved sjøreiser og reiser på indre vannveier og om endring av forordning (EF) nr. 2006/2004) gjelder som lov med de tilpasninger som følger av vedlegg XIII, protokoll 1 til avtalen og avtalen for øvrig. Departementet kan i forskrift gi nærmere regler om gjennomføring og utfylling av forordningen.</article><article class="legalP" id="kapittel-1-foreslåttparagraf-1-ledd-2">Departementet kan i forskrift gi regler om hvem som skal føre tilsyn med at reglene om passasjerrettigheter følges, tilsynsmyndighetens kompetanse og måten tilsynet skal utøves på. Luftfartsloven § 10-42 andre og fjerde ledd gjelder tilsvarende.</article><article class="legalP" id="kapittel-1-foreslåttparagraf-1-ledd-3">Departementet kan i forskrift gi regler om etablering og finansiering av et klageorgan for løsning av tvister mellom passasjerer og den som mot vederlag driver passasjerfrakt med båt, eller andre som i forbindelse med slik transport har forpliktelser overfor passasjerene. Luftfartsloven §§ 10-44 til 10-47, herunder regler om departementets adgang til å bestemme eller gi regler i forskrift, gjelder tilsvarende.</article></article> <article class="defaultP" margin-top="true">Ny § 418 b skal lyde:</article><article class="futureLegalArticle" data-name="§418b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 418 b</span>. <span class="legalArticleTitle">Retting og tvangsmulkt</span></span><article class="legalP" id="kapittel-1-foreslåttparagraf-2-ledd-1">Tilsynsorganet kan gi pålegg om retting eller opphør av forhold som er i strid med bestemmelse gitt i eller i medhold av § 418 a eller vedtak gjort i medhold av disse bestemmelsene, og kan fastsette vilkår som må oppfylles for at virksomheten skal være i samsvar med krav etter disse bestemmelsene.</article><article class="legalP" id="kapittel-1-foreslåttparagraf-2-ledd-2">For å sikre at plikter, forbud, påbud eller krav som følger av bestemmelse gitt i eller i medhold av § 418 a, eller vedtak gjort i medhold av disse bestemmelsene, blir etterlevd, kan tilsynsorganet fastsette en løpende tvangsmulkt som løper inntil forholdet er rettet. Tvangsmulkt kan bare fastsettes og løper så langt det er mulig for den ansvarlige å oppfylle det pålegget som tvangsmulkten er knyttet til. Tvangsmulkt løper likevel dersom det etter at tvangsmulkten er ilagt, blir umulig å oppfylle pålegget på grunn av forhold som skyldes den ansvarlige.</article><article class="legalP" id="kapittel-1-foreslåttparagraf-2-ledd-3">Tvangsmulkt tilfaller staten. Tilsynsorganet kan frafalle krav om påløpt tvangsmulkt helt eller delvis.</article><article class="legalP" id="kapittel-1-foreslåttparagraf-2-ledd-4">Departementet kan i forskrift fastsette nærmere regler om ileggelse av tvangsmulkt, om utmåling av tvangsmulkt, om hvor lenge tvangsmulkten kan løpe, og om adgangen til å ettergi tvangsmulkt.</article></article> <article class="defaultP" margin-top="true">Ny § 418 c skal lyde:</article><article class="futureLegalArticle" data-name="§418c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 418 c</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-3-ledd-1">Tilsynsorganet kan ilegge et foretak overtredelsesgebyr dersom foretaket eller noen som har handlet på foretakets vegne, overtrer bestemmelse gitt i eller i medhold av § 418 a. Det gjelder selv om ingen enkeltperson har utvist skyld.</article><article class="legalP" id="kapittel-1-foreslåttparagraf-3-ledd-2">Ved avgjørelsen av om foretaket skal ilegges overtredelsesgebyr og ved utmålingen av gebyret skal det særlig legges vekt på overtredelsens grovhet og varighet, graden av skyld og foretakets økonomiske evne.</article><article class="legalP" id="kapittel-1-foreslåttparagraf-3-ledd-3">Overtredelsesgebyret forfaller til betaling to måneder etter at vedtaket er fattet. Tilsynsorganet kan i særlige tilfeller frafalle ilagt overtredelsesgebyr. Endelig vedtak om overtredelsesgebyr er tvangsgrunnlag for utlegg. Dersom foretaket går til søksmål mot staten for å prøve vedtaket, suspenderes tvangskraften. Retten kan prøve alle sider av saken. Retten kan avsi dom for realitet i saken, dersom den finner det hensiktsmessig og forsvarlig.</article><article class="legalP" id="kapittel-1-foreslåttparagraf-3-ledd-4">Adgangen til å ilegge overtredelsesgebyr foreldes etter fem år. Fristen avbrytes når tilsynsorganet meddeler et foretak at det er mistenkt for overtredelse av bestemmelse gitt i eller i medhold av § 418 a eller pålegg gitt i medhold av disse bestemmelsene.</article><article class="legalP" id="kapittel-1-foreslåttparagraf-3-ledd-5">Departementet kan i forskrift gi regler om utmåling av overtredelsesgebyr.</article></article> <article class="defaultP" margin-top="true">Noverande § 418 a vert ny § 418 d.</article> <article class="defaultP" margin-top="true">§ 420 skal lyde:</article><article class="futureLegalArticle" data-name="§420" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 420</span>. <span class="legalArticleTitle">Skadelidtes medvirkning</span></span><article class="legalP" id="kapittel-1-foreslåttparagraf-4-ledd-1">Har passasjeren ved egen skyld forårsaket eller medvirket til tap som nevnt i § 418 d og § 419, kan bortfrakterens ansvar settes ned etter alminnelige erstatningsregler.</article></article> <article class="defaultP" margin-top="true">§ 430 skal lyde:</article><article class="futureLegalArticle" data-name="§430" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 430</span>. <span class="legalArticleTitle">Virkeområde og ufravikelighet</span></span><article class="legalP" id="kapittel-1-foreslåttparagraf-5-ledd-1">Reglene i §§ 411 til 417, § 418 a, § 418 d, §§ 419 til 429 og § 501 første ledd nr. 4 til 6 kan ikke ved forhåndsavtale fravikes til skade for passasjeren<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">i innenriksfart i Norge, Danmark, Finland eller Sverige eller ved befordring til eller fra noen av disse stater, uansett om befordringen for øvrig er undergitt fremmed rett;</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">ved annen befordring dersom alminnelige norske lovvalgsregler medfører at befordringen er undergitt norsk rett.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/lov/2016-05-27-16/KAPITTEL_2"><h2 data-text-align="center">II<br />Ikraftsetjings- og overgangsføresegner</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder frå den tid Kongen fastsett. Kongen kan fastsetje at ulike delar av lova skal ta til å gjelde frå ulik tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Kongen kan fastsetje nærmare overgangsreglar.</article></article></li></ul></section></main></body></html>