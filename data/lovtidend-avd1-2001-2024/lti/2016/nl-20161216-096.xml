<!DOCTYPE html><html lang="no"><head><title>Lov om endringer i domstolloven og straffeprosessloven (forhåndsinnkalling til forkynnelse av dom i straffesaker)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-12-16-96</dd><dt class="dokid">DokumentID</dt><dd class="dokid">LTI/lov/2016-12-16-96</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2684</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1915-08-13-5</li><li>lov/1981-05-22-25</li></ul></dd><dt class="legalArea">Rettsområde</dt><dd class="legalArea"><ul><li>Sivil- og straffeprosess &gt; Straffeprosess/straffeprosessloven</li> <li>Sivil- og straffeprosess &gt; Straffeprosess/straffeprosessloven</li> <li>Sivil- og straffeprosess &gt; Domstolloven</li></ul></dd><dt class="dateOfPublication">Kunngjort</dt><dd class="dateOfPublication">2016-12-16 15:45</dd><dt class="journalNumber">Journalnummer</dt><dd class="journalNumber">2016-1161</dd><dt class="titleShort">Korttittel</dt><dd class="titleShort">Endringslov til domstolloven og straffeprosessloven</dd><dt class="title">Tittel</dt><dd class="title">Lov om endringer i domstolloven og straffeprosessloven (forhåndsinnkalling til forkynnelse av dom i straffesaker)</dd><dt class="miscInformation">Annet om dokumentet</dt><dd class="miscInformation">Prop.117 L (2015–2016), Innst.78 L (2016–2017), Lovvedtak 21 (2016–2017). Stortingets første og andre gangs behandling hhv. 2. og 6. desember 2016. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2016-12-16-96</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i domstolloven og straffeprosessloven (forhåndsinnkalling til forkynnelse av dom i straffesaker)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2016-12-16-96" id="dokument"><h1>Lov om endringer i domstolloven og straffeprosessloven (forhåndsinnkalling til forkynnelse av dom i straffesaker)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. august 1915 nr. 5 om domstolene (domstolloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-12-16-96/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. august 1915 nr. 5 om domstolene gjøres følgende endringer:</article> <article class="defaultP" margin-top="true">§ 159 a nytt fjerde ledd skal lyde:</article><article class="legalP" id="kapittel-1-ledd-2">Er siktede forhåndsinnkalt til forkynnelse av dom etter reglene i § 159 b, forkynnes dommen til tid og sted fastsatt i forhåndsinnkallingen med mindre retten finner grunn til å bestemme noe annet.</article> <article class="defaultP" margin-top="true">§ 159 a nåværende fjerde ledd blir nytt femte ledd.</article> <article class="defaultP" margin-top="true">Ny § 159 b skal lyde:</article><article class="legalP" id="kapittel-1-ledd-3">I saker hvor det antas å være behov for det, kan påtalemyndigheten forut for hovedforhandling eller ankeforhandling fastsette tid og sted for forkynnelse av dom etter reglene i § 159 a annet eller tredje ledd. Siktede blir innkalt ved forkynnelse av forhåndsinnkalling som angir møtested, møtetidspunkt og formålet med innkallingen. Siktede plikter i så fall å møte til forkynnelsen. Straffeprosessloven §§ 86 tredje ledd, 88 og 89 gjelder tilsvarende.</article><article class="legalP" id="kapittel-1-ledd-4">I saker som skal behandles i hovedforhandling, forkynnes forhåndsinnkallingen sammen med tiltalebeslutningen og bevisoppgaven. Forkynnelse av innkalling til hovedforhandling etter straffeprosessloven § 275 fjerde ledd første punktum skal skje samtidig.</article><article class="legalP" id="kapittel-1-ledd-5">I saker som skal behandles i ankeforhandling, forkynnes forhåndsinnkallingen sammen med tiltalebeslutningen, bevisoppgaven, tidligere instansers dommer og påtalemyndighetens eventuelle anke eller motanke. Forkynnelse av innkalling til ankeforhandling skal skje samtidig hvis siktede skal innkalles til den etter reglene i straffeprosessloven kapittel 23.</article><article class="legalP" id="kapittel-1-ledd-6">Forkynnelse av forhåndsinnkalling kan skje sammen med forelegg som trer i stedet for tiltalebeslutning, jf. straffeprosessloven § 268.</article><article class="legalP" id="kapittel-1-ledd-7">Forhåndsinnkalling og dokumenter som nevnt i annet, tredje og fjerde ledd skal forkynnes personlig for siktede, og ellers etter reglene for stevnevitneforkynnelse så langt de passer. Siktede skal samtidig gjøres kjent med at han plikter å møte etter innkalling til hoved- eller ankeforhandling og forkynnelse av dom, og kan pågripes om han ikke møter. Siktede skal også opplyses om at saken vil kunne fremmes i hans fravær. I tillegg skal siktede opplyses om regelen i straffeprosessloven § 310 annet ledd annet punktum om at ankefristen løper fra det varslede forkynnelsestidspunktet, selv om siktede ikke møter. Det skal fremgå av bevitnelsen etter § 177 at opplysninger som nevnt er gitt.</article></section><section class="section" data-name="kapII" id="kapittel-2" data-lovdata-URL="LTI/lov/2016-12-16-96/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 22. mai 1981 nr. 25 om rettergangsmåten i straffesaker gjøres følgende endringer:</article> <article class="defaultP" margin-top="true">§ 88 første ledd første punktum skal lyde:</article><article class="legalP" id="kapittel-2-ledd-2">Dersom en siktet som er stevnet i samsvar med § 42 annet ledd eller domstolloven § 159 b, jf. domstolloven § 159 a annet eller tredje ledd, eller § 86 og § 87 første eller tredje ledd, uteblir fra rettsmøtet eller fra fremmøteforkynnelsen uten at det er opplyst at han har gyldig fravær, kan retten beslutte at han skal pågripes for straks å fremstilles eller for å holdes fengslet inntil han kan bli fremstilt.</article> <article class="defaultP" margin-top="true">§ 310 annet ledd annet punktum skal lyde:</article><article class="legalP" id="kapittel-2-ledd-3">Er siktede i medhold av § 42 annet ledd eller domstolloven § 159 b, jf. domstolloven § 159 a annet eller tredje ledd, pålagt å møte til forkynnelse, løper fristen fra det varslede forkynnelsestidspunktet, selv om siktede ikke møter.</article></section><section class="section" data-name="kapIII" id="kapittel-3" data-lovdata-URL="LTI/lov/2016-12-16-96/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft fra den tid Kongen bestemmer.</article></section></main></body></html>