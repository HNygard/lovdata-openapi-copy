<!DOCTYPE html><html lang="no"><head><title>Lov om endringer i energiloven (skille mellom nettvirksomhet og annen virksomhet mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-05-27-18</dd><dt class="dokid">DokumentID</dt><dd class="dokid">LTI/lov/2016-05-27-18</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 7 s 1073</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1990-06-29-50</li></ul></dd><dt class="legalArea">Rettsområde</dt><dd class="legalArea"><ul><li>Energirett &gt; Elektrisitetsproduksjon og -forsyning</li> <li>HMS og beredskaps- og sikkerhetsrett &gt; Beredskap</li> <li>HMS og beredskaps- og sikkerhetsrett &gt; Samfunnssikkerhet</li></ul></dd><dt class="dateOfPublication">Kunngjort</dt><dd class="dateOfPublication">2016-05-27 14:00</dd><dt class="journalNumber">Journalnummer</dt><dd class="journalNumber">2016-0275</dd><dt class="titleShort">Korttittel</dt><dd class="titleShort">Endringslov til energiloven</dd><dt class="title">Tittel</dt><dd class="title">Lov om endringer i energiloven (skille mellom nettvirksomhet og annen virksomhet mv.)</dd><dt class="miscInformation">Annet om dokumentet</dt><dd class="miscInformation">Prop.35 L (2015–2016), Innst.207 L (2015–2016), Lovvedtak 48 (2015–2016). Stortingets første og andre gangs behandling hhv. 17. og 29. mars 2016. Fremmet av Olje- og energidepartementet.</dd><dt class="refid">RefID</dt><dd class="refid">lov/2016-05-27-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i energiloven (skille mellom nettvirksomhet og annen virksomhet mv.)<ul class="tocSubUl"><li>I<ul class="tocSubUl"><li>§ 1-5. (Transmisjonsnett)</li><li>§ 3-7. (Koordinerende operatør av distribusjonssystem)</li><li>§ 4-6. (Krav om selskapsmessig skille)</li><li>§ 4-7. (Krav om funksjonelt skille)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2016-05-27-18" id="dokument"><h1>Lov om endringer i energiloven (skille mellom nettvirksomhet og annen virksomhet mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-05-27-18/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m gjøres følgende endringer:</article> <article class="defaultP" margin-top="true">§ 1-3 tredje ledd skal lyde:</article><article class="legalP" id="kapittel-1-ledd-2">Med integrert foretak forstås i denne lov: Foretak eller en gruppe av foretak som driver overføring, omforming eller fordeling av elektrisk energi (nettvirksomhet) i tillegg til annen virksomhet. En gruppe av foretak omfattes dersom en fysisk eller juridisk person kan utøve direkte eller indirekte kontroll med foretak i gruppen.</article> <article class="defaultP" margin-top="true">§ 1-3 nytt sjette ledd skal lyde:</article><article class="legalP" id="kapittel-1-ledd-3">Med kontroll i tredje ledd og §§ 4-6 og 4-7 forstås i denne lov: Rettigheter, avtaler eller andre midler som enkeltvis eller sammen, de faktiske eller juridiske forhold tatt i betraktning, gir mulighet til å utøve avgjørende innflytelse over et foretaks virksomhet, særlig:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">eiendomsrett eller bruksrett til et foretaks samlede aktiva eller deler av dem</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">rettigheter eller avtaler som gir avgjørende innflytelse over et foretaks organer med hensyn til deres sammensetning, stemmegivning eller beslutninger.</article></article></li></ul></article> <article class="defaultP" margin-top="true">Ny § 1-5 skal lyde:</article><article class="futureLegalArticle" data-name="§1-5" id="kapittel-1-foreslåttparagraf-1"><span class="futureLegalArticleHeader">§ 1-5. <span class="legalArticleTitle">(Transmisjonsnett)</span></span><article class="legalP" id="kapittel-1-foreslåttparagraf-1-ledd-1">Transmisjonsnettet omfatter anlegg for overføring av elektrisk energi på minst 200 kV, og anlegg på 132 kV som er av vesentlig betydning for driften av disse anleggene.</article><article class="legalP" id="kapittel-1-foreslåttparagraf-1-ledd-2">Transmisjonsnettet omfatter også anlegg for omforming av elektrisk energi, når omformeranlegget er direkte tilknyttet anlegg for overføring som nevnt i første ledd og transformerer til spenning på minst 33 kV.</article><article class="legalP" id="kapittel-1-foreslåttparagraf-1-ledd-3">Transmisjonsnettet omfatter ikke anlegg som nevnt i første og andre ledd som kun betjener en enkelt eller et fåtall brukere.</article><article class="legalP" id="kapittel-1-foreslåttparagraf-1-ledd-4">Departementet kan i enkeltvedtak fastsette hvilke anlegg som skal inngå i transmisjonsnettet i henhold til denne bestemmelse. Anlegg som inngår i sentralnettet ved denne bestemmelsens ikrafttredelse, inngår i transmisjonsnettet med mindre departementet fatter annet vedtak.</article></article> <article class="defaultP" margin-top="true">Ny § 3-7 skal lyde:</article><article class="futureLegalArticle" data-name="§3-7" id="kapittel-1-foreslåttparagraf-2"><span class="futureLegalArticleHeader">§ 3-7. <span class="legalArticleTitle">(Koordinerende operatør av distribusjonssystem)</span></span><article class="legalP" id="kapittel-1-foreslåttparagraf-2-ledd-1">Departementet kan gi forskrifter om utpeking av konsesjonær etter §§ 3-1 og 3-2 som koordinerende operatør av distribusjonssystem. Departementet kan gi forskrifter om operatørens oppgaver og myndighet overfor aktører som helt eller delvis eier eller er tilknyttet nett.</article></article> <article class="defaultP" margin-top="true">§ 4-1 nytt femte ledd skal lyde:</article><article class="legalP" id="kapittel-1-ledd-4">Departementet kan gi forskrift om omgjøringsadgang som avviker fra bestemmelsene om tidsfrister i forvaltningsloven §§ 34 og 35 ved feil i datagrunnlaget for enkeltvedtak om fastsettelse av nettselskapenes inntektsrammer.</article> <article class="defaultP" margin-top="true">§ 4-6 skal lyde:</article><article class="futureLegalArticle" data-name="§4-6" id="kapittel-1-foreslåttparagraf-3"><span class="futureLegalArticleHeader">§ 4-6. <span class="legalArticleTitle">(Krav om selskapsmessig skille)</span></span><article class="legalP" id="kapittel-1-foreslåttparagraf-3-ledd-1">I et integrert foretak skal nettvirksomhet være organisert som en egen selvstendig juridisk enhet, adskilt fra annen virksomhet. Nettforetak skal ikke ha direkte eller indirekte kontroll over foretak som driver annen virksomhet. Foretak som driver produksjon eller omsetning av elektrisk energi eller konsesjonspliktig fjernvarmevirksomhet, skal ikke ha direkte eller indirekte kontroll over nettforetak.</article><article class="legalP" id="kapittel-1-foreslåttparagraf-3-ledd-2">Første ledd er ikke til hinder for samarbeid om felles driftssentral mellom nettforetak og foretak som driver produksjon av elektrisk energi eller fjernvarmevirksomhet, så lenge nettforetaket har styring og ansvar for driftssentralens nettfunksjoner. Departementet kan gi forskrift om nettforetaks adgang til å selge eller leie ut egen kapasitet, herunder driftskontrollfunksjoner, overskuddskapasitet og i beredskapssituasjoner.</article><article class="legalP" id="kapittel-1-foreslåttparagraf-3-ledd-3">Departementet kan gi dispensasjon fra hele eller deler av kravet om selskapsmessig skille.</article><article class="legalP" id="kapittel-1-foreslåttparagraf-3-ledd-4">Departementet kan gi nærmere forskrifter om selskapsmessig skille og fastsette vilkår i konsesjon etter § 4-1 om forhold som nevnt i denne bestemmelsen.</article></article> <article class="defaultP" margin-top="true">§ 4-7 skal lyde:</article><article class="futureLegalArticle" data-name="§4-7" id="kapittel-1-foreslåttparagraf-4"><span class="futureLegalArticleHeader">§ 4-7. <span class="legalArticleTitle">(Krav om funksjonelt skille)</span></span><article class="legalP" id="kapittel-1-foreslåttparagraf-4-ledd-1">Personer i ledelsen i nettforetak kan ikke delta i ledelsen i foretak som driver annen virksomhet innenfor det integrerte foretaket.</article><article class="legalP" id="kapittel-1-foreslåttparagraf-4-ledd-2">Morselskap eller kontrollerende eier i det integrerte foretaket skal ikke gi instrukser til nettforetak om den daglige driften eller om avgjørelser vedrørende utbygging eller oppgradering av nettet. Dette er ikke til hinder for overordnet styring med nettforetakets økonomiske rammer.</article><article class="legalP" id="kapittel-1-foreslåttparagraf-4-ledd-3">Departementet kan gi dispensasjon fra hele eller deler av kravet til funksjonelt skille.</article><article class="legalP" id="kapittel-1-foreslåttparagraf-4-ledd-4">Departementet kan gi nærmere forskrifter om funksjonelt skille og fastsette vilkår for konsesjon etter § 4-1 om forhold som nevnt i denne bestemmelsen.</article></article></section><section class="section" data-name="kapII" id="kapittel-2" data-lovdata-URL="LTI/lov/2016-05-27-18/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra det tidspunkt Kongen bestemmer. Kongen kan sette i kraft de forskjellige bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Integrerte foretak som omfattes av § 1-3 tredje ledd, plikter innen 1. januar 2021 å være organisert i samsvar med kravene i §§ 4-6 og 4-7.</article></article></li><li data-li-identifier="3." data-name="3."><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Dispensasjon som nevnt i § 4-6 tredje ledd og § 4-7 tredje ledd fra hele eller deler av kravene om selskapsmessig og funksjonelt skille, kan også gis før loven har trådt i kraft.</article></article></li></ul></section></main></body></html>