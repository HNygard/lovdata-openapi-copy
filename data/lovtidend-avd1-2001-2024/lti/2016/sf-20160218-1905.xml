<!DOCTYPE html><html lang="no"><head><title>Delegering av myndighet til å fastsette endringer i politiets lokale struktur</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-02-18-1905</dd><dt class="dokid">DokumentID</dt><dd class="dokid">LTI/forskrift/2016-02-18-1905</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2016-02-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-08-04-53/§16</li><li>forskrift/2016-02-05-102</li></ul></dd><dt class="dateOfPublication">Kunngjort</dt><dd class="dateOfPublication">2017-01-09 14:15</dd><dt class="journalNumber">Journalnummer</dt><dd class="journalNumber">2017-0025</dd><dt class="titleShort">Korttittel</dt><dd class="titleShort">Deleg. myndighet til å fastsette endringer i politiets lokale struktur</dd><dt class="title">Tittel</dt><dd class="title">Delegering av myndighet til å fastsette endringer i politiets lokale struktur</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 18. februar 2016 med hjemmel i lov 4. august 1995 nr. 53 om politiet (politiloven) § 16 annet ledd, jf. delegeringsvedtak 5. februar 2016 nr. 102.</dd><dt class="refid">RefID</dt><dd class="refid">forskrift/2016-02-18-1905</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til å fastsette endringer i politiets lokale struktur</li></ul></dd></dl></header><main class="documentBody" data-lovdata-URL="LTI/forskrift/2016-02-18-1905" id="dokument"><h1>Delegering av myndighet til å fastsette endringer i politiets lokale struktur</h1><article class="legalP" id="ledd-1">Det følger av politiloven § 16 annet ledd at politidistriktene skal inndeles i lensmanns- og politistasjonsdistrikter. Etter § 16 annet ledd tredje punktum hører inndelingen i lensmannsdistrikter, namsfogddistrikter og politistasjonsdistrikter under Kongen. Kongens myndighet til slik fastsetting er delegert til Justis- og beredskapsdepartementet ved kongelig resolusjon 5. februar 2016 nr. 102.</article><article class="legalP" id="ledd-2">I Prop.61 LS (2014–2015) om nærpolitireformen og ved Stortingets behandling av proposisjonen, jf. Innst.306 S (2014–2015) og Innst.307 L (2014–2015), er det uttalt at myndigheten etter politiloven § 16 annet ledd til å beslutte politiets lokale tjenestestedsstruktur bør delegeres til Politidirektoratet. Myndigheten delegeres herved videre til Politidirektoratet etter dette.</article><article class="legalP" id="ledd-3">Inndelingen skal være i samsvar med krav som skal sikre høy kvalitet i polititjenesten, og fastsettes etter involvering av berørte kommuner, jf. avtale mellom regjeringspartiene (FrP/H) og Venstre inngått 17. februar 2015 om grunnlaget for et fremtidsrettet og robust nærpoliti, Stortingets behandling av Prop.61 LS (2014–2015), Innst.306 S (2014–2015) og Innst.2 S (2015–2016) fra finanskomiteen.</article><article class="legalP" id="ledd-4">Myndighetstildelingen her gir ikke grunnlag for utvidet myndighet for politimestrene. Den enkelte kommune som berøres av strukturendring skal kunne påklage Politidirektoratets beslutning etter nærmere retningslinjer.</article></main></body></html>