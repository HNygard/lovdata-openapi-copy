<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-29-848</dd><dt class="dokid">DokumentID</dt><dd class="dokid">LTI/forskrift/2016-06-29-848</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 10 s 1568</dd><dt class="dateInForce">I kraft fra</dt><dd class="dateInForce">2016-06-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§1-6</li><li>lov/2007-12-21-119/§3-1</li><li>lov/2007-12-21-119/§3-2</li><li>lov/2007-12-21-119/§3-3</li><li>lov/2007-12-21-119/§3-7</li><li>lov/2007-12-21-119/§4-3</li><li>lov/2007-12-21-119/§4-10</li><li>lov/2007-12-21-119/§4-23</li><li>lov/2007-12-21-119/§4-30</li><li>lov/2007-12-21-119/§5-2</li><li>lov/2007-12-21-119/§5-7</li><li>lov/2007-12-21-119/§7-19</li><li>lov/2007-12-21-119/§13-3</li></ul></dd><dt class="dateOfPublication">Kunngjort</dt><dd class="dateOfPublication">2016-07-01 15:40</dd><dt class="journalNumber">Journalnummer</dt><dd class="journalNumber">2016-0747</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolldirektoratet 29. juni 2016 med hjemmel i lov 21. desember 2007 nr. 119 om toll og vareførsel (tolloven) § 1-6, § 3-1, § 3-2, § 3-3, § 3-7, § 4-3, § 4-10, § 4-23, § 4-30, § 5-2, § 5-7, § 7-19 og § 13-3.</dd><dt class="refid">RefID</dt><dd class="refid">forskrift/2016-06-29-848</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-29-848" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-29-848/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">§ 1-6-1 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Tolldirektoratet kunngjør hvilke varetyper, herunder hvilke mengder og verdier, som foreligger til fordeling etter de respektive tollkvoter som er fastsatt nasjonalt eller i inngåtte avtaler.</article> <article class="defaultP" margin-top="true">§ 1-6-2 skal lyde:</article><article class="legalP" id="kapittel-1-ledd-2">Tolldirektoratet kunngjør tollsatser og tariffoppdelinger på egnet måte.</article> <article class="defaultP" margin-top="true">§ 3-1-2 første ledd skal lyde:</article><article class="legalP" id="kapittel-1-ledd-3">Plikten til forhåndsvarsel gjelder ikke varer som kommer direkte fra, eller skal direkte til, tollområdet i Den europeiske union eller tollområdet i Sveits og dens tollenklaver. Tilsvarende gjelder også for Fyrstedømmet Liechtenstein så lenge Fyrstedømmet er tilknyttet Sveits gjennom Tolluniontraktaten av 29. mars 1923.</article> <article class="defaultP" margin-top="true">§ 3-1-2 tredje ledd, bokstav b) skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">vare under transittering hvor nødvendige sikkerhetsdata allerede er gitt til tollmyndighetene i transitteringsdeklarasjon, forutsatt at bestemmelsestollsted og utpasseringstollsted er det samme,</article></article></li></ul></article> <article class="defaultP" margin-top="true">§ 3-1-11 tredje og fjerde ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Foretak med rett til å drive verditransport etter vaktvirksomhetsloven kan etter særlig tillatelse fra Tolldirektoratet rapportere betalingsmidler som nevnt i første ledd direkte til valutaregisteret. Det kan i tillatelsen gis fritak fra melde- og fremleggelsesplikt for betalingsmidler og pålegges plikt til å rapportere til valutaregisteret innen fem virkedager etter inn- og utførsel. Tillatelsen kan videre stille som vilkår at foretaket plikter å følge de krav til rapportering som oppstilles i valutaregisterforskriften § 5, § 6, § 8 og § 13.</article><article class="numberedLegalP" data-numerator="4" id="kapittel-1-nummer-3">(4) Tolldirektoratet kan suspendere eller trekke tilbake tillatelse som nevnt i tredje ledd dersom vilkårene ikke overholdes eller andre forhold tilsier at dette er nødvendig.</article> <article class="defaultP" margin-top="true">§ 3-2-2 andre ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Luftfartøy med høyeste tillatte startvekt til og med 5700 kg og som er godkjent for maksimalt ti passasjerer, kan bruke de landingsplassene for småfly som nevnt i vedlegg 3. Disse landingsplassene kan bare brukes ved private flyginger og taxiflyginger i trafikk mellom Norge og øvrige Schengen-land. Reiseplan skal legges frem for Tolldirektoratet senest fire timer før ankomst.</article> <article class="defaultP" margin-top="true">§ 3-3-1 niende ledd skal lyde:</article><article class="numberedLegalP" data-numerator="9" id="kapittel-1-nummer-5">(9) Fører av luftfartøy som vil bruke en landingsplass for småfly etter § 3-2-2 skal legge frem kopi av fullstendig utfylt reiseplan til Tolldirektoratet senest fire timer før ankomst. Dersom ankomsttidene som er oppgitt i reiseplanen senere ønskes endret, skal direktoratet snarest underrettes om endringen. Det samme gjelder kanselleringer.</article> <article class="defaultP" margin-top="true">§ 3-7-1 sjette ledd skal lyde:</article><article class="numberedLegalP" data-numerator="6" id="kapittel-1-nummer-6">(6) Fører av småfly (luftfartøy med høyeste tillatte startvekt til og med 5700 kg og som er godkjent for maksimalt ti passasjerer), skal gi melding til Tolldirektoratet om avreise senest fire timer før avgang. § 3-3-1 femte ledd om levering og endring av reiseplan gjelder tilsvarende.</article> <article class="defaultP" margin-top="true">§ 4-3-1 første ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Tollstedenes alminnelige åpningstid er fra kl. 08.00 til 15.30 fra mandag til fredag unntatt hellig- og høytidsdager, og fra kl. 08.00 til 12.00 på onsdag før skjærtorsdag, samt jul- og nyttårsaften. Dersom trafikkmengden tilsier det, kan Tolldirektoratet innskrenke eller utvide åpningstidene på enkelte tollsted.</article> <article class="defaultP" margin-top="true">§ 4-10-2 syvende ledd skal lyde:</article><article class="numberedLegalP" data-numerator="7" id="kapittel-1-nummer-8">(7) Kontanter og verdipapirer over beløpsgrensen i § 3-1-11 skal deklareres ved bruk av skjema RD 0026. Foretak som er fritatt for melde- og fremleggelsesplikten i henhold til § 3-1-11 (3) skal deklarere som nærmere angitt i tillatelsen fra Tolldirektoratet.</article> <article class="defaultP" margin-top="true">§ 4-23-4 tredje ledd skal lyde:</article><article class="numberedLegalP" data-numerator="3" id="kapittel-1-nummer-9">(3) Tollmyndighetene kan begrense mengden av varer som tillates proviantert. Ved fastsetting av mengde skal det blant annet tas hensyn til varebeholdning om bord, antall besetningsmedlemmer og passasjerer, oppdragets lengde, transportmiddelets størrelse, passasjerkapasitet, trafikkområde, forseglingsmuligheter om bord, eventuell restproviant mv., om fartøyet går i kort rute, jf. § 4-23-7 fjerde ledd, og overenskomster med andre stater. Mat-, drikke- og tobakkvarer (proviant) til forpleining eller salg til besetning skal i alminnelighet begrenses til de mengder som antas å ville gå med til bruk om bord på den enkelte tur, eventuelt også retur.</article> <article class="defaultP" margin-top="true">§ 4-30-2 første ledd skal lyde:</article><article class="numberedLegalP" data-numerator="1" id="kapittel-1-nummer-10">(1) Tollmyndighetene kan gi foretak tillatelse til opprettelse og drift av tollager. Tolldirektoratet kan gi foretak tillatelse til opprettelse og drift av toll- og avgiftsfritt utsalg på lufthavn (tollager C).</article> <article class="defaultP" margin-top="true">§ 5-2-1 første og sjette ledd skal lyde:</article><article class="numberedLegalP" data-numerator="1" id="kapittel-1-nummer-11">(1) Mat-, drikke- og tobakkvarer (proviant) kan medbringes tollfritt i fartøy til bruk om bord av besetning og passasjerer. Norske fiske- og fangstfartøy kan ikke tollfritt medbringe andre varer enn de som tidligere er tillatt proviantert etter § 4-23-9.</article><article class="numberedLegalP" data-numerator="6" id="kapittel-1-nummer-12">(6) Salg av alkohol og tobakkvarer til passasjerer for ilandbringelse er ikke tillatt på fartøy som går mellom havner i Norge og Sverige på strekningen fra og med Risør i vest til og med Lysekil i sør. Salg av alkoholholdige drikkevarer og tobakk kan likevel skje på fartøy i rute mellom norsk havn fra og med Risør i vest til Sandefjord i øst og svensk havn fra og med Strømstad i nord til og med Lysekil i sør. Vilkårene i § 4-23-7 fjerde ledd gjelder tilsvarende.</article> <article class="defaultP" margin-top="true">§ 7-4-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-13">(3) Foretaket må på forhånd søke Tolldirektoratet om tillatelse til tollfri innførsel. Søknaden må blant annet inneholde revisorbekreftet oppgave over foretakets totale egenproduksjon foregående kalenderår her i landet av den kategori av varer som ønskes innført tollfritt. Det gis tollfritak for en konkret mengde varer per kalenderår.</article> <article class="defaultP" margin-top="true">§ 7-4-4 skal lyde:</article><article class="legalP" id="kapittel-1-ledd-4">Ved utgangen av hvert kalenderår skal foretaket legge frem en oppgave til Tolldirektoratet over alle tollfrie innførsler som er foretatt i medhold av tillatelsen.</article> <article class="defaultP" margin-top="true">§ 7-19-1 første ledd skal lyde:</article><article class="numberedLegalP" data-numerator="1" id="kapittel-1-nummer-14">(1) Tolldirektoratet fastsetter hver onsdag omregningskurser for ulike valutaer basert på Norges Banks indikative markedskurser. Kursene publiseres på www.toll.no og er gyldige fra og med påfølgende mandag.</article> <article class="defaultP" margin-top="true">§ 13-3-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-15">(3) Når det gjelder transportmidler vises det også til § 13-7-1.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-29-848/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>