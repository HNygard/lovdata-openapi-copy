<!DOCTYPE html><html lang="no"><head><title>Lov om endringer i sosialtjenesteloven, folketrygdloven og enkelte andre lover (aktivitetsplikt for unge mottakere av stønad til livsopphold mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-12-20-105</dd><dt class="dokid">DokumentID</dt><dd class="dokid">LTI/lov/2016-12-20-105</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2694</dd><dt class="dateInForce">I kraft fra</dt><dd class="dateInForce">2016-12-20, 2017-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-28-26</li><li>lov/1953-06-26-11</li><li>lov/1962-06-22-12</li><li>lov/1997-02-28-19</li><li>lov/1999-01-15-1</li><li>lov/2009-12-18-131</li><li>lov/2015-04-24-20</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett &gt; Beregning av pensjoner m.m.</li> <li>Pensjons- og trygderett &gt; Ytelser ved sykdom m.m.</li> <li>Pensjons- og trygderett &gt; Ytelser ved sykdom m.m.</li> <li>Pensjons- og trygderett &gt; Ytelser ved sykdom m.m.</li> <li>Pensjons- og trygderett &gt; Ytelser ved sykdom m.m.</li> <li>Pensjons- og trygderett &gt; Ytelser ved sykdom m.m.</li> <li>Pensjons- og trygderett &gt; Ytelser knyttet til livsløp og familiesituasjon</li> <li>Pensjons- og trygderett &gt; Ytelser knyttet til livsløp og familiesituasjon</li> <li>Pensjons- og trygderett &gt; Ytelser knyttet til livsløp og familiesituasjon</li> <li>Pensjons- og trygderett &gt; Alderspensjon</li> <li>Pensjons- og trygderett &gt; Alderspensjon</li> <li>Pensjons- og trygderett &gt; Alderspensjon</li></ul></dd><dt class="dateOfPublication">Kunngjort</dt><dd class="dateOfPublication">2016-12-20 17:35</dd><dt class="journalNumber">Journalnummer</dt><dd class="journalNumber">2016-1346</dd><dt class="titleShort">Korttittel</dt><dd class="titleShort">Endringslov til sosialtjenesteloven mv.</dd><dt class="title">Tittel</dt><dd class="title">Lov om endringer i sosialtjenesteloven, folketrygdloven og enkelte andre lover (aktivitetsplikt for unge mottakere av stønad til livsopphold mv.)</dd><dt class="miscInformation">Annet om dokumentet</dt><dd class="miscInformation">Prop.13 L (2016–2017), Innst.111 L (2016–2017), Lovvedtak 32 (2016–2017). Stortingets første og andre gangs behandling hhv. 12. og 16. desember 2016. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2016-12-20-105</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i sosialtjenesteloven, folketrygdloven og enkelte andre lover (aktivitetsplikt for unge mottakere av stønad til livsopphold mv.)<ul class="tocSubUl"><li>I</li><li>II</li><li>III</li><li>IV</li><li>V</li><li>VI<ul class="tocSubUl"><li>§ 20 a. Bruk av vilkår for personer under 30 år</li></ul></li><li>VII</li><li>VIII</li></ul></li></ul></dd></dl></header><main class="documentBody" data-lovdata-URL="LTI/lov/2016-12-20-105" id="dokument"><h1>Lov om endringer i sosialtjenesteloven, folketrygdloven og enkelte andre lover (aktivitetsplikt for unge mottakere av stønad til livsopphold mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. juli 1949 nr. 26 om Statens pensjonskasse.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 26. juni 1953 nr. 11 om pensjonsordning for apotekvirksomhet mv.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 22. juni 1962 nr. 12 om pensjonsordning for sykepleiere.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 15. januar 1999 nr. 1 om pensjonsordning for ledsagere i utenrikstjenesten.</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 18. desember 2009 nr. 131 om sosiale tjenester i arbeids- og velferdsforvaltningen (sosialtjenesteloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 24. april 2015 nr. 20 om endringer i arbeidsmiljøloven og sosialtjenesteloven (adgang til midlertidig ansettelse mv. og vilkår om aktivitet for stønad til livsopphold).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-12-20-105/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. juli 1949 nr. 26 om Statens pensjonskasse skal § 31 femte ledd første punktum lyde:</article><article class="legalP" id="kapittel-1-ledd-2">Dersom medlemmet beholder retten til opprinnelig uføregrad etter folketrygdloven § 12-10 tredje ledd (hvilende rett), beholder medlemmet også retten til opprinnelig uføregrad etter loven her i samme tidsrom.</article></section><section class="section" data-name="kapII" id="kapittel-2" data-lovdata-URL="LTI/lov/2016-12-20-105/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 26. juni 1953 nr. 11 om pensjonsordning for apotekvirksomhet mv. skal § 14 femte ledd første punktum lyde:</article><article class="legalP" id="kapittel-2-ledd-2">Dersom medlemmet beholder retten til opprinnelig uføregrad etter folketrygdloven § 12-10 tredje ledd (hvilende rett), beholder medlemmet også retten til opprinnelig uføregrad etter loven her i samme tidsrom.</article></section><section class="section" data-name="kapIII" id="kapittel-3" data-lovdata-URL="LTI/lov/2016-12-20-105/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 22. juni 1962 nr. 12 om pensjonsordning for sykepleiere gjøres følgende endringer:</article> <article class="defaultP" margin-top="true">§ 3 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">Sykepleier som gjør tjeneste på pensjonistvilkår. Departementet kan gi forskrift med utfyllende bestemmelser om tjeneste på pensjonistvilkår.</article></article></li></ul></article> <article class="defaultP" margin-top="true">§ 6 andre ledd skal lyde:</article><article class="legalP" id="kapittel-3-ledd-2">For sykepleiere som opptas i pensjonsordningen med hjemmel i § 1 tredje ledd, fastsetter departementet aldersgrensen.</article> <article class="defaultP" margin-top="true">§ 17 femte ledd første punktum skal lyde:</article><article class="legalP" id="kapittel-3-ledd-3">Dersom medlemmet beholder retten til opprinnelig uføregrad etter folketrygdloven § 12-10 tredje ledd (hvilende rett), beholder medlemmet også retten til opprinnelig uføregrad etter loven her i samme tidsrom.</article></section><section class="section" data-name="kapIV" id="kapittel-4" data-lovdata-URL="LTI/lov/2016-12-20-105/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 3-25 tredje ledd første punktum skal lyde:</article><article class="legalP" id="kapittel-4-ledd-2">Når et barn blir forsørget av flere som mottar uføretrygd eller alderspensjon, ytes tillegget til den som har rett til høyest tillegg.</article> <article class="defaultP" margin-top="true">§ 6-8 første ledd nytt tredje punktum skal lyde:</article><article class="legalP" id="kapittel-4-ledd-3">Første og andre punktum gjelder også ved opphold i tilsvarende institusjon eller anstalt i utlandet.</article> <article class="defaultP" margin-top="true">§ 8-54 første ledd skal lyde:</article><article class="legalP" id="kapittel-4-ledd-4">Et medlem som sitter i varetekt, soner straff eller utholder særreaksjon i en av kriminalomsorgens anstalter eller tilsvarende anstalt i utlandet, har ikke rett til sykepenger.</article> <article class="defaultP" margin-top="true">§ 10-6 tredje ledd skal lyde:</article><article class="legalP" id="kapittel-4-ledd-5">Departementet gir forskrift om stønad etter denne paragrafen, herunder særregler for bestemte grupper.</article> <article class="defaultP" margin-top="true">§ 10-8 andre punktum skal lyde:</article><article class="legalP" id="kapittel-4-ledd-6">Departementet gir forskrifter om avgrensningen, herunder unntak for bestemte grupper.</article> <article class="defaultP" margin-top="true">§ 11-22 første ledd første punktum skal lyde:</article><article class="legalP" id="kapittel-4-ledd-7">Et medlem som utholder varetekt, straff eller særreaksjon i anstalt under kriminalomsorgen eller tilsvarende anstalt i utlandet, har ikke rett til arbeidsavklaringspenger.</article> <article class="defaultP" margin-top="true">§ 12-2 fjerde ledd skal lyde:</article><article class="legalP" id="kapittel-4-ledd-8">Vilkåret i første ledd gjelder ikke dersom vedkommende var medlem i folketrygden på uføretidspunktet og uføretrygd ved 100 prosent uføregrad:<ul class="defaultList"><li data-li-identifier="a)" data-name="a)"><article class="listArticle" id="kapittel-4-ledd-8-punkt-1"><article class="legalP" id="kapittel-4-ledd-8-punkt-1-ledd-1">beregnet av grunnlaget etter § 12-11 første ledd minst vil svare til halvparten av høy sats etter § 12-13 andre ledd tredje punktum, eller</article></article></li><li data-li-identifier="b)" data-name="b)"><article class="listArticle" id="kapittel-4-ledd-8-punkt-2"><article class="legalP" id="kapittel-4-ledd-8-punkt-2-ledd-1">beregnet på grunnlag av perioder med medlemskap minst vil svare til halvparten av minsteytelsen etter § 12-13 andre ledd.</article></article></li></ul><p class="leddfortsettelse">Framtidig trygdetid skal ikke regnes med, se § 12-12 femte ledd.</p></article> <article class="defaultP" margin-top="true">§ 12-18 fjerde ledd første punktum skal lyde:</article><article class="legalP" id="kapittel-4-ledd-9">Dersom den avdøde var 67 år eller eldre, skal beregningsgrunnlaget for den avdødes uføretrygd i tredje ledd erstattes med et særskilt fastsatt beregningsgrunnlag, begrenset opp til 6 ganger grunnbeløpet i folketrygden.</article> <article class="defaultP" margin-top="true">§ 12-19 første ledd første punktum skal lyde:</article><article class="legalP" id="kapittel-4-ledd-10">Personer som mottar uføretrygd, får ytelsen redusert etter bestemmelsene i denne paragrafen under opphold i en institusjon med fri kost og losji under statlig ansvar eller tilsvarende institusjon i utlandet.</article> <article class="defaultP" margin-top="true">§ 12-20 første ledd første punktum skal lyde:</article><article class="legalP" id="kapittel-4-ledd-11">En person som utholder varetekt, straff eller særreaksjon i anstalt under kriminalomsorgen eller tilsvarende anstalt i utlandet, har ikke rett til å få utbetalt uføretrygd fra og med andre måned etter at soningen tar til.</article> <article class="defaultP" margin-top="true">§ 16-10 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-4-ledd-11-punkt-1"><article class="legalP" id="kapittel-4-ledd-11-punkt-1-ledd-1">fyller 67 år eller mottar alderspensjon,</article></article></li></ul></article> <article class="defaultP" margin-top="true">§ 16-11 første ledd første punktum skal lyde:</article><article class="legalP" id="kapittel-4-ledd-12">Personer som mottar ytelser etter dette kapitlet, får ytelsen redusert etter bestemmelsene i denne paragrafen under opphold i en institusjon med fri kost og losji under statlig ansvar eller tilsvarende institusjon i utlandet.</article> <article class="defaultP" margin-top="true">§ 16-12 første ledd første punktum skal lyde:</article><article class="legalP" id="kapittel-4-ledd-13">En person som utholder varetekt, straff eller særreaksjon i anstalt under kriminalomsorgen eller tilsvarende anstalt i utlandet, har ikke rett til å få utbetalt ytelser etter dette kapitlet fra og med andre måned etter at soningen tar til.</article> <article class="defaultP" margin-top="true">§ 17-13 første ledd første punktum skal lyde:</article><article class="legalP" id="kapittel-4-ledd-14">Personer som mottar ytelser etter dette kapitlet, får ytelsene redusert etter bestemmelsene i denne paragrafen under opphold i en institusjon med fri kost og losji under statlig ansvar eller tilsvarende institusjon i utlandet.</article> <article class="defaultP" margin-top="true">§ 17-14 første ledd første punktum skal lyde:</article><article class="legalP" id="kapittel-4-ledd-15">En person som utholder varetekt, straff eller særreaksjon i anstalt under kriminalomsorgen eller tilsvarende anstalt i utlandet, har ikke rett til å få utbetalt ytelser etter dette kapitlet fra og med andre måned etter at soningen tar til.</article> <article class="defaultP" margin-top="true">§ 18-8 første ledd første punktum skal lyde:</article><article class="legalP" id="kapittel-4-ledd-16">Personer som mottar barnepensjon, får ytelsen redusert etter bestemmelsene i denne paragrafen under opphold i en institusjon med fri kost og losji under statlig ansvar eller tilsvarende institusjon i utlandet.</article> <article class="defaultP" margin-top="true">§ 18-9 første ledd skal lyde:</article><article class="legalP" id="kapittel-4-ledd-17">En person som utholder varetekt, straff eller særreaksjon i anstalt under kriminalomsorgen eller tilsvarende anstalt i utlandet, har ikke rett til å få utbetalt barnepensjon fra og med andre måned etter at soningen tar til.</article> <article class="defaultP" margin-top="true">§ 19-21 første ledd første punktum skal lyde:</article><article class="legalP" id="kapittel-4-ledd-18">Personer som mottar alderspensjon, får ytelsen redusert etter bestemmelsene i denne paragrafen under opphold i en institusjon med fri kost og losji under statlig ansvar eller tilsvarende institusjon i utlandet.</article> <article class="defaultP" margin-top="true">§ 19-22 første ledd første punktum skal lyde:</article><article class="legalP" id="kapittel-4-ledd-19">En person som utholder varetekt, straff eller særreaksjon i anstalt under kriminalomsorgen eller tilsvarende anstalt i utlandet, har ikke rett til å få utbetalt alderspensjon fra og med andre måned etter at soningen tar til.</article> <article class="defaultP" margin-top="true">§ 20-22 første ledd første punktum skal lyde:</article><article class="legalP" id="kapittel-4-ledd-20">Personer som mottar alderspensjon, får ytelsen redusert etter bestemmelsene i denne paragrafen under opphold i en institusjon med fri kost og losji under statlig ansvar eller tilsvarende institusjon i utlandet.</article> <article class="defaultP" margin-top="true">§ 20-23 første ledd første punktum skal lyde:</article><article class="legalP" id="kapittel-4-ledd-21">En person som utholder varetekt, straff eller særreaksjon i anstalt under kriminalomsorgen eller tilsvarende anstalt i utlandet, har ikke rett til å få utbetalt alderspensjon fra og med andre måned etter at soningen tar til.</article></section><section class="section" data-name="kapV" id="kapittel-5" data-lovdata-URL="LTI/lov/2016-12-20-105/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 15. januar 1999 nr. 1 om pensjonsordning for ledsagere i utenrikstjenesten gjøres følgende endringer:</article> <article class="defaultP" margin-top="true">§ 1 andre punktum skal lyde:</article><article class="legalP" id="kapittel-5-ledd-2">Loven gjelder også samboere som ledsager utenrikstjenestemenn under tjeneste i utlandet, når paret lever sammen og har, eller har hatt, felles barn eller tidligere har vært gift med hverandre.</article> <article class="defaultP" margin-top="true">Nåværende andre punktum blir nytt tredje punktum.</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-5-ledd-3">Dersom ledsageren under en tjenesteperiode i utlandet har tatt midlertidig opphold i Norge eller et annet land over et tidsrom som sammenhengende strekker seg ut over tre måneder og oppholdet ikke har sammenheng med tjenesten, familiens sykebehandling eller andre vektige velferdsgrunner, skal denne tiden ikke medregnes.</article> <article class="defaultP" margin-top="true">§ 5 tredje ledd første punktum skal lyde:</article><article class="legalP" id="kapittel-5-ledd-4">For ektefeller medregnes også ledsagertid opparbeidet før loven trer i kraft ved beregning av pensjonen.</article></section><section class="section" data-name="kapVI" id="kapittel-6" data-lovdata-URL="LTI/lov/2016-12-20-105/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 18. desember 2009 nr. 131 om sosiale tjenester i arbeids- og velferdsforvaltningen gjøres følgende endringer:</article> <article class="defaultP" margin-top="true">§ 20 nytt tredje ledd skal lyde:</article><article class="legalP" id="kapittel-6-ledd-2">Ved brudd på vilkår kan det fattes vedtak om at stønaden reduseres, forutsatt at det i vedtaket om stønad er informert om muligheten for slik reduksjon. Departementet kan i forskrift gi nærmere regler om reduksjon av stønaden.</article> <article class="defaultP" margin-top="true">Ny § 20 a skal lyde:</article><article class="futureLegalArticle" data-name="§20a" id="kapittel-6-foreslåttparagraf-1"><span class="futureLegalArticleHeader">§ 20 a. <span class="legalArticleTitle">Bruk av vilkår for personer under 30 år</span></span><article class="legalP" id="kapittel-6-foreslåttparagraf-1-ledd-1">Det skal stilles vilkår om aktivitet for tildeling av økonomisk stønad til personer under 30 år, med mindre tungtveiende grunner taler mot det. Det kan også stilles andre vilkår for tildeling av økonomisk stønad, inkludert vilkår etter § 25.</article><article class="legalP" id="kapittel-6-foreslåttparagraf-1-ledd-2">Vilkårene må ha nær sammenheng med vedtaket. De må ikke være uforholdsmessig byrdefulle for stønadsmottakeren eller begrense hans eller hennes handle- og valgfrihet på en urimelig måte. Vilkårene må heller ikke være i strid med andre bestemmelser i loven her eller i andre lover.</article><article class="legalP" id="kapittel-6-foreslåttparagraf-1-ledd-3">Ved brudd på vilkår kan det fattes vedtak om at stønaden reduseres, forutsatt at det i vedtaket om stønad er informert om muligheten for slik reduksjon. Departementet kan i forskrift gi nærmere regler om reduksjon av stønaden.</article></article></section><section class="section" data-name="kapVII" id="kapittel-7" data-lovdata-URL="LTI/lov/2016-12-20-105/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 24. april 2015 nr. 20 om endringer i arbeidsmiljøloven og sosialtjenesteloven (adgang til midlertidig ansettelse mv. og vilkår om aktivitet for stønad til livsopphold) del II gjøres følgende endring:</article> <article class="defaultP" margin-top="true">§ 20 a oppheves.</article></section><section class="section" data-name="kapVIII" id="kapittel-8" data-lovdata-URL="LTI/lov/2016-12-20-105/KAPITTEL_8"><h2 data-text-align="center">VIII</h2><ul class="defaultList"><li data-li-identifier="1." data-name="1."><article class="listArticle" id="kapittel-8-punkt-1"><article class="legalP" id="kapittel-8-punkt-1-ledd-1">Endringene i lov 28. juli 1949 nr. 26 om Statens pensjonskasse § 31, lov 26. juni 1953 nr. 11 om pensjonsordning for apotekvirksomhet mv. § 14, lov 22. juni 1962 nr. 12 om pensjonsordning for sykepleiere §§ 3, 6 og 17, lov 28. februar 1997 nr. 19 om folketrygd §§ 3-25, 6-8, 8-54, 11-22, 12-18, 12-19, 12-20, 16-10, 16-11, 16-12, 17-13, 17-14, 18-8, 18-9, 19-21, 19-22, 20-22 og 20-23 og lov 24. april 2015 nr. 20 om endringer i arbeidsmiljøloven og sosialtjenesteloven del II trer i kraft straks.</article></article></li><li data-li-identifier="2." data-name="2."><article class="listArticle" id="kapittel-8-punkt-2"><article class="legalP" id="kapittel-8-punkt-2-ledd-1">Endringene i lov 28. februar 1997 nr. 19 om folketrygd §§ 10-6, 10-8 og 12-2, lov 15. januar 1999 nr. 1 om pensjonsordning for ledsagere i utenrikstjenesten §§ 1, 3 og 5, lov 18. desember 2009 nr. 131 om sosiale tjenester i arbeids- og velferdsforvaltningen § 20 og ny § 20 a trer i kraft 1. januar 2017.</article></article></li></ul></section></main></body></html>