<!DOCTYPE html><html lang="no"><head><title>Forskrift om endringer i utlendingsforskriften (oppdateringer og rettelser av begrepsbruk og henvisninger)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-19-1717</dd><dt class="dokid">DokumentID</dt><dd class="dokid">LTI/forskrift/2016-12-19-1717</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 18 s 2914</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§8</li><li>lov/2008-05-15-35/§58</li><li>lov/2008-05-15-35/§84</li><li>lov/2008-05-15-35/§90</li><li>lov/2008-05-15-35/§139</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2016-12-22 16:00</dd><dt class="journalNumber">Journalnummer</dt><dd class="journalNumber">2016-1386</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endringer i utlendingsforskriften (oppdateringer og rettelser av begrepsbruk og henvisninger)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 19. desember 2016 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 8, § 58, § 84, § 90 og § 139, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2016-12-19-1717</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i utlendingsforskriften (oppdateringer og rettelser av begrepsbruk og henvisninger)<ul class="tocSubUl"><li>I<ul class="tocSubUl"><li>§ 17-7e. Skattemyndighetene</li><li>§ 17-14a. Plikten til å forlate riket</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-19-1717" id="dokument"><h1>Forskrift om endringer i utlendingsforskriften (oppdateringer og rettelser av begrepsbruk og henvisninger)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-19-1717/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 2-11 annet ledd skal lyde:</article><article class="legalP" id="kapittel-1-ledd-2">Når Utlendingsdirektoratet har besluttet at et dokument skal godkjennes som reisedokument etter kapittelet her, melder Utlendingsdirektoratet beslutningen til EU-Kommisjonen for oppføring i reisedokumentlisten, jf. Kommisjonens gjennomføringsbeslutning C(2013)4914 av 2. august 2013 om opprettelse av liste over reisedokumenter som berettiger innehaver til å krysse yttergrensen og som kan viseres.</article> <article class="defaultP" margin-top="true">§ 10-9 første ledd skal lyde:</article><article class="legalP" id="kapittel-1-ledd-3">En referanseperson som må oppfylle krav til framtidig inntekt etter § 10-8 første ledd, må dokumentere at vedkommende i henhold til siste skatteoppgjør eller i henhold til bekreftelse fra skattemyndighetene på innrapportert inntekt foregående år, hadde en registrert inntekt tilsvarende 88 prosent av lønnstrinn 19 i statens lønnsregulativ. Det er et vilkår at referansepersonen har beholdt inntekt på tilstrekkelig nivå også i perioden etter skatteoppgjøret eller bekreftelsen fra skattemyndighetene.</article> <article class="defaultP" margin-top="true">§ 10-9 tredje ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Referansepersonen har hatt en fastsatt nettoformue på over 1 million kr ved de to siste skatteoppgjør og er over 23 år.</article></article></li></ul></article> <article class="defaultP" margin-top="true">§ 14-5 femte ledd skal lyde:</article><article class="legalP" id="kapittel-1-ledd-4">Forhåndsvarsel om utvisning med hjemmel i lovens § 66 annet ledd bokstav a kan gis samtidig med vedtak som fastsetter en utreisefrist i medhold av lovens § 90 sjette ledd.</article> <article class="defaultP" margin-top="true">§ 16-3 andre ledd skal lyde:</article><article class="legalP" id="kapittel-1-ledd-5">Justis- og beredskapsdepartementet fastsetter antall nemndmedlemmer som skal oppnevnes. De oppnevnes for fire år. Antallet fordeles likt mellom dem som er oppnevnt etter forslag fra Justis- og beredskapsdepartementet, Utenriksdepartementet og Norges Juristforbund til sammen og de humanitære organisasjonene. Nemndmedlemmene kan gjenoppnevnes én gang. Hvert kjønn skal være representert med minst 40 prosent av medlemmene, jf. likestillingsloven § 13 første ledd bokstav e.</article> <article class="defaultP" margin-top="true">§ 17-7e overskriften og innledningsteksten i første ledd skal lyde:</article><article class="futureLegalArticle" data-name="§17-7e" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17-7e</span>. <span class="legalArticleTitle">Skattemyndighetene</span></span><article class="legalP" id="kapittel-1-foreslåttparagraf-1-ledd-1">Skattemyndighetene skal etter anmodning fra politiet, norsk utenriksstasjon, Utlendingsdirektoratet eller Utlendingsnemnda, uten hinder av taushetsplikt i skatteforvaltningsloven § 3-1, gi opplysninger om utlendingens inntekt og formue i sak om</article></article> <article class="defaultP" margin-top="true">§ 17-14 første ledd første punktum skal lyde:</article><article class="legalP" id="kapittel-1-ledd-6">Når det foreligger vedtak som innebærer at utlendingen må forlate riket, fastsettes utreisefrist, jf. lovens § 90 sjette ledd, av politiet, Utlendingsdirektoratet eller Utlendingsnemnda.</article> <article class="defaultP" margin-top="true">§ 17-14a skal lyde:</article><article class="futureLegalArticle" data-name="§17-14a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 17-14a</span>. <span class="legalArticleTitle">Plikten til å forlate riket</span></span><article class="legalP" id="kapittel-1-foreslåttparagraf-2-ledd-1">Vedtak som innebærer at en utlending må forlate riket, jf. lovens § 90 sjette ledd, innebærer at utlendingen må forlate Schengenområdet, med mindre utlendingen har oppholdstillatelse eller annet grunnlag for opphold i et annet Schengenland.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-19-1717/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2017.</article></section></main></body></html>