<!DOCTYPE html><html lang="no"><head><title>Forskrift for graden philosophiae doctor (ph.d.) ved Arkitektur- og designhøgskolen i Oslo (AHO)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-10-26-1442</dd><dt class="dokid">DokumentID</dt><dd class="dokid">LTI/forskrift/2016-10-26-1442</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2456</dd><dt class="dateInForce">I kraft fra</dt><dd class="dateInForce">2016-10-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-21-1741</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li></ul></dd><dt class="dateOfPublication">Kunngjort</dt><dd class="dateOfPublication">2016-12-08 15:00</dd><dt class="journalNumber">Journalnummer</dt><dd class="journalNumber">2016-1147</dd><dt class="titleShort">Korttittel</dt><dd class="titleShort">Forskrift for graden ph.d. ved AHO</dd><dt class="title">Tittel</dt><dd class="title">Forskrift for graden philosophiae doctor (ph.d.) ved Arkitektur- og designhøgskolen i Oslo (AHO)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Arkitektur- og designhøgskolen i Oslo 26. oktober 2016 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3.</dd><dt class="refid">RefID</dt><dd class="refid">forskrift/2016-10-26-1442</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for graden philosophiae doctor (ph.d.) ved Arkitektur- og designhøgskolen i Oslo (AHO)<ul class="tocSubUl"><li>Del I. innledende bestemmelser<ul class="tocSubUl"><li>§ 1. Forskriftens virkeområde</li><li>§ 2. Omfang, innhold og målsetting for ph.d.-utdanningen</li><li>§ 3. Ansvaret for ph.d-utdanningen</li><li>§ 4. Kvalitetssikring</li></ul></li><li>Del II. Opptak<ul class="tocSubUl"><li>§ 5. Opptak</li><li>§ 5-1. Vilkår for opptak</li><li>§ 5-2. Infrastruktur</li><li>§ 5-3. Opptaksperiode</li><li>§ 5-4. Frivillig avslutning før avtalt tid</li><li>§ 5-5. Tvungen avslutning ved forsinkelse eller manglende fremdrift</li><li>§ 5-6. Tvungen avslutning ved fusk på eksamen eller prøver underveis i ph.d.-utdanningen</li><li>§ 5-7. Tvungen avslutning ved uredelighet</li><li>§ 5-8. Oppsigelse og avskjed</li><li>§ 6. Ph.d.-avtalen</li></ul></li><li>Del III. Gjennomføring<ul class="tocSubUl"><li>§ 7. Veiledning</li><li>§ 7-1. Oppnevning av veiledere</li><li>§ 7-2. Veiledningens innhold</li><li>§ 7-3. Tilknytning til forskermiljø</li><li>§ 8. Opplæringsdel</li><li>§ 8-1. Formål, innhold og omfang</li><li>§ 8-2. Kandidatens rettigheter ved permisjon</li><li>§ 9. Rapportering, midtveisevaluering og reader</li><li>§ 9-1. Rapportering</li><li>§ 9-2. Midtveisevaluering</li><li>§ 9-3. Reader eller sluttseminar</li><li>§ 10. Ph.d.-avhandlingen</li><li>§ 10-1. Krav til avhandlingen</li><li>§ 10-2. Arbeider som ikke godtas</li><li>§ 10-3. Rettigheter ved bruk av resultater</li><li>§ 10-4. Språk</li><li>§ 11. Meldeplikt om arbeidsresultater som har potensial for næringsmessig utnyttelse</li></ul></li><li>Del IV. Fullføring<ul class="tocSubUl"><li>§ 12. Bedømmelse</li><li>§ 12-1. Grunnlag for bedømmelse</li><li>§ 12-2. Tidsbruk fra innlevering til disputas</li><li>§ 13. Innlevering</li><li>§ 13-1. Innlevering av avhandlingen</li><li>§ 13-2. Behandling av søknaden</li><li>§ 14. Oppnevning av bedømmelseskomité</li><li>§ 15. Bedømmelseskomiteens arbeid</li><li>§ 15-1. Innhenting av supplerende opplysninger</li><li>§ 15-2. Omarbeiding av innlevert avhandling</li><li>§ 15-3. Bedømmelseskomiteens innstilling</li><li>§ 15-4. Retting av formelle feil i avhandlingen</li><li>§ 16. AHOs behandling av bedømmelseskomiteens innstilling</li><li>§ 17. Ny innlevering</li><li>§ 18. Offentliggjøring av avhandlingen</li><li>§ 18-1. Krav til den trykte avhandlingen</li><li>§ 18-2. Offentliggjøring</li><li>§ 19. Doktorgradsprøven</li><li>§ 19-1. Prøveforelesning</li><li>§ 19-2. Offentlig forsvar av avhandlingen (disputas)</li><li>§ 20. Godkjenning av doktorgradsprøve</li><li>§ 21. Kreering og vitnemål</li><li>§ 22. Vedlegg til vitnemål (Diploma Supplement)</li></ul></li><li>Del V. Klage, ikrafttredelse og overgangsbestemmelser (RH)<ul class="tocSubUl"><li>§ 23. Klage</li><li>§ 23-1. Klage over avslag på søknad om opptak, vedtak om opphør av studierett, klage over avslag på søknad om godkjenning av elementer i opplæringsdelen</li><li>§ 23-2. Klage over godkjenning av opplæringsdelen</li><li>§ 23-3. Klage over avslag på søknad om bedømmelse, ikke godkjent avhandling, prøveforelesning eller forsvar</li><li>§ 24. Fellesgrader og cotutelle-avtaler</li><li>§ 24-1. Fellesgrader og cotutelle-avtaler</li><li>§ 24-2. Fellesgrader</li><li>§ 24-3. Cotutelle-avtaler</li><li>§ 24-4. Krav ved fellesgrader og cotutelle</li><li>§ 25. Utfyllende bestemmelser</li><li>§ 26. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2016-10-26-1442" id="dokument"><h1>Forskrift for graden philosophiae doctor (ph.d.) ved Arkitektur- og designhøgskolen i Oslo (AHO)</h1><section class="section" data-name="delI" id="kapittel-1" data-lovdata-URL="LTI/forskrift/2016-10-26-1442/KAPITTEL_1"><h2>Del I. innledende bestemmelser</h2><article class="legalArticle" data-lovdata-URL="LTI/forskrift/2016-10-26-1442/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder utdanning som fører frem til graden philosophiae doctor (ph.d.). Forskriften fastsetter regler om opptak til, gjennomføring og avslutning av ph.d.-utdanningen, herunder fellesgrader og cotutelle.</article></article><article class="legalArticle" data-lovdata-URL="LTI/forskrift/2016-10-26-1442/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Omfang, innhold og målsetting for ph.d.-utdanningen</span></h3><article class="legalP" id="kapittel-1-paragraf-2-ledd-1">Ph.d.-utdanningen skal kvalifisere for forskningsvirksomhet av internasjonal standard og for annet arbeid i samfunnet hvor det stilles store krav til vitenskapelig innsikt og analytisk tenkning, i samsvar med god vitenskapelig skikk og forskningsetiske standarder.</article><article class="legalP" id="kapittel-1-paragraf-2-ledd-2">Ph.d.-utdanningen skal gi kandidaten kunnskap, ferdigheter og kompetanse i tråd med det nasjonale kvalifikasjonsrammeverket.</article><article class="legalP" id="kapittel-1-paragraf-2-ledd-3">Ph.d.-utdanningen er normert til tre (3) års fulltidsstudier og inkluderer en opplæringsdel av minimum 30 studiepoengs omfang.</article><article class="legalP" id="kapittel-1-paragraf-2-ledd-4">Ph.d.-utdanningens viktigste komponent er et selvstendig forskningsarbeid eller kombinert forsknings- og utviklingsarbeid som gjennomføres under aktiv veiledning.</article><article class="legalP" id="kapittel-1-paragraf-2-ledd-5">Ph.d.-graden tildeles på grunnlag av<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-5-punkt-1"><article class="legalP" id="kapittel-1-paragraf-2-ledd-5-punkt-1-ledd-1">godkjent gjennomføring av opplæringsdelen</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-5-punkt-2"><article class="legalP" id="kapittel-1-paragraf-2-ledd-5-punkt-2-ledd-1">godkjent vitenskapelig avhandling</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-5-punkt-3"><article class="legalP" id="kapittel-1-paragraf-2-ledd-5-punkt-3-ledd-1">godkjent prøveforelesning over oppgitt emne</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-5-punkt-4"><article class="legalP" id="kapittel-1-paragraf-2-ledd-5-punkt-4-ledd-1">godkjent offentlig forsvar av avhandlingen (disputas).</article></article></li></ul></article></article><article class="legalArticle" data-lovdata-URL="LTI/forskrift/2016-10-26-1442/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvaret for ph.d-utdanningen</span></h3><article class="legalP" id="kapittel-1-paragraf-3-ledd-1">AHOs styre har det overordnede ansvaret for ph.d.-utdanningen.</article></article><article class="legalArticle" data-lovdata-URL="LTI/forskrift/2016-10-26-1442/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvalitetssikring</span></h3><article class="legalP" id="kapittel-1-paragraf-4-ledd-1">Ph.d.-utdanningen omfattes av AHOs kvalitetssystem.</article></article></section><section class="section" data-name="delII" id="kapittel-2" data-lovdata-URL="LTI/forskrift/2016-10-26-1442/KAPITTEL_2"><h2>Del II. Opptak</h2><article class="legalArticle" data-lovdata-URL="LTI/forskrift/2016-10-26-1442/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak</span></h3></article><article class="legalArticle" data-lovdata-URL="LTI/forskrift/2016-10-26-1442/§5-1" data-name="§5-1" id="kapittel-2-paragraf-2"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vilkår for opptak</span></h3><article class="legalP" id="kapittel-2-paragraf-2-ledd-1">For å bli tatt opp på doktorgradsprogrammet må søkeren normalt ha mastergrad i arkitektur, design, landskapsarkitektur eller tilsvarende femårig utdanning som AHO har godkjent som grunnlag for gjennomføring av doktorgradsstudiet.</article><article class="legalP" id="kapittel-2-paragraf-2-ledd-2">Opptak skal normal ikke gis dersom:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">finansiering av doktorgradsarbeidet ikke er klarlagt,</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">opphavsrettslige avtaler med ekstern tredjepart er til hinder for offentlig forsvar og publisering av avhandlingen,</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">de immateriellrettslige avtaler som er inngått, er så urimelige at AHO ikke bør medvirke i prosjektet,</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">det gjenstår mindre enn ett års fulltidsarbeid med doktorgradsprosjektet. Det gjøres unntak for doktorander som søker om å få levere inn ferdig – eller nesten ferdigstilt – avhandling etter opptaksperiodens utløp, jf. § 5-3 siste ledd.</article></article></li></ul></article><article class="legalP" id="kapittel-2-paragraf-2-ledd-3">En søker som allerede er funnet kvalifisert for opptak til doktorgradsutdanning ved et annet doktorgradsprogram med faglig relevans, skal normalt anses kvalifisert for opptak til doktorgradsprogrammet ved AHO.</article><article class="legalP" id="kapittel-2-paragraf-2-ledd-4">Likestillingshensyn ved opptak/tilsetting av stipendiater skal ivaretas jf. universitets- og høyskoleloven § 6-2.</article><article class="legalP" id="kapittel-2-paragraf-2-ledd-5">AHO kan stille krav om at søkere gjennomgår særskilte kurs og/eller består særskilte prøver før opptak.</article><article class="legalP" id="kapittel-2-paragraf-2-ledd-6">Dersom søkeren planlegger å bruke annet språk i avhandlingen enn det som er godkjent i henhold til forskriftens § 10, skal søknad om godkjenning av dette leveres sammen med søknaden.</article><article class="legalP" id="kapittel-2-paragraf-2-ledd-7">Søkere fra land utenfor Norden må kunne dokumentere engelskkunnskaper som følger:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-2-ledd-7-punkt-1"><article class="legalP" id="kapittel-2-paragraf-2-ledd-7-punkt-1-ledd-1">TOEFL – Test of English as a Foreign Language, med minst 550 poeng på papirbasert test, 213 poeng på computer based test (TOEFL CBT) eller 80 poeng på Internet based test (TOEFL IBT), eller</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-7-punkt-2"><article class="legalP" id="kapittel-2-paragraf-2-ledd-7-punkt-2-ledd-1">IELTS – International English Language Testing Service, British Council, med minst 6.0 poeng (overall score), eller</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-7-punkt-3"><article class="legalP" id="kapittel-2-paragraf-2-ledd-7-punkt-3-ledd-1">Certificate in Advanced English eller Certificate of Proficiency in English fra University of Cambridge.</article></article></li></ul></article><article class="legalP" id="kapittel-2-paragraf-2-ledd-8">Søkere med følgende dokumentasjon er unntatt fra engelskkravet:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-2-ledd-8-punkt-1"><article class="legalP" id="kapittel-2-paragraf-2-ledd-8-punkt-1-ledd-1">Statsborgere fra Australia, Canada, Irland, New Zealand, Storbritannia og USA</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-8-punkt-2"><article class="legalP" id="kapittel-2-paragraf-2-ledd-8-punkt-2-ledd-1">Ett års universitetsstudier i ett av de ovenfor nevnte land, hvor undervisningsspråket har vært engelsk</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-8-punkt-3"><article class="legalP" id="kapittel-2-paragraf-2-ledd-8-punkt-3-ledd-1">Fullført universitetsutdanning hvor faget engelsk utgjør hoveddelen av studiet</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-8-punkt-4"><article class="legalP" id="kapittel-2-paragraf-2-ledd-8-punkt-4-ledd-1">Bachelorgrad hvor undervisningsspråket har vært engelsk gjennom hele skolegangen</article></article></li><li data-li-identifier="-" data-name="-"><article class="listArticle" id="kapittel-2-paragraf-2-ledd-8-punkt-5"><article class="legalP" id="kapittel-2-paragraf-2-ledd-8-punkt-5-ledd-1">A-level i engelsk med minimum C eller bedre.</article></article></li></ul></article></article><article class="legalArticle" data-lovdata-URL="LTI/forskrift/2016-10-26-1442/§5-2" data-name="§5-2" id="kapittel-2-paragraf-3"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Infrastruktur</span></h3><article class="legalP" id="kapittel-2-paragraf-3-ledd-1">Kandidaten skal ha til disposisjon nødvendig infrastruktur for gjennomføring av forskningsprosjektet. Avgjørelsen av hva som anses som nødvendig infrastruktur for gjennomføring, tas av AHO. For kandidater med ekstern finansiering eller arbeidsplass inngås det avtale mellom institusjon og ekstern part i forbindelse med det enkelte forskningsprosjekt. Slik avtale skal som hovedregel foreligge på det tidspunkt opptaksvedtaket for den aktuelle kandidaten fattes, eller umiddelbart etterpå.</article></article><article class="legalArticle" data-lovdata-URL="LTI/forskrift/2016-10-26-1442/§5-3" data-name="§5-3" id="kapittel-2-paragraf-4"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Opptaksperiode</span></h3><article class="legalP" id="kapittel-2-paragraf-4-ledd-1">Doktorgradsutdanningen er normert til tre års fulltidsstudier. Ved lovhjemlede avbrudd forlenges opptaksperioden tilsvarende. Det er normalt ikke anledning til å planlegge gjennomføring av doktorgradsutdanning med en progresjon som gir lengre studieløp enn 6 år.</article><article class="legalP" id="kapittel-2-paragraf-4-ledd-2">Det skal normalt søkes om opptak på programmet innen tre måneder etter oppstart av det forskningsprosjekt som skal lede frem til ph.d.-graden. Dersom det gjenstår mindre enn ett års fulltidsarbeid med doktorgradsprosjektet, skal søkeren avvises, jf. § 5-1.</article><article class="legalP" id="kapittel-2-paragraf-4-ledd-3">Maksimaltid på doktorgradsprogrammet er 8 år fra opprinnelig startdato.</article><article class="legalP" id="kapittel-2-paragraf-4-ledd-4">Etter opptaksperiodens utløp opphører partenes rettigheter og plikter i henhold til doktorgradsavtalen, slik at doktoranden mister rett til veiledning, kursdeltagelse og tilgang til AHOs infrastruktur. Doktoranden kan likevel søke om å få levere inn avhandlingen til bedømmelse for ph.d.-graden etter opptaksperiodens utløp.</article></article><article class="legalArticle" data-lovdata-URL="LTI/forskrift/2016-10-26-1442/§5-4" data-name="§5-4" id="kapittel-2-paragraf-5"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Frivillig avslutning før avtalt tid</span></h3><article class="legalP" id="kapittel-2-paragraf-5-ledd-1">Kandidaten og AHO kan avtale at ph.d.-utdanningen avsluttes før avtalt tid. Ved slik avslutning av ph.d.-utdanningen skal det fastsettes skriftlig hvordan spørsmål knyttet til eventuelle tilsettingsforhold, finansiering, rettigheter til resultater mv. skal ordnes. Ved frivillig avslutning som skyldes kandidatens ønske om å skifte prosjekt eller overgang til annet program, skal kandidaten søke nytt opptak på grunnlag av det nye prosjektet.</article></article><article class="legalArticle" data-lovdata-URL="LTI/forskrift/2016-10-26-1442/§5-5" data-name="§5-5" id="kapittel-2-paragraf-6"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Tvungen avslutning ved forsinkelse eller manglende fremdrift</span></h3><article class="legalP" id="kapittel-2-paragraf-6-ledd-1">Når ett eller flere av de følgende vilkårene er oppfylt, kan AHO vedta tvungen avslutning av ph.d.-utdanningen:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">Vesentlig forsinkelse i gjennomføringen av opplæringsdelen.</article></article></li><li data-li-identifier="-" data-name="-"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">Gjentatte eller vesentlige brudd fra kandidatens side på informasjons-, oppfølgings- eller rapporteringsplikt, herunder unnlatt innsendelse av fremdriftsrapport, jf. § 9.</article></article></li><li data-li-identifier="-" data-name="-"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">Forsinkelse i fremdriften av forskningsprosjektet som er av en slik art at det skaper begrunnet tvil om kandidaten vil kunne fullføre prosjektet innenfor avtalt tid.</article></article></li><li data-li-identifier="-" data-name="-"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">Tvungen avslutning etter reglene her kan bare vedtas dersom fremdriftssvikten eller forsinkelsen skyldes forhold som ph.d.-kandidaten selv rår over.</article></article></li><li data-li-identifier="-" data-name="-"><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">Vedtak etter paragrafen her fattes av det organet som styret bestemmer. Klager behandles av AHOs klagenemnd.</article></article></li></ul></article></article><article class="legalArticle" data-lovdata-URL="LTI/forskrift/2016-10-26-1442/§5-6" data-name="§5-6" id="kapittel-2-paragraf-7"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Tvungen avslutning ved fusk på eksamen eller prøver underveis i ph.d.-utdanningen</span></h3><article class="legalP" id="kapittel-2-paragraf-7-ledd-1">Ved fusk på eksamener eller prøver underveis i ph.d.-utdanningen, kan AHO vedta annullering, jf. universitets- og høyskolelovens § 4-7. Dersom forholdet eller forholdene er så alvorlig at det er å anse som uredelighet, jf. samme lovs § 4-13 (1), jf. forskningsetikklovens § 5 andre ledd, kan AHO vedta tvungen avslutning, jf. § 5-7 nedenfor. Vedtak etter paragrafen her fattes av styret selv eller av AHOs klagenemnd. Klager behandles av Felles klagenemnd for studentsaker, jf. universitets- og høyskolelovens § 5-1 og forskrift i medhold av denne.</article></article><article class="legalArticle" data-lovdata-URL="LTI/forskrift/2016-10-26-1442/§5-7" data-name="§5-7" id="kapittel-2-paragraf-8"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Tvungen avslutning ved uredelighet</span></h3><article class="legalP" id="kapittel-2-paragraf-8-ledd-1">Dersom en ph.d.-kandidat som gjør seg skyldig i vitenskapelig uredelighet, jf. universitets- og høyskolelovens § 4-13 (1), jf. forskningsetikklovens § 5 2. ledd, kan AHO vedta tvungen avslutning. Vedtak om tvungen avslutning på grunn av uredelighet fattes av det organet som styret bestemmer. Klage over slikt vedtak behandles av departementet eller særskilt klagenemnd oppnevnt av departementet.</article></article><article class="legalArticle" data-lovdata-URL="LTI/forskrift/2016-10-26-1442/§5-8" data-name="§5-8" id="kapittel-2-paragraf-9"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Oppsigelse og avskjed</span></h3><article class="legalP" id="kapittel-2-paragraf-9-ledd-1">En ph.d.-kandidat kan sies opp fra sin stilling når det er saklig grunn i virksomhetens eller ph.d.-kandidatens forhold, jf. lov om statens tjenestemenn § 9 og § 10, eller avskjediges i henhold til § 15.</article></article><article class="legalArticle" data-lovdata-URL="LTI/forskrift/2016-10-26-1442/§6" data-name="§6" id="kapittel-2-paragraf-10"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ph.d.-avtalen</span></h3><article class="legalP" id="kapittel-2-paragraf-10-ledd-1">Opptak til AHOs ph.d.-utdanning formaliseres ved at skriftlig avtale underskrives av ph.d.-kandidat, veileder(e) og AHO. Avtalen regulerer partenes rettigheter og plikter i opptaksperioden og skal sikre at kandidaten deltar regelmessig i et aktivt forskermiljø og legge til rette for at ph.d.-utdanningen skal kunne gjennomføres til avtalt tid. AHO fastsetter avtaleskjema.</article><article class="legalP" id="kapittel-2-paragraf-10-ledd-2">For ph.d.-kandidater med finansiering fra, tilsetting hos eller andre bidrag fra en ekstern part, skal det, i tråd med fastsatte retningslinjer, inngås egen avtale mellom kandidaten, AHO og den eksterne part.</article><article class="legalP" id="kapittel-2-paragraf-10-ledd-3">I tilfeller hvor ph.d.-kandidaten skal ha tilknytning til utenlandske institusjoner, må AHOs retningslinjer for slikt samarbeid følges, og egne avtaler inngås på fastsatte skjema. Avtalen skal normalt foreligge sammen med opptaksavtalen.</article><article class="legalP" id="kapittel-2-paragraf-10-ledd-4">Stipendiater har normalt tilstedeværelsesplikt ved AHO. Annen arbeidsplass for kortere eller lengre tid kan avtales.</article><article class="legalP" id="kapittel-2-paragraf-10-ledd-5">Øvrige doktorander må normalt tilbringe minimum ett år ved AHO.</article></article></section><section class="section" data-name="delIII" id="kapittel-3" data-lovdata-URL="LTI/forskrift/2016-10-26-1442/KAPITTEL_3"><h2>Del III. Gjennomføring</h2><article class="legalArticle" data-lovdata-URL="LTI/forskrift/2016-10-26-1442/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Veiledning</span></h3><article class="legalP" id="kapittel-3-paragraf-1-ledd-1">Arbeidet med doktoravhandlingen skal foregå under individuell veiledning. AHO og veilederne skal sammen sikre at ph.d.-kandidaten deltar i et aktivt forskningsmiljø.</article></article><article class="legalArticle" data-lovdata-URL="LTI/forskrift/2016-10-26-1442/§7-1" data-name="§7-1" id="kapittel-3-paragraf-2"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Oppnevning av veiledere</span></h3><article class="legalP" id="kapittel-3-paragraf-2-ledd-1">Ph.d.-kandidaten skal som hovedregel ha to veiledere, hvor én oppnevnes som hovedveileder. Hovedveileder skal være oppnevnt på opptakstidspunktet.</article><article class="legalP" id="kapittel-3-paragraf-2-ledd-2">Hovedveilederen har det faglige hovedansvaret for kandidaten og skal være ansatt ved AHO dersom kompetansen finnes ved institusjonen. Dersom kandidaten ikke har hovedveileder ved AHO, skal det oppnevnes en medveileder ved AHO.</article><article class="legalP" id="kapittel-3-paragraf-2-ledd-3">Medveiledere er fagpersoner som gir veiledning og som deler det faglige ansvaret for kandidaten med hovedveileder.</article><article class="legalP" id="kapittel-3-paragraf-2-ledd-4">Habilitetsreglene i forvaltningslovens andre kapittel, «Om ugildhet» (§ 6 – § 10), gjelder for veilederne.</article><article class="legalP" id="kapittel-3-paragraf-2-ledd-5">Alle veiledere skal ha doktorgrad eller tilsvarende kompetanse innenfor fagfeltet og være aktive forskere. Minst én av de oppnevnte veilederne bør ha tidligere erfaring fra og/eller opplæring som veileder av ph.d.-kandidater.</article><article class="legalP" id="kapittel-3-paragraf-2-ledd-6">Ph.d.-kandidat og veileder kan be AHO om å oppnevne ny veileder for kandidaten. Veileder kan ikke fratre før ny veileder er oppnevnt. Tvister om veileders og kandidats faglige rettigheter og plikter kan bringes inn av partene til behandling og avgjørelse ved AHO.</article></article><article class="legalArticle" data-lovdata-URL="LTI/forskrift/2016-10-26-1442/§7-2" data-name="§7-2" id="kapittel-3-paragraf-3"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Veiledningens innhold</span></h3><article class="legalP" id="kapittel-3-paragraf-3-ledd-1">Kandidat og veiledere bør ha jevnlig kontakt. Veileder har ansvar for å følge opp kandidatens faglige utvikling. Kontakthyppigheten bør fremgå av den årlige fremdriftsrapporteringen, jf. § 9. Veilederne plikter å holde seg orientert om fremdriften i kandidatens arbeid og vurdere den i forhold til prosjektbeskrivelsens fremdriftsplan, jf. § 5-1. Veilederne plikter å følge opp faglige forhold som kan medføre forsinket gjennomføring av forskerutdanningen, slik at denne kan fullføres innenfor normert tid.</article><article class="legalP" id="kapittel-3-paragraf-3-ledd-2">Veilederne skal gi råd om formulering og avgrensning av tema og problemstillinger, drøfte og vurdere hypoteser og metoder, drøfte resultater og tolkningen av disse, drøfte opplegg og gjennomføring av fremstillingen, herunder disposisjon, språklig form, dokumentasjon mv., og gi hjelp til orientering i faglitteratur og datagrunnlag i forhold til bibliotek, arkiv, etc. Videre bør veilederne gi kandidaten veiledning i forskningsetiske spørsmål knyttet til avhandlingen.</article></article><article class="legalArticle" data-lovdata-URL="LTI/forskrift/2016-10-26-1442/§7-3" data-name="§7-3" id="kapittel-3-paragraf-4"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Tilknytning til forskermiljø</span></h3><article class="legalP" id="kapittel-3-paragraf-4-ledd-1">Hovedveileder har hovedansvar for å legge til rette for at ph.d.-kandidaten deltar regelmessig i et aktivt forskermiljø med seniorforskere og andre ph.d.-kandidater.</article><article class="legalP" id="kapittel-3-paragraf-4-ledd-2">For ph.d.-kandidater som har hovedtilknytning ved annen institusjon skal det inngås avtale mellom gradstildelende og samarbeidende institusjon som regulerer arbeidsvilkårene og herunder sikrer ph.d.-kandidatens deltagelse i et aktivt forskermiljø.</article></article><article class="legalArticle" data-lovdata-URL="LTI/forskrift/2016-10-26-1442/§8" data-name="§8" id="kapittel-3-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opplæringsdel</span></h3></article><article class="legalArticle" data-lovdata-URL="LTI/forskrift/2016-10-26-1442/§8-1" data-name="§8-1" id="kapittel-3-paragraf-6"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Formål, innhold og omfang</span></h3><article class="legalP" id="kapittel-3-paragraf-6-ledd-1">Ph.d.-utdanningen skal være lagt opp slik at den skal kunne fullføres innenfor normert tidsramme. AHO har ansvar for at opplæringsdelen, sammen med avhandlingsarbeidet, gir utdanning på høyt faglig nivå og i henhold til internasjonal standard, med gjennomføring av et forskningsarbeid, trening i faglig formidling og innføring i forskningsetikk, vitenskapsteori og vitenskapsmetode. Opplæringen skal sammen med forskningsarbeidet bidra til oppnåelse av forventet læringsutbytte i henhold til det nasjonale kvalifikasjonsrammeverket.</article><article class="legalP" id="kapittel-3-paragraf-6-ledd-2">AHO bør tilby ph.d.-kandidaten veiledning om fremtidige yrkesmuligheter i og utenfor akademia, herunder bevisstgjøring om den kompetansen som kandidaten har oppnådd gjennom forskningsarbeidet.</article><article class="legalP" id="kapittel-3-paragraf-6-ledd-3">Opplæringsdelen skal, sammen med avhandlingsarbeidet gi forskerutdanning på høyt faglig nivå. Opplæringsdelen er på minimum 30 studiepoeng.</article><article class="legalP" id="kapittel-3-paragraf-6-ledd-4">Opplæringsdelens pensum skal være spesifisert i en egen studieplan.</article><article class="legalP" id="kapittel-3-paragraf-6-ledd-5">Kurs på doktorgradsnivå ved annen institusjon skal godkjennes i samsvar med reglene i lov om universiteter og høyskoler, § 3-5 første ledd.</article></article><article class="legalArticle" data-lovdata-URL="LTI/forskrift/2016-10-26-1442/§8-2" data-name="§8-2" id="kapittel-3-paragraf-7"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Kandidatens rettigheter ved permisjon</span></h3><article class="legalP" id="kapittel-3-paragraf-7-ledd-1">Ph.d.-kandidater som har foreldrepermisjon fra ph.d.-utdanningen, kan likevel følge undervisning og avlegge eksamener i emner og kurs som skal inngå som en del av kandidatens opplæringsdel under permisjonstiden, i tråd med lov om folketrygd (folketrygdloven), kapittel 14, § 14-10, fjerde ledd og NAVs rundskriv til § 14-10, fjerde ledd av 18. desember 2006, sist endret 14. desember 2015.</article></article><article class="legalArticle" data-lovdata-URL="LTI/forskrift/2016-10-26-1442/§9" data-name="§9" id="kapittel-3-paragraf-8"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rapportering, midtveisevaluering og reader</span></h3></article><article class="legalArticle" data-lovdata-URL="LTI/forskrift/2016-10-26-1442/§9-1" data-name="§9-1" id="kapittel-3-paragraf-9"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Rapportering</span></h3><article class="legalP" id="kapittel-3-paragraf-9-ledd-1">AHOs system for kvalitetssikring av ph.d.-utdanningen skal omfatte tiltak for å avdekke manglende progresjon i avhandlingsarbeidet, opplæringsdel og mangler ved veiledningen, samt rutiner for å følge opp avdekkede mangler. Systemet skal normalt omfatte årlig og separat rapportering fra ph.d.-kandidat og veileder, og utformes slik at dobbeltrapportering unngås. Kandidat og veileder har et likeverdig ansvar for rapportering. Alle ph.d.-kandidater skal i etterkant av rapportering få tilbud om å innkalles til progresjonsseminar. Manglende eller mangelfull fremdriftsrapportering fra kandidaten kan medføre tvungen avslutning av forskerutdanningen før opptaksperiodens utløp, jf. § 5-5. Veiledere som unnlater å følge opp rapporteringsplikten kan bli fratatt veilederansvaret. AHO kan ved behov kreve særskilt rapportering.</article></article><article class="legalArticle" data-lovdata-URL="LTI/forskrift/2016-10-26-1442/§9-2" data-name="§9-2" id="kapittel-3-paragraf-10"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Midtveisevaluering</span></h3><article class="legalP" id="kapittel-3-paragraf-10-ledd-1">En midtveisevaluering av doktorgradsarbeidet bør normalt finne sted i tredje eller fjerde semester. AHO kan lage utfyllende retningslinjer for midtveisevalueringen om ønskelig.</article></article><article class="legalArticle" data-lovdata-URL="LTI/forskrift/2016-10-26-1442/§9-3" data-name="§9-3" id="kapittel-3-paragraf-11"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Reader eller sluttseminar</span></h3><article class="legalP" id="kapittel-3-paragraf-11-ledd-1">Det skal normalt oppnevnes en reader eller arrangeres et sluttseminar som et kvalitetssikringstiltak før avhandlingen kan leveres inn til endelig bedømming. Readerrapporten eller sluttseminaret skal normalt godkjennes av AHO før ph.d.-avhandling kan innleveres til endelig bedømmelse.</article></article><article class="legalArticle" data-lovdata-URL="LTI/forskrift/2016-10-26-1442/§10" data-name="§10" id="kapittel-3-paragraf-12"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ph.d.-avhandlingen</span></h3></article><article class="legalArticle" data-lovdata-URL="LTI/forskrift/2016-10-26-1442/§10-1" data-name="§10-1" id="kapittel-3-paragraf-13"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Krav til avhandlingen</span></h3><article class="legalP" id="kapittel-3-paragraf-13-ledd-1">Avhandlingen skal være et selvstendig vitenskapelig arbeid eller et forsknings- og utviklingsarbeid som oppfyller internasjonale standarder med hensyn til etiske krav, faglig nivå metode, og praksis innen fagområdet. Avhandlingen skal bidra til å utvikle ny faglig kunnskap og ligge på et nivå som tilsier at den vil kunne publiseres eller offentliggjøres i egnet format som en del av fagets forskningsbaserte kunnskapsutvikling. Avhandlingen kan bestå av en monografi eller en sammenstilling av flere mindre, arbeider. Dersom avhandlingen består av flere mindre arbeider, skal det redegjøres for den teoretiske sammenhengen mellom dem.</article><article class="legalP" id="kapittel-3-paragraf-13-ledd-2">AHO bestemmer om en avhandling som er produsert av flere i fellesskap, kan innleveres til bedømmelse dersom de individuelle bidragene kan identifiseres. Dersom avhandlingen eller deler av den er blitt til i samarbeid med andre forfattere eller samarbeidspartnere, skal ph.d.-kandidaten følge de normer for medforfatterskap som er allment akseptert i fagmiljøet og i henhold til internasjonale standarder. Dersom avhandlingen hovedsakelig består av artikler, skal kandidaten normalt være førsteforfatter på minst halvparten av artiklene. I avhandlinger hvor det inngår arbeider med flere forfattere eller samarbeidspartnere, skal det følge en underskrevet erklæring som beskriver kandidatens innsats i hvert enkelt arbeid.</article></article><article class="legalArticle" data-lovdata-URL="LTI/forskrift/2016-10-26-1442/§10-2" data-name="§10-2" id="kapittel-3-paragraf-14"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Arbeider som ikke godtas</span></h3><article class="legalP" id="kapittel-3-paragraf-14-ledd-1">Arbeider eller deler av et arbeid som har vært godtatt som grunnlag for tidligere avlagte eksamener eller grader, kan ikke antas til bedømmelse med mindre arbeidet inngår som en mindre del av en avhandling som består av flere sammenhengende arbeider. Data, analyser eller metoder fra tidligere grader kan likevel benyttes som grunnlag for arbeid med ph.d.-prosjektet. Ved bruk av publiserte arbeider kan disse ikke godtas som del av avhandlingen hvis de ved opptakstidspunkt er eldre enn fem (5) år fra publiseringsdato. AHO kan dispensere fra dette kravet dersom helt ekstraordinære forhold tilsier det. Avhandlingen kan innleveres for bedømmelse ved kun ett lærested, jf. § 13.1.</article></article><article class="legalArticle" data-lovdata-URL="LTI/forskrift/2016-10-26-1442/§10-3" data-name="§10-3" id="kapittel-3-paragraf-15"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Rettigheter ved bruk av resultater</span></h3><article class="legalP" id="kapittel-3-paragraf-15-ledd-1">Ph.d.-kandidatens rettigheter til bruk av egne resultater, utnyttelse av patentbare oppfinnelser, opphavsrettigheter m.m., er regulert av AHOs generelle regler på dette området samt de regler som er bestemt i Arbeidstakeroppfinnelsesloven.</article></article><article class="legalArticle" data-lovdata-URL="LTI/forskrift/2016-10-26-1442/§10-4" data-name="§10-4" id="kapittel-3-paragraf-16"><h3 class="legalArticleHeader"><span class="legalArticleValue">§ 10-4</span>. <span class="legalArticleTitle">Språk</span></h3><article class="legalP" id="kapittel-3-paragraf-16-ledd-1">Avhandlinger skal være skrevet på et skandinavisk språk (bokmål, nynorsk, svensk eller dansk) eller på engelsk. Dersom ph.d.-kandidaten ønsker å benytte et annet språk skal det være søkt om særskilt tillatelse til dette ved opptak.</article></article><article class="legalArticle" data-lovdata-URL="LTI/forskrift/2016-10-26-1442/§11" data-name="§11" id="kapittel-3-paragraf-17"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Meldeplikt om arbeidsresultater som har potensial for næringsmessig utnyttelse</span></h3><article class="legalP" id="kapittel-3-paragraf-17-ledd-1">Regulering av rettigheter mellom samarbeidende institusjoner må reguleres i avtale. AHOs til enhver tid gjeldende regelverk skal danne utgangspunkt for hvilken meldeplikt ph.d.-kandidater med tilsetting ved AHO har for arbeidsresultater med næringsmessig potensial som gjøres i arbeidsforholdet.</article><article class="legalP" id="kapittel-3-paragraf-17-ledd-2">For ph.d.-kandidater med ekstern arbeidsgiver skal tilsvarende meldeplikt nedfelles i avtale mellom AHO, ph.d.-kandidaten og den eksterne arbeidsgiver. For ph.d.-kandidater uten arbeidsgiver skal tilsvarende meldeplikt nedfelles i opptaksavtalen mellom AHO og ph.d.-kandidaten.</article></article></section><section class="section" data-name="delIV" id="kapittel-4" data-lovdata-URL="LTI/forskrift/2016-10-26-1442/KAPITTEL_4"><h2>Del IV. Fullføring</h2><article class="legalArticle" data-lovdata-URL="LTI/forskrift/2016-10-26-1442/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bedømmelse</span></h3></article><article class="legalArticle" data-lovdata-URL="LTI/forskrift/2016-10-26-1442/§12-1" data-name="§12-1" id="kapittel-4-paragraf-2"><h3 class="legalArticleHeader"><span class="legalArticleValue">§ 12-1</span>. <span class="legalArticleTitle">Grunnlag for bedømmelse</span></h3><article class="legalP" id="kapittel-4-paragraf-2-ledd-1">Ph.d.-graden tildeles på grunnlag av:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">godkjent vitenskapelig avhandling</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">godkjent gjennomføring av opplæringsdelen, eventuelt annen godkjent faglig skolering eller kompetanse</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">godkjent prøveforelesning over oppgitt emne</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">godkjent offentlig forsvar av avhandlingen (disputas).</article></article></li></ul></article></article><article class="legalArticle" data-lovdata-URL="LTI/forskrift/2016-10-26-1442/§12-2" data-name="§12-2" id="kapittel-4-paragraf-3"><h3 class="legalArticleHeader"><span class="legalArticleValue">§ 12-2</span>. <span class="legalArticleTitle">Tidsbruk fra innlevering til disputas</span></h3><article class="legalP" id="kapittel-4-paragraf-3-ledd-1">AHO må bestrebe seg på at tiden fra innlevering til disputas er kortest mulig. Det skal normalt ikke gå mer enn fem (5) måneder fra innlevering til disputas. Det er hovedveileders ansvar å gjøre ansvarlig instans ved AHO oppmerksom på at innlevering er nært forestående, slik at nødvendige forberedelser kan starte.</article></article><article class="legalArticle" data-lovdata-URL="LTI/forskrift/2016-10-26-1442/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Innlevering</span></h3></article><article class="legalArticle" data-lovdata-URL="LTI/forskrift/2016-10-26-1442/§13-1" data-name="§13-1" id="kapittel-4-paragraf-5"><h3 class="legalArticleHeader"><span class="legalArticleValue">§ 13-1</span>. <span class="legalArticleTitle">Innlevering av avhandlingen</span></h3><article class="legalP" id="kapittel-4-paragraf-5-ledd-1">Søknad om å få avhandlingen bedømt kan først leveres når opplæringsdelen er godkjent.</article><article class="legalP" id="kapittel-4-paragraf-5-ledd-2">Som vedlegg til søknaden skal følge:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-1"><article class="legalP" id="kapittel-4-paragraf-5-ledd-2-punkt-1-ledd-1">Avhandlingen i godkjent format og i henhold til AHOs bestemmelser i den form og det antall eksemplarer AHO har bestemt.</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-2"><article class="legalP" id="kapittel-4-paragraf-5-ledd-2-punkt-2-ledd-1">Dokumentasjon på at nødvendige tillatelser er innhentet, jf. § 5-1.</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-3"><article class="legalP" id="kapittel-4-paragraf-5-ledd-2-punkt-3-ledd-1">Medforfattererklæringer hvor dette er påkrevd i henhold til § 11-1.</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-4"><article class="legalP" id="kapittel-4-paragraf-5-ledd-2-punkt-4-ledd-1">Erklæring om hvorvidt doktorgradsarbeidet leveres inn til bedømmelse for første eller andre gang.</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-5"><article class="legalP" id="kapittel-4-paragraf-5-ledd-2-punkt-5-ledd-1">Erklæring om at doktorgradsarbeidet ikke er levert inn til bedømmelse ved annen institusjon.</article></article></li></ul></article><article class="legalP" id="kapittel-4-paragraf-5-ledd-3">AHO kan på selvstendig grunnlag avvise søknad om å få avhandlingen bedømt dersom det er åpenbart at avhandlingen ikke holder høy nok vitenskapelig kvalitet og vil bli underkjent av en komité. Avhandlingen skal være offentlig tilgjengelig senest to uker før disputas, jf. § 19-1.</article></article><article class="legalArticle" data-lovdata-URL="LTI/forskrift/2016-10-26-1442/§13-2" data-name="§13-2" id="kapittel-4-paragraf-6"><h3 class="legalArticleHeader"><span class="legalArticleValue">§ 13-2</span>. <span class="legalArticleTitle">Behandling av søknaden</span></h3><article class="legalP" id="kapittel-4-paragraf-6-ledd-1">AHO behandler søknad om å få avhandlingen bedømt. Søknad som ikke fyller kravene i § 14-1 skal avvises.</article></article><article class="legalArticle" data-lovdata-URL="LTI/forskrift/2016-10-26-1442/§14" data-name="§14" id="kapittel-4-paragraf-7"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Oppnevning av bedømmelseskomité</span></h3><article class="legalP" id="kapittel-4-paragraf-7-ledd-1">Når AHO har godkjent søknad om å få avhandlingen bedømt, oppnevnes en sakkyndig komité på minst tre medlemmer som skal bedømme avhandlingen, prøveforelesningen og disputasen. Habilitetsreglene i forvaltningslovens § 6 gjelder for komiteens medlemmer. Komiteens sammensetning bør normalt være klarlagt ved innleveringstidspunkt.</article><article class="legalP" id="kapittel-4-paragraf-7-ledd-2">Bedømmelseskomiteen skal normalt settes sammen slik at:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-7-ledd-2-punkt-1"><article class="legalP" id="kapittel-4-paragraf-7-ledd-2-punkt-1-ledd-1">begge kjønn er representert</article></article></li><li data-li-identifier="-" data-name="-"><article class="listArticle" id="kapittel-4-paragraf-7-ledd-2-punkt-2"><article class="legalP" id="kapittel-4-paragraf-7-ledd-2-punkt-2-ledd-1">minst to av medlemmene er uten tilknytning til AHO</article></article></li><li data-li-identifier="-" data-name="-"><article class="listArticle" id="kapittel-4-paragraf-7-ledd-2-punkt-3"><article class="legalP" id="kapittel-4-paragraf-7-ledd-2-punkt-3-ledd-1">minst ett av medlemmene er uten tilknytning til norske institusjoner</article></article></li><li data-li-identifier="-" data-name="-"><article class="listArticle" id="kapittel-4-paragraf-7-ledd-2-punkt-4"><article class="legalP" id="kapittel-4-paragraf-7-ledd-2-punkt-4-ledd-1">alle medlemmene har doktorgrad eller tilsvarende kompetanse.</article></article></li></ul></article><article class="legalP" id="kapittel-4-paragraf-7-ledd-3">Dersom kriteriene fravikes, skal dette begrunnes særskilt. AHO fastsetter prosedyre for oppnevning. Komiteens sammensetning skal begrunnes og vise hvordan den samlet dekker avhandlingens fagfelt. AHO utpeker en koordinator blant komiteens medlemmer eller i tillegg til komiteens medlemmer. Oppnevnte veiledere og andre som har bidratt til avhandlingen, kan ikke være medlem av bedømmelseskomiteen eller administrere den. AHO kan, når det er påkrevd, oppnevne et settemedlem til bedømmelseskomiteen.</article><article class="legalP" id="kapittel-4-paragraf-7-ledd-4">Kandidaten skal underrettes om forslaget til sammensetning av komité og har anledning til å innlevere skriftlige merknader, senest innen én uke etter at forslaget til sammensetning er gjort kjent for kandidaten.</article></article><article class="legalArticle" data-lovdata-URL="LTI/forskrift/2016-10-26-1442/§15" data-name="§15" id="kapittel-4-paragraf-8"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Bedømmelseskomiteens arbeid</span></h3></article><article class="legalArticle" data-lovdata-URL="LTI/forskrift/2016-10-26-1442/§15-1" data-name="§15-1" id="kapittel-4-paragraf-9"><h3 class="legalArticleHeader"><span class="legalArticleValue">§ 15-1</span>. <span class="legalArticleTitle">Innhenting av supplerende opplysninger</span></h3><article class="legalP" id="kapittel-4-paragraf-9-ledd-1">Bedømmelseskomiteen kan kreve fremlagt ph.d.-kandidatens grunnlagsmateriale og utfyllende eller oppklarende tilleggsinformasjon. Bedømmelseskomiteen kan be veileder om å gjøre rede for veiledningen og arbeidet med avhandlingen.</article></article><article class="legalArticle" data-lovdata-URL="LTI/forskrift/2016-10-26-1442/§15-2" data-name="§15-2" id="kapittel-4-paragraf-10"><h3 class="legalArticleHeader"><span class="legalArticleValue">§ 15-2</span>. <span class="legalArticleTitle">Omarbeiding av innlevert avhandling</span></h3><article class="legalP" id="kapittel-4-paragraf-10-ledd-1">Bedømmelseskomiteen kan på grunnlag av den innleverte avhandlingen og eventuelt tilleggsmateriale, jf. § 15-1, anbefale at AHO gir tillatelse til mindre omarbeiding før endelig innstilling foreligger. Komiteen skal gi en konkret oversikt over hva kandidaten må omarbeide i skriftlig form.</article><article class="legalP" id="kapittel-4-paragraf-10-ledd-2">Tillater AHO en mindre omarbeiding av avhandlingen, skal det gis en frist for slik omarbeiding som normalt ikke skal være lengre enn tre (3) måneder. Det skal også fastsettes en ny frist for oversendelse av komiteens endelige innstilling. AHOs vedtak etter denne paragrafen kan ikke påklages av ph.d.-kandidaten.</article><article class="legalP" id="kapittel-4-paragraf-10-ledd-3">Omarbeidet avhandling skal såfremt mulig bedømmes av opprinnelig komité.</article><article class="legalP" id="kapittel-4-paragraf-10-ledd-4">Dersom komiteen finner at dyptgripende endringer vedrørende teori, hypotese, materiale eller metode er nødvendige for at arbeidet skal kunne anbefales til disputas, skal komiteen underkjenne avhandlingen.</article></article><article class="legalArticle" data-lovdata-URL="LTI/forskrift/2016-10-26-1442/§15-3" data-name="§15-3" id="kapittel-4-paragraf-11"><h3 class="legalArticleHeader"><span class="legalArticleValue">§ 15-3</span>. <span class="legalArticleTitle">Bedømmelseskomiteens innstilling</span></h3><article class="legalP" id="kapittel-4-paragraf-11-ledd-1">Bedømmelseskomiteen avgir innstilling om hvorvidt arbeidet er verdig til å forsvares for ph.d.-graden. Innstilling og eventuelle dissenser skal begrunnes. Bedømmelseskomiteens innstilling skal foreligge senest innen tre (3) måneder etter at komiteen har mottatt avhandlingen. Tillater komiteen omarbeiding av avhandlingen, løper ny frist fra den dato avhandlingen leveres på nytt. Bedømmelseskomiteens innstilling oversendes AHO, som forelegger denne for ph.d.-kandidaten. Kandidaten gis en frist på ti (10) virkedager til å fremme skriftlige merknader til innstillingen. Hvis kandidaten ikke ønsker å fremme merknader, skal AHO snarest underrettes skriftlig om dette. Ph.d.-kandidatens eventuelle merknader skal sendes AHO. AHO fatter vedtak i saken i samsvar med § 17.</article></article><article class="legalArticle" data-lovdata-URL="LTI/forskrift/2016-10-26-1442/§15-4" data-name="§15-4" id="kapittel-4-paragraf-12"><h3 class="legalArticleHeader"><span class="legalArticleValue">§ 15-4</span>. <span class="legalArticleTitle">Retting av formelle feil i avhandlingen</span></h3><article class="legalP" id="kapittel-4-paragraf-12-ledd-1">Et innlevert arbeid kan ikke trekkes tilbake før det er endelig avgjort om det er verdig til å forsvares for ph.d.graden. Ph.d.-kandidaten kan etter innlevering søke om tillatelse til å rette formelle feil i avhandlingen. Søknaden skal vedlegges en fullstendig oversikt over de feil (errata) som ønskes rettet. Søknad om retting av formelle feil må leveres inn senest fire (4) uker før disputasdatoen. Errata-listen skal følge med den trykte avhandlingen.</article></article><article class="legalArticle" data-lovdata-URL="LTI/forskrift/2016-10-26-1442/§16" data-name="§16" id="kapittel-4-paragraf-13"><h3 class="legalArticleHeader"><span class="legalArticleValue">§ 16</span>. <span class="legalArticleTitle">AHOs behandling av bedømmelseskomiteens innstilling</span></h3><article class="legalP" id="kapittel-4-paragraf-13-ledd-1">AHO fatter, på grunnlag av bedømmelseskomiteens innstilling, vedtak om hvorvidt ph.d.-avhandlingen er verdig til å forsvares.</article> <article class="defaultP" margin-top="true"><i>Enstemmig innstilling</i></article><article class="legalP" id="kapittel-4-paragraf-13-ledd-2">Dersom komiteen avgir enstemmig innstilling og AHO finner å legge den enstemmige innstillingen til grunn for sitt vedtak, fatter AHO selv vedtak i samsvar med den enstemmige innstillingen.</article><article class="legalP" id="kapittel-4-paragraf-13-ledd-3">Dersom AHO finner at det foreligger begrunnet tvil om hvorvidt komiteens enstemmige innstilling skal legges til grunn, skal AHO selv søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader. AHO fatter vedtak i saken på grunnlag av innstillingen og de innhentede uttalelsene.</article> <article class="defaultP" margin-top="true"><i>Delt innstilling</i></article><article class="legalP" id="kapittel-4-paragraf-13-ledd-4">Dersom komiteen avgir delt innstilling og AHO finner å legge flertallets uttalelser til grunn for sitt vedtak, fatter AHO vedtak i samsvar med flertallets innstilling. Dersom komiteen avgir delt innstilling og AHO vurderer å legge mindretallets uttalelser til grunn for sitt vedtak, kan AHO søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader. Dersom begge de nye sakkyndige slutter seg til flertallets innstilling i den opprinnelige komitéinnstillingen, skal denne innstillingen følges. Kandidaten skal underrettes om utfallet etter behandling av uttalelser fra nye sakkyndige.</article></article><article class="legalArticle" data-lovdata-URL="LTI/forskrift/2016-10-26-1442/§17" data-name="§17" id="kapittel-4-paragraf-14"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ny innlevering</span></h3><article class="legalP" id="kapittel-4-paragraf-14-ledd-1">En ph.d.-avhandling som ikke er funnet verdig til forsvar, kan bedømmes i omarbeidet utgave først seks (6) måneder etter at AHO har fattet sitt vedtak. Ny bedømmelse kan bare finne sted én gang. Ph.d.-kandidaten skal ved ny innlevering opplyse om at arbeidet tidligere har vært bedømt ved AHO eller ved annen institusjon og ikke blitt funnet verdig til å forsvares.</article><article class="legalP" id="kapittel-4-paragraf-14-ledd-2">For bedømmelse av avhandlingen ved 2. gangs innlevering oppnevnes en ny bedømmelseskomité på tre (3) medlemmer etter reglene i § 14. Minst ett av medlemmene fra den første komiteen bør oppnevnes som medlem i den nye komiteen.</article></article><article class="legalArticle" data-lovdata-URL="LTI/forskrift/2016-10-26-1442/§18" data-name="§18" id="kapittel-4-paragraf-15"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Offentliggjøring av avhandlingen</span></h3></article><article class="legalArticle" data-lovdata-URL="LTI/forskrift/2016-10-26-1442/§18-1" data-name="§18-1" id="kapittel-4-paragraf-16"><h3 class="legalArticleHeader"><span class="legalArticleValue">§ 18-1</span>. <span class="legalArticleTitle">Krav til den trykte avhandlingen</span></h3><article class="legalP" id="kapittel-4-paragraf-16-ledd-1">Når avhandlingen er funnet verdig til å forsvares, skal ph.d.-kandidaten levere avhandlingen til AHO i godkjent format og i henhold til AHOs bestemmelser, jf. § 13-1. Ph.d.-kandidaten skal levere et kortfattet sammendrag av avhandlingen på engelsk og norsk. Dersom avhandlingen hverken er skrevet på engelsk eller norsk, skal det i tillegg leveres et sammendrag på avhandlingens språk. Sammendraget skal, i likhet med selve avhandlingen, publiseres offentlig.</article></article><article class="legalArticle" data-lovdata-URL="LTI/forskrift/2016-10-26-1442/§18-2" data-name="§18-2" id="kapittel-4-paragraf-17"><h3 class="legalArticleHeader"><span class="legalArticleValue">§ 18-2</span>. <span class="legalArticleTitle">Offentliggjøring</span></h3><article class="legalP" id="kapittel-4-paragraf-17-ledd-1">Avhandlingen skal være offentlig tilgjengelig senest to (2) uker før dato for offentlig forsvar. Avhandlingen gjøres tilgjengelig i den form den ble innlevert til bedømmelse, eventuelt etter omarbeiding på grunnlag av komiteens foreløpige kommentarer, jf. § 15-2.</article><article class="legalP" id="kapittel-4-paragraf-17-ledd-2">Det kan ikke legges restriksjoner på offentliggjøring av en doktorgradsavhandling med unntak av en på forhånd avtalt utsettelse av datoen for offentliggjøring. Slik utsettelse kan finne sted for at AHO og eventuelt ekstern part som helt eller delvis har finansiert ph.d.-utdanningen, skal kunne ta stilling til eventuell patentering. Ekstern part kan ikke stille krav om at hele eller deler av ph.d.-avhandlingen ikke skal kunne offentliggjøres, jf. § 5-3.</article><article class="legalP" id="kapittel-4-paragraf-17-ledd-3">Doktoranden er forpliktet til å publisere et sammendrag av avhandlingen i AHOs Open access-løsning og undertegne AHOs Avtale om elektronisk arkivering av doktoravhandling.</article><article class="legalP" id="kapittel-4-paragraf-17-ledd-4">Ved publisering av avhandlingen eller andre skriftlige arbeider som har sammenheng med doktorgradsutdanningen, herunder vitenskapelige artikler, antologiartikler og monografier, skal doktoranden følge gjeldende retningslinjer for kreditering av institusjoner.</article></article><article class="legalArticle" data-lovdata-URL="LTI/forskrift/2016-10-26-1442/§19" data-name="§19" id="kapittel-4-paragraf-18"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Doktorgradsprøven</span></h3></article><article class="legalArticle" data-lovdata-URL="LTI/forskrift/2016-10-26-1442/§19-1" data-name="§19-1" id="kapittel-4-paragraf-19"><h3 class="legalArticleHeader"><span class="legalArticleValue">§ 19-1</span>. <span class="legalArticleTitle">Prøveforelesning</span></h3><article class="legalP" id="kapittel-4-paragraf-19-ledd-1">Etter at avhandlingen er innlevert til bedømmelse og funnet verdig til å forsvares, jf. § 16, skal ph.d.-kandidaten prøveforelese. Prøveforelesningen er en selvstendig del av doktorgradsprøven og skal være over oppgitt emne. Hensikten er å prøve kandidatens evne til å tilegne seg kunnskaper utover avhandlingens tema og evnen til å formidle disse i en forelesningssituasjon.</article><article class="legalP" id="kapittel-4-paragraf-19-ledd-2">Tittel for prøveforelesning kunngjøres for ph.d.-kandidaten ti (10) virkedager før forelesningen. Emnet for forelesningen skal ikke stå i direkte forbindelse med temaet for avhandlingen. Prøveforelesningen skal skje på avhandlingsspråket med mindre AHO godkjenner et annet språk. AHO avgjør om prøveforelesningen er bestått eller ikke bestått. Det skal begrunnes dersom prøveforelesningen anbefales <i>ikke bestått</i>. Prøveforelesningen skal være bestått før disputas kan avholdes.</article></article><article class="legalArticle" data-lovdata-URL="LTI/forskrift/2016-10-26-1442/§19-2" data-name="§19-2" id="kapittel-4-paragraf-20"><h3 class="legalArticleHeader"><span class="legalArticleValue">§ 19-2</span>. <span class="legalArticleTitle">Offentlig forsvar av avhandlingen (disputas)</span></h3><article class="legalP" id="kapittel-4-paragraf-20-ledd-1">Offentlig forsvar av avhandlingen skal finne sted etter at prøveforelesningen er avholdt og godkjent, og normalt innen to (2) måneder etter at AHO har funnet avhandlingen verdig til å forsvares. Tid og sted for det offentlige forsvaret skal kunngjøres minst ti (10) virkedager før det avholdes. Den komiteen som opprinnelig har bedømt avhandlingen, bedømmer også det offentlige forsvaret. Det offentlige forsvaret skjer på avhandlingsspråket med mindre AHO, etter forslag fra bedømmelseskomiteen, godkjenner et annet språk.</article><article class="legalP" id="kapittel-4-paragraf-20-ledd-2">Det skal normalt være to opponenter. De to opponentene skal være medlemmer av bedømmelseskomiteen og utpekes av AHO. Disputasen ledes av den AHO bemyndiger. Den som leder disputasen, gjør rede for innlevering og bedømmelse av avhandlingen, og for prøveforelesningen. Deretter redegjør doktoranden for hensikten med, og resultater av, den vitenskapelige undersøkelsen. Førsteopponenten innleder opposisjonen, andreopponenten avslutter opposisjonen. AHO kan eventuelt fastsette en annen oppgavefordeling mellom opponentene og mellom doktoranden og førsteopponenten.</article><article class="legalP" id="kapittel-4-paragraf-20-ledd-3">Etter at førsteopponenten har avsluttet sin opposisjon, gis de øvrige tilstedeværende anledning til å kommentere ex auditorio. Øvrige tilstedeværende som ønsker å opponere ex auditorio, må under disputasen gi melding om dette til disputasens leder innen det tidspunkt som denne fastsetter. Andreopponenten avslutter opposisjonen, og disputasleder avslutter disputasen (jf. UHRs anbefalte bestemmelser for evaluering av norske doktorgrader).</article><article class="legalP" id="kapittel-4-paragraf-20-ledd-4">Bedømmelseskomitéen avgir innstilling til AHO der den gjør rede for hvordan den har vurdert forsvaret av avhandlingen. Innstillingen skal konkludere med om disputasen er godkjent eller ikke godkjent. Innstillingen skal begrunnes dersom disputasen anbefales ikke godkjent.</article></article><article class="legalArticle" data-lovdata-URL="LTI/forskrift/2016-10-26-1442/§20" data-name="§20" id="kapittel-4-paragraf-21"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Godkjenning av doktorgradsprøve</span></h3><article class="legalP" id="kapittel-4-paragraf-21-ledd-1">AHO selv fatter vedtak om godkjenning av doktorgradsprøven på grunnlag av bedømmelseskomiteens innstilling.</article><article class="legalP" id="kapittel-4-paragraf-21-ledd-2">Dersom AHO ikke godkjenner prøveforelesningen, må det avholdes ny prøveforelesning. Ny prøveforelesning må holdes over nytt emne og ikke senere enn seks (6) måneder etter første forsøk. Ny prøveforelesning kan bare holdes én gang. Forelesningen bedømmes så vidt mulig av den samme komité som den opprinnelige, dersom ikke AHO har bestemt noe annet. Dersom AHO ikke godkjenner disputasen, kan ph.d.-kandidaten forsvare avhandlingen på nytt én gang. Ny disputas kan tidligst avholdes etter seks (6) måneder og bedømmes så vidt mulig av den samme komité som den opprinnelige.</article></article><article class="legalArticle" data-lovdata-URL="LTI/forskrift/2016-10-26-1442/§21" data-name="§21" id="kapittel-4-paragraf-22"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Kreering og vitnemål</span></h3><article class="legalP" id="kapittel-4-paragraf-22-ledd-1">På grunnlag av AHOs innberetning om at opplæringsdelen, avhandlingen og doktorgradsprøven er godkjent, kreeres kandidaten til philosophiae doctor. Vitnemål utstedes av AHO. I vitnemålet skal det gis opplysninger om den faglige opplæringen kandidaten har deltatt i. AHO fastsetter hvilke ytterligere opplysninger som skal inngå i vitnemålet.</article></article><article class="legalArticle" data-lovdata-URL="LTI/forskrift/2016-10-26-1442/§22" data-name="§22" id="kapittel-4-paragraf-23"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Vedlegg til vitnemål (Diploma Supplement)</span></h3><article class="legalP" id="kapittel-4-paragraf-23-ledd-1">AHO skal utstede vedlegg til doktorgradsdiplomet i tråd med gjeldende retningslinjer for Diploma Supplement.</article></article></section><section class="section" data-name="delV" id="kapittel-5" data-lovdata-URL="LTI/forskrift/2016-10-26-1442/KAPITTEL_5"><h2>Del V. Klage, ikrafttredelse og overgangsbestemmelser (RH)</h2><article class="legalArticle" data-lovdata-URL="LTI/forskrift/2016-10-26-1442/§23" data-name="§23" id="kapittel-5-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Klage</span></h3></article><article class="legalArticle" data-lovdata-URL="LTI/forskrift/2016-10-26-1442/§23-1" data-name="§23-1" id="kapittel-5-paragraf-2"><h3 class="legalArticleHeader"><span class="legalArticleValue">§ 23-1</span>. <span class="legalArticleTitle">Klage over avslag på søknad om opptak, vedtak om opphør av studierett, klage over avslag på søknad om godkjenning av elementer i opplæringsdelen</span></h3><article class="legalP" id="kapittel-5-paragraf-2-ledd-1">Avslag på søknad om opptak, vedtak om opphør av studierett og klage på søknad om godkjenning av elementer i opplæringsdelen kan påklages etter reglene i forvaltningslovens § 28 flg. Grunngitt klage sendes til forskningsutvalget. Blir avslaget opprettholdt, sendes klagen til styret til avgjørelse.</article></article><article class="legalArticle" data-lovdata-URL="LTI/forskrift/2016-10-26-1442/§23-2" data-name="§23-2" id="kapittel-5-paragraf-3"><h3 class="legalArticleHeader"><span class="legalArticleValue">§ 23-2</span>. <span class="legalArticleTitle">Klage over godkjenning av opplæringsdelen</span></h3><article class="legalP" id="kapittel-5-paragraf-3-ledd-1">Ved klage på avslag på søknad om godkjenning av kurs eller andre deler av opplæringsprogrammet, gjelder § 12 nr. 1 i forvaltningsloven tilsvarende. Ved klage over sensur ved særskilt eksamen eller prøver, gjelder lov om universiteter og høgskoler. Forskningsutvalget oppnevner ankesensor ved klage på karakterfastsettelse (bestått/ikke bestått).</article></article><article class="legalArticle" data-lovdata-URL="LTI/forskrift/2016-10-26-1442/§23-3" data-name="§23-3" id="kapittel-5-paragraf-4"><h3 class="legalArticleHeader"><span class="legalArticleValue">§ 23-3</span>. <span class="legalArticleTitle">Klage over avslag på søknad om bedømmelse, ikke godkjent avhandling, prøveforelesning eller forsvar</span></h3><article class="legalP" id="kapittel-5-paragraf-4-ledd-1">Avslag på søknad om å få avhandlingen bedømt og vedtak om ikke godkjent avhandling, prøveforelesning eller forsvar kan påklages etter reglene i forvaltningslovens § 28 flg. Grunngitt klage sendes forskningsutvalget som kan oppheve eller endre vedtaket hvis det finner klagen begrunnet. I motsatt fall sendes klagen til styret for avgjørelse. Styret kan prøve alle sider ved det påklagede vedtak. Dersom AHO finner grunn til det, kan det oppnevnes enkeltpersoner eller et utvalg til å foreta en vurdering av den foretatte bedømmelsen og de kriteriene denne bygger på, eller til å foreta en ny eller supplerende sakkyndig vurdering.</article></article><article class="legalArticle" data-lovdata-URL="LTI/forskrift/2016-10-26-1442/§24" data-name="§24" id="kapittel-5-paragraf-5"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Fellesgrader og cotutelle-avtaler</span></h3></article><article class="legalArticle" data-lovdata-URL="LTI/forskrift/2016-10-26-1442/§24-1" data-name="§24-1" id="kapittel-5-paragraf-6"><h3 class="legalArticleHeader"><span class="legalArticleValue">§ 24-1</span>. <span class="legalArticleTitle">Fellesgrader og cotutelle-avtaler</span></h3><article class="legalP" id="kapittel-5-paragraf-6-ledd-1">AHO kan inngå samarbeid med en eller flere norske eller utenlandske institusjoner om samarbeid i form av fellesgrader eller cotutelle-avtaler. I avtaler om fellesgradssamarbeid og cotutelle kan det gjøres unntak for de øvrige bestemmelsene i disse anbefalte retningslinjene, dersom det er nødvendig av hensyn til regelverket ved de samarbeidende institusjonene. Slike unntak skal, både enkeltvis og samlet, fremstå som fullt ut forsvarlige.</article></article><article class="legalArticle" data-lovdata-URL="LTI/forskrift/2016-10-26-1442/§24-2" data-name="§24-2" id="kapittel-5-paragraf-7"><h3 class="legalArticleHeader"><span class="legalArticleValue">§ 24-2</span>. <span class="legalArticleTitle">Fellesgrader</span></h3><article class="legalP" id="kapittel-5-paragraf-7-ledd-1">Med fellesgrader menes et samarbeid mellom flere institusjoner, der alle i fellesskap har ansvar for opptak, veiledning, gradstildeling og annet som er beskrevet i disse anbefalte forskriftene. Samarbeidet organiseres normalt i et konsortium og reguleres i avtale mellom konsortiedeltakerne. For fullført fellesgrad utstedes felles vitnemål i form av: a) et vitnemålsdokument utstedt av alle konsortiemedlemmene, b) et vitnemål fra hver av konsortiedeltakerne, eller en kombinasjon av a) og b).</article><article class="legalP" id="kapittel-5-paragraf-7-ledd-2">Fellesgrader skal normalt bare inngås dersom det fra før er et etablert, stabilt faglig samarbeid mellom AHO og minst en av de andre konsortiedeltakerne. Styret vedtar nærmere retningslinjer for fellesgradssamarbeid, herunder mal for samarbeidsavtaler jf. første ledd.</article></article><article class="legalArticle" data-lovdata-URL="LTI/forskrift/2016-10-26-1442/§24-3" data-name="§24-3" id="kapittel-5-paragraf-8"><h3 class="legalArticleHeader"><span class="legalArticleValue">§ 24-3</span>. <span class="legalArticleTitle">Cotutelle-avtaler</span></h3><article class="legalP" id="kapittel-5-paragraf-8-ledd-1">Med cotutelle-avtaler menes felles veiledning av ph.d.-kandidater og samarbeid om utdanning av ph.d-kandidater. Cotutelle-avtalen inngås for hver enkelt kandidat og bør bygges på et stabilt, faglig institusjonelt samarbeid.</article></article><article class="legalArticle" data-lovdata-URL="LTI/forskrift/2016-10-26-1442/§24-4" data-name="§24-4" id="kapittel-5-paragraf-9"><h3 class="legalArticleHeader"><span class="legalArticleValue">§ 24-4</span>. <span class="legalArticleTitle">Krav ved fellesgrader og cotutelle</span></h3><article class="legalP" id="kapittel-5-paragraf-9-ledd-1">Kvalifikasjonskrav for opptak, krav om at avhandlingen skal være offentlig tilgjengelig, krav om offentlig disputas med en habil bedømmelseskomité kan ikke fravikes.</article></article><article class="legalArticle" data-lovdata-URL="LTI/forskrift/2016-10-26-1442/§25" data-name="§25" id="kapittel-5-paragraf-10"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Utfyllende bestemmelser</span></h3><article class="legalP" id="kapittel-5-paragraf-10-ledd-1">AHOs styre kan gi forskningsutvalget (FU) fullmakt til å utforme retningslinjer, instrukser og rutiner til denne forskrift. Forskningsutvalgets utfyllende retningslinjer og rutiner skal forelegges AHOs ledelse til godkjenning.</article></article><article class="legalArticle" data-lovdata-URL="LTI/forskrift/2016-10-26-1442/§26" data-name="§26" id="kapittel-5-paragraf-11"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-11-ledd-1">Denne forskrift med vedtatte endringer trer i kraft straks og erstatter forskrift 21. juni 2006 nr. 1741 for graden philosophiae doctor (ph.d.) ved AHO.</article></article></section></main></body></html>