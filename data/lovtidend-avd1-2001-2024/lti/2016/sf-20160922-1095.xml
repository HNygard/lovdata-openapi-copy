<!DOCTYPE html><html lang="no"><head><title>Forskrift om gjennomføring av verdipapiroppgjøret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-09-22-1095</dd><dt class="dokid">DokumentID</dt><dd class="dokid">LTI/forskrift/2016-09-22-1095</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 13 s 2058</dd><dt class="dateInForce">I kraft fra</dt><dd class="dateInForce">2016-09-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-12-17-95/§4-2</li></ul></dd><dt class="dateOfPublication">Kunngjort</dt><dd class="dateOfPublication">2016-09-23 14:40</dd><dt class="journalNumber">Journalnummer</dt><dd class="journalNumber">2016-0931</dd><dt class="titleShort">Korttittel</dt><dd class="titleShort">Forskrift om gjennomføring av verdipapiroppgjøret</dd><dt class="title">Tittel</dt><dd class="title">Forskrift om gjennomføring av verdipapiroppgjøret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 22. september 2016 med hjemmel i lov 17. desember 1999 nr. 95 om betalingssystemer m.v. § 4-2 fjerde ledd.</dd><dt class="refid">RefID</dt><dd class="refid">forskrift/2016-09-22-1095</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av verdipapiroppgjøret<ul class="tocSubUl"><li>§ 1. Virkeområde, mv.</li><li>§ 2. Gjennomføring av verdipapiroppgjøret</li><li>§ 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-09-22-1095" id="dokument"><h1>Forskrift om gjennomføring av verdipapiroppgjøret</h1><article class="legalArticle" data-lovdata-URL="LTI/forskrift/2016-09-22-1095/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde, mv.</span></h2><article class="legalP" id="paragraf-1-ledd-1">Forskriften gjelder for verdipapiroppgjørssystem med godkjenning etter betalingssystemloven § 4-1.</article><article class="legalP" id="paragraf-1-ledd-2">Videre gjelder forskriften for Norges Bank og for annen oppgjørsbank for deltakere i interbanksystem eller verdipapiroppgjørssystem som nevnt i betalingssystemloven § 1-3 (3).</article></article><article class="legalArticle" data-lovdata-URL="LTI/forskrift/2016-09-22-1095/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av verdipapiroppgjøret</span></h2><article class="legalP" id="paragraf-2-ledd-1">Finansielle instrumenter som er tilgjengelige på oppgjørskonti i et verdipapirregister, og innskudd på verdipapiroppgjørskonti i Norges Bank eller annen oppgjørsbank, kan benyttes for gjennomføring av verdipapiroppgjør samme virkedag som insolvensbehandlingen innledes.</article><article class="legalP" id="paragraf-2-ledd-2">Dette gjelder finansielle instrumenter og innskudd som er disponible på kontiene på det tidspunktet det innledes insolvensbehandling av en deltaker, og instrumenter og innskudd som kommer inn til kontiene etter dette tidspunktet.</article><article class="legalP" id="paragraf-2-ledd-3">Med oppgjørskonti menes verdipapirkonti og pengekonti som deltakeren har angitt at skal benyttes til oppgjøret av oppdraget.</article></article><article class="legalArticle" data-lovdata-URL="LTI/forskrift/2016-09-22-1095/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft straks.</article></article></main></body></html>