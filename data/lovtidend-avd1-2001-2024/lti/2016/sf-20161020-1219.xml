<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-10-20-1219</dd><dt class="dokid">DokumentID</dt><dd class="dokid">LTI/forskrift/2016-10-20-1219</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 14 s 2242</dd><dt class="dateInForce">I kraft fra</dt><dd class="dateInForce">2016-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§12-13</li><li>forskrift/2007-12-21-1708</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2016-10-21 14:25</dd><dt class="journalNumber">Journalnummer</dt><dd class="journalNumber">2016-1011</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolldirektoratet 20. oktober 2016 med hjemmel i lov 21. desember 2007 nr. 119 om toll og vareførsel (tolloven) § 12-13 femte ledd, jf. delegeringsvedtak 21. desember 2007 nr. 1708 og delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2016-10-20-1219</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I<ul class="tocSubUl"><li>§ 12-13-1. Søknad om bindende klassifiseringsuttalelse</li><li>§ 12-13-2. Klassifiseringsuttalelsen</li><li>§ 12-13-3. Ugyldighet og tilbaketrekking av klassifiseringsuttalelse</li><li>§ 12-13-4. Søknad om bindende opprinnelsesuttalelse</li><li>§ 12-13-5. Opprinnelsesuttalelsen</li><li>§ 12-13-6. Tilbaketrekking av opprinnelsesuttalelse</li><li>§ 12-13-7. Søknad om bindende forhåndsuttalelse om toll eller gebyrer</li><li>§ 12-13-8. Uttalelsen om toll eller gebyrer</li><li>§ 12-13-9. Ugyldighet og tilbaketrekking av uttalelse om toll eller gebyrer</li><li>§ 12-13-10. Rettsvirkning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-10-20-1219" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-10-20-1219/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">§ 12-13-1 skal lyde:</article><article class="futureLegalArticle" data-name="§12-13-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12-13-1</span>. <span class="legalArticleTitle">Søknad om bindende klassifiseringsuttalelse</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Tollregionen kan etter søknad avgi bindende forhåndsuttalelse om klassifisering i tolltariffen av en vare til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">importør av varer til Norge,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">eksportør av varer til eller fra Norge,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">produsent av varer i Norge der klassifisering av varene har betydning for andre nasjonale bestemmelser.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Det er et vilkår for å motta en bindende klassifiseringsuttalelse at søknaden er fremsatt skriftlig på skjemaet RD 0009 til tollregionen der søkeren er hjemmehørende. Hvis søkeren ikke er hjemmehørende i Norge, sendes søknaden til tollregion Oslo og Akershus. Det skal fremsettes separat søknad for hver enkelt vare det søkes om klassifiseringsuttalelse for. Om nødvendig skal det legges frem prøve av den aktuelle varen og eventuelt innholdsfortegnelse, tegninger, bilder, brosjyrer eller annen dokumentasjon. Tollregionen kan avvise søknader dersom de ikke gjelder en potensielt aktuell innførsel, utførsel eller produksjon hos søkeren, eller dersom opplysningene i søknaden er utilstrekkelige til å kunne avgi en korrekt uttalelse.</article></article> <article class="defaultP" margin-top="true">§ 12-13-2 skal lyde:</article><article class="futureLegalArticle" data-name="§12-13-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 12-13-2</span>. <span class="legalArticleTitle">Klassifiseringsuttalelsen</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) En klassifiseringsuttalelse er bare gyldig for den som uttalelsen er avgitt til, i forbindelse med vare vedkommende selv innfører, utfører eller produserer. Varen må være identisk med den varen som er beskrevet i klassifiseringsuttalelsen.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) En klassifiseringsuttalelse er bindende i seks år fra uttalelsen er avgitt. Uttalelsen er bare bindende for en vare som blir tollbehandlet eller produsert etter at klassifiseringsuttalelsen er avgitt.</article></article> <article class="defaultP" margin-top="true">§ 12-13-3 skal lyde:</article><article class="futureLegalArticle" data-name="§12-13-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12-13-3</span>. <span class="legalArticleTitle">Ugyldighet og tilbaketrekking av klassifiseringsuttalelse</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) En klassifiseringsuttalelse er ikke lenger gyldig dersom tolltariffen endres med virkning for det varenummeret som er omfattet av uttalelsen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Tollregionen kan trekke tilbake en klassifiseringsuttalelse dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-2-punkt-1"><article class="legalP" id="kapittel-1-foreslåttparagraf-3-nummer-2-punkt-1-ledd-1">det foretas andre endringer av betydning for klassifiseringen i tolltariffen, HS-nomenklaturen (nomenklaturen til Internasjonal konvensjon om harmonisert varebeskrivelse og kodesystem) eller de forklarende kommentarene til disse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-2-punkt-2"><article class="legalP" id="kapittel-1-foreslåttparagraf-3-nummer-2-punkt-2-ledd-1">det blir fattet klassifiseringsavgjørelser i HS-komiteen i Verdens Tollorganisasjon (WCO) om tilsvarende vare som klassifiseringsuttalelsen gjelder, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-2-punkt-3"><article class="legalP" id="kapittel-1-foreslåttparagraf-3-nummer-2-punkt-3-ledd-1">det er avgitt flere klassifiseringsuttalelser for like varer.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Tolldirektoratet kan trekke tilbake en klassifiseringsuttalelse som er i strid med gjeldende rett.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Klassifiseringsuttalelsen anses trukket tilbake fra det tidspunkt den som uttalelsen er avgitt til, har mottatt melding om dette. Den som klassifiseringsuttalelsen er avgitt til, kan likevel bruke uttalelsen i ytterligere seks måneder dersom det kan dokumenteres at varene er avtalt kjøpt eller solgt før klassifiseringsuttalelsen ble tilbakekalt.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Ved tilbaketrekking av en klassifiseringsuttalelse skal tollregionen avgi en ny uttalelse dersom det foreligger tilstrekkelige opplysninger for dette.</article></article> <article class="defaultP" margin-top="true">Nye § 12-13-4 til § 12-13-10 skal lyde:</article><article class="futureLegalArticle" data-name="§12-13-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12-13-4</span>. <span class="legalArticleTitle">Søknad om bindende opprinnelsesuttalelse</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Tollregionen kan etter søknad avgi bindende forhåndsuttalelse om en vares opprinnelse til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-1-punkt-1"><article class="legalP" id="kapittel-1-foreslåttparagraf-4-nummer-1-punkt-1-ledd-1">importør av varer til Norge,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-1-punkt-2"><article class="legalP" id="kapittel-1-foreslåttparagraf-4-nummer-1-punkt-2-ledd-1">eksportør av varer til eller fra Norge,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-1-punkt-3"><article class="legalP" id="kapittel-1-foreslåttparagraf-4-nummer-1-punkt-3-ledd-1">produsent av varer som skal utføres fra eller innføres til Norge.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Det er et vilkår for å motta en bindende opprinnelsesuttalelse at søknaden er fremsatt skriftlig til tollregionen der søkeren er hjemmehørende. Hvis søkeren ikke er hjemmehørende i Norge, sendes søknaden til tollregion Oslo og Akershus. Det skal fremsettes separat søknad for hver enkelt vare det søkes om opprinnelsesuttalelse for. Om nødvendig skal søkeren legge frem prøve av den aktuelle varen og eventuelt innholdsfortegnelse, tegninger, bilder, brosjyrer, kalkyler eller annen dokumentasjon. Tollregionen kan avvise søknader dersom de ikke gjelder en potensielt aktuell innførsel, utførsel eller produksjon hos søkeren, eller dersom opplysningene i søknaden er utilstrekkelige til å fatte korrekt vedtak.</article></article><article class="futureLegalArticle" data-name="§12-13-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 12-13-5</span>. <span class="legalArticleTitle">Opprinnelsesuttalelsen</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) En opprinnelsesuttalelse er bare gyldig for den uttalelsen er avgitt til i forbindelse med vare vedkommende selv innfører, utfører eller produserer. Varen må være identisk med den varen som er beskrevet i opprinnelsesuttalelsen.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) En opprinnelsesuttalelse er bindende i tre år fra uttalelsen er avgitt. Uttalelsen er bare bindende for en vare som blir tollbehandlet i Norge etter at uttalelsen er avgitt.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Kravet til gjensidighet i tolloven § 12-13 annet ledd gjelder ikke for bindende forhåndsuttalelser som avgis i henhold til § 12-13-4.</article></article><article class="futureLegalArticle" data-name="§12-13-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12-13-6</span>. <span class="legalArticleTitle">Tilbaketrekking av opprinnelsesuttalelse</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Tollregionen kan trekke tilbake en opprinnelsesuttalelse dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-nummer-1-punkt-1"><article class="legalP" id="kapittel-1-foreslåttparagraf-6-nummer-1-punkt-1-ledd-1">det foretas endringer av betydning for uttalelsen i opprinnelsesregler, tolltariffen, HS-nomenklaturen eller de forklarende kommentarene til disse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-nummer-1-punkt-2"><article class="legalP" id="kapittel-1-foreslåttparagraf-6-nummer-1-punkt-2-ledd-1">det blir fattet klassifiseringsavgjørelser i HS-komiteen i Verdens tollorganisasjon (WCO) om tilsvarende vare som opprinnelsesuttalelsen gjelder, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-nummer-1-punkt-3"><article class="legalP" id="kapittel-1-foreslåttparagraf-6-nummer-1-punkt-3-ledd-1">det er avgitt opprinnelsesuttalelser for like varer.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Tolldirektoratet kan trekke tilbake en klassifiseringsuttalelse som det finner er i strid med gjeldende rett.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Opprinnelsesuttalelsen anses trukket tilbake fra det tidspunkt den som uttalelsen er avgitt til, har mottatt melding om dette. Den som uttalelsen er avgitt til, kan likevel bruke den i ytterligere seks måneder dersom det kan dokumenteres at varene er avtalt kjøpt eller solgt før opprinnelsesuttalelsen ble tilbakekalt.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) Ved tilbaketrekking av en opprinnelsesuttalelse skal tollregionen avgi en ny uttalelse dersom det foreligger tilstrekkelige opplysninger for dette.</article></article><article class="futureLegalArticle" data-name="§12-13-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 12-13-7</span>. <span class="legalArticleTitle">Søknad om bindende forhåndsuttalelse om toll eller gebyrer</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Tollregionen kan etter søknad avgi bindende forhåndsuttalelse om toll eller gebyrer som vil påløpe ved innførsel eller utførsel av en vare. Uttalelse kan avgis til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-1-punkt-1"><article class="legalP" id="kapittel-1-foreslåttparagraf-7-nummer-1-punkt-1-ledd-1">importør av varer til Norge,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-nummer-1-punkt-2"><article class="legalP" id="kapittel-1-foreslåttparagraf-7-nummer-1-punkt-2-ledd-1">eksportør av varer til eller fra Norge,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-nummer-1-punkt-3"><article class="legalP" id="kapittel-1-foreslåttparagraf-7-nummer-1-punkt-3-ledd-1">produsent av varer som skal utføres fra eller innføres til Norge.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Søknaden kan bare gjelde spørsmål om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-2-punkt-1"><article class="legalP" id="kapittel-1-foreslåttparagraf-7-nummer-2-punkt-1-ledd-1">anvendte og generelt fastsatte tollsatser, inkludert metoden som skal benyttes for å beregne tollbeløpet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-nummer-2-punkt-2"><article class="legalP" id="kapittel-1-foreslåttparagraf-7-nummer-2-punkt-2-ledd-1">beregningsmåten som skal benyttes for å bestemme tollverdien i henhold til spesifiserte fakta</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-nummer-2-punkt-3"><article class="legalP" id="kapittel-1-foreslåttparagraf-7-nummer-2-punkt-3-ledd-1">gebyrer som vil bli anvendt eller, når det er mest hensiktsmessig, informasjon om hvordan slike gebyrer blir beregnet.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Det er et vilkår for å motta en bindende uttalelse at søknaden er fremsatt til tollregionen der søkeren er hjemmehørende. Hvis søkeren ikke er hjemmehørende i Norge, sendes søknaden til tollregion Oslo og Akershus. Om nødvendig skal søkeren legge frem prøve av den aktuelle varen og eventuelt innholdsfortegnelse, tegninger, bilder, brosjyrer eller annen dokumentasjon. Tollregionen kan avvise søknaden dersom den ikke gjelder en potensielt aktuell innførsel eller utførsel hos søkeren.</article></article><article class="futureLegalArticle" data-name="§12-13-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 12-13-8</span>. <span class="legalArticleTitle">Uttalelsen om toll eller gebyrer</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) En uttalelse er bare gyldig for den som uttalelsen er avgitt til i forbindelse med vare vedkommende selv innfører eller utfører.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) En uttalelse er bindende i tre år fra uttalelsen er avgitt, dersom ikke noe annet er bestemt i uttalelsen. Uttalelsen er bare bindende for en vare som blir tollbehandlet etter at uttalelsen er avgitt.</article></article><article class="futureLegalArticle" data-name="§12-13-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 12-13-9</span>. <span class="legalArticleTitle">Ugyldighet og tilbaketrekking av uttalelse om toll eller gebyrer</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) En forhåndsuttalelse om toll eller gebyrer er ikke lenger gyldig dersom den aktuelle toll- eller gebyrsatsen endres.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Tollregionen kan trekke tilbake en uttalelse avgitt med hjemmel i § 12-13-7 dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-nummer-2-punkt-1"><article class="legalP" id="kapittel-1-foreslåttparagraf-9-nummer-2-punkt-1-ledd-1">det foretas andre endringer av betydning for uttalelsen i de anvendte reglene, tolltariffen, HS-nomenklaturen eller de forklarende kommentarene til disse</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-nummer-2-punkt-2"><article class="legalP" id="kapittel-1-foreslåttparagraf-9-nummer-2-punkt-2-ledd-1">det blir fattet avgjørelser i HS-komiteen eller tollverdikomiteen i Verdens tollorganisasjon (WCO) eller andre internasjonale organer om tilsvarende spørsmål som uttalelsen gjelder</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-nummer-2-punkt-3"><article class="legalP" id="kapittel-1-foreslåttparagraf-9-nummer-2-punkt-3-ledd-1">det er avgitt flere uttalelser for like spørsmål til en søker, eller</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-9-nummer-2-punkt-4"><article class="legalP" id="kapittel-1-foreslåttparagraf-9-nummer-2-punkt-4-ledd-1">det er bestemt i uttalelsen at den kan trekkes tilbake på andre grunnlag.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-9-nummer-3">(3) Tolldirektoratet kan trekke tilbake en klassifiseringsuttalelse som det finner er i strid med gjeldende rett.</article><article class="numberedLegalP" data-numerator="4" id="kapittel-1-foreslåttparagraf-9-nummer-4">(4) Uttalelsen anses trukket tilbake fra det tidspunkt den som uttalelsen er avgitt til, har mottatt melding om dette. Den som uttalelsen er avgitt til, kan likevel bruke den i ytterligere seks måneder dersom det kan dokumenteres at varene er avtalt kjøpt eller solgt før uttalelsen ble tilbakekalt. Tollregionen kan i uttalelsen sette en kortere frist enn seks måneder.</article><article class="numberedLegalP" data-numerator="5" id="kapittel-1-foreslåttparagraf-9-nummer-5">(5) Ved tilbaketrekking av en uttalelse skal tollregionen avgi en ny uttalelse dersom det foreligger tilstrekkelige opplysninger for dette.</article></article><article class="futureLegalArticle" data-name="§12-13-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 12-13-10</span>. <span class="legalArticleTitle">Rettsvirkning</span></span><article class="legalP" id="kapittel-1-foreslåttparagraf-10-ledd-1">Avgitt forhåndsuttalelse etter § 12-13-1 til § 12-13-9 skal legges til grunn som bindende ved tollbehandling etter lovens kapittel 4 og 8 dersom den som uttalelsen er avgitt til, krever det.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-10-20-1219/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. november 2016.</article></section></main></body></html>