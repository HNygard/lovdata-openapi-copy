<!DOCTYPE html><html lang="no"><head><title>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-15-1900</dd><dt class="dokid">DokumentID</dt><dd class="dokid">LTI/forskrift/2016-12-15-1900</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-613</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1981-03-13-6/§9</li><li>lov/1981-03-13-6/§40</li><li>lov/1981-03-13-6/§42</li><li>lov/1994-08-05-55/§1-2</li><li>lov/1994-08-05-55/§8-4</li><li>lov/1996-11-29-72/§10-18</li><li>lov/1999-07-02-64/§16</li><li>lov/1999-07-02-64/§76</li><li>lov/2003-12-19-124/§16</li><li>lov/2003-12-19-124/§23</li><li>lov/2005-06-17-62/§1-3</li><li>lov/2005-06-17-62/§2-2</li><li>lov/2005-06-17-62/§3-2</li><li>lov/2005-06-17-62/§3-3</li><li>lov/2005-06-17-62/§3-5</li><li>lov/2005-06-17-62/§4-2</li><li>lov/2005-06-17-62/§4-3</li><li>lov/2005-06-17-62/§4-5</li><li>lov/2005-06-17-62/§4-6</li><li>forskrift/2010-02-12-158/§68</li></ul></dd><dt class="dateOfPublication">Kunngjort</dt><dd class="dateOfPublication">2017-01-04 14:00</dd><dt class="journalNumber">Journalnummer</dt><dd class="journalNumber">2017-0007</dd><dt class="titleShort">Korttittel</dt><dd class="titleShort">Endr. i aktivitetsforskriften</dd><dt class="title">Tittel</dt><dd class="title">Forskrift om endring i forskrift om utføring av aktiviteter i petroleumsvirksomheten (aktivitetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet 15. desember 2016 med hjemmel i lov 29. november 1996 nr. 72 om petroleumsvirksomhet § 10-18, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3, § 2-2, § 3-2, § 3-3, § 3-5, § 4-2, § 4-3, § 4-5 og § 4-6 og forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68 første ledd bokstav c, lov 13. mars 1981 nr. 6 om vern mot forurensninger og om avfall (forurensningsloven) § 9, § 40 og § 42, lov 11. juni 1976 nr. 79 om kontroll med produkter og forbrukertjenester (produktkontrolloven) § 4 og forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68 første ledd bokstav c.</dd><dt class="refid">RefID</dt><dd class="refid">forskrift/2016-12-15-1900</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utføring av aktiviteter i petroleumsvirksomheten (aktivitetsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-15-1900" id="dokument"><h1>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-15-1900/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. april 2010 nr. 613 om utføring av aktiviteter i petroleumsvirksomheten (aktivitetsforskriften) gjøres følgende endringer:</article> <article class="defaultP" margin-top="true">§ 45 <i>Vedlikehold</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-2">Den ansvarlige skal sikre at innretninger eller deler av disse holdes ved like, slik at de er i stand til å utføre sine krevde funksjoner i alle faser av levetiden.</article> <article class="defaultP" margin-top="true">§ 46 <i>Klassifisering</i></article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-3">For funksjonsfeil som kan føre til alvorlige konsekvenser, skal den ansvarlige identifisere de ulike sviktmodiene med tilhørende sviktårsaker og sviktmekanismer, og anslå sviktsannsynligheten for den enkelte sviktmodusen.</article> <article class="defaultP" margin-top="true">§ 47 <i>Vedlikeholdsprogram</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-4">Sviktmodi som kan utgjøre en helse-, miljø- eller sikkerhetsrisiko, jf. § 46, skal forebygges systematisk ved hjelp av et vedlikeholdsprogram.</article><article class="legalP" id="kapittel-1-ledd-5">I programmet skal det inngå aktiviteter for overvåking av ytelse og teknisk tilstand, som sikrer at sviktmodi som er under utvikling eller har inntrådt, blir identifisert og korrigert.</article><article class="legalP" id="kapittel-1-ledd-6">Programmet skal også inneholde aktiviteter for overvåking og kontroll av sviktmekanismer som kan føre til slike sviktmodi.</article> <article class="defaultP" margin-top="true">§ 50 <i>Særskilte krav til tilstandskontroll av konstruksjoner, maritime systemer og rørledningssystemer</i></article> <article class="defaultP" margin-top="true">Femte ledd skal lyde:</article><article class="legalP" id="kapittel-1-ledd-7">På rørledningssystemer der sviktmodi kan utgjøre en miljø- eller sikkerhetsrisiko, jf. § 46, skal det utføres inspeksjoner for å følge opp mulige sviktmodi som kan påvirke integriteten i rørledningssystemet.</article> <article class="defaultP" margin-top="true">§ 60 <i>Utslipp av produsert vann</i></article> <article class="defaultP" margin-top="true">Nytt sjette ledd skal lyde:</article><article class="legalP" id="kapittel-1-ledd-8">Operatøren skal iverksette nødvendige tiltak for å begrense mulige skader på ytre miljø fra oljeforurensning i tilfeller der utslipp av produsert vann medfører synlig olje på havoverflaten. Plikten etter dette ledd gjelder tiltak som står i et rimelig forhold til de skader og ulemper som skal unngås.</article> <article class="defaultP" margin-top="true">6. og 7. ledd blir nye 7. og 8. ledd.</article> <article class="defaultP" margin-top="true">§ 60a <i>Utslipp av drenasjevann og annet oljeholdig vann</i></article> <article class="defaultP" margin-top="true">Overskriften skal lyde som vist. Tidligere stod det «Utslipp av oljeholdig drenasjevann».</article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-9">Oljeholdig drenasjevann og annet oljeholdig vann kan slippes til sjø etter rensing.</article><article class="legalP" id="kapittel-1-ledd-10">Oljeinnholdet i vann som nevnt i første ledd som slippes til sjø, skal være så lavt som mulig, jf. rammeforskriften kapittel II og styringsforskriften § 7 og § 8. Oljeinnholdet skal uansett ikke overstige 30 mg olje per liter vann som veid gjennomsnitt for en kalendermåned.</article><article class="legalP" id="kapittel-1-ledd-11">Renseanlegg skal opereres slik at den miljømessige belastningen ved utslipp til sjø blir minst mulig.</article><article class="legalP" id="kapittel-1-ledd-12">Kjemikalier som følger vann som nevnt i første ledd til sjø etter rensing, må være omfattet av tillatelse til utslipp, jf. § 66 første ledd. Det er ikke tillatt å tilsette kjemikalierester eller annet avfall til oljeholdig vann som slippes til sjø i medhold av denne paragrafen.</article><article class="legalP" id="kapittel-1-ledd-13">Operatøren skal gjennomføre helhetlige vurderinger for å sikre at den beste miljømessige løsningen for håndtering av drenasjevann og annet oljeholdig vann velges.</article><article class="legalP" id="kapittel-1-ledd-14">Miljødirektoratet kan stille ytterligere krav til utslipp av drenasjevann og annet oljeholdig vann.</article><article class="legalP" id="kapittel-1-ledd-15">Operatøren må ha tillatelse etter forurensningsloven kapittel 3 til injeksjon av drenasjevann og annet oljeholdig vann.</article> <article class="defaultP" margin-top="true">§ 62 <i>Økotoksikologisk testing av kjemikalier</i></article> <article class="defaultP" margin-top="true">Sjette ledd bokstav i strykes.</article> <article class="defaultP" margin-top="true">Åttende ledd skal lyde:</article><article class="legalP" id="kapittel-1-ledd-16">Kravene om testing og økotoksikologisk dokumentasjon i form av HOCNF del 2, gjelder ikke kjemikalier i grønn kategori, jf. § 63, additivpakkene i kjemikalier i lukkede system som ikke går til utslipp til sjø med forbruk over 3000 kg, urenheter, polymerer, kaliumhydroksid, natriumhydroksid, saltsyre, svovelsyre, salpetersyre og fosforsyre. For polymerer kan Miljødirektoratet allikevel kreve data, dersom de anser dette som nødvendig for å vurdere stoffets egenskaper.</article> <article class="defaultP" margin-top="true">§ 63 <i>Kategorisering av stoff og kjemikalier</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-17">Operatøren skal kategorisere stoff og kjemikalier som er omfattet av krav til dokumentasjon i henhold til § 62 sjette ledd. Kravet gjelder ikke urenheter i kjemikalier.</article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-18">Svart kategori omfatter følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">stoff på Prioritetslisten,</article></article></li><li data-li-identifier="b)" data-name="b)"><article class="listArticle" id="kapittel-1-ledd-18-punkt-2"><article class="legalP" id="kapittel-1-ledd-18-punkt-2-ledd-1">stoff på OSPARs prioritetsliste,</article></article></li><li data-li-identifier="c)" data-name="c)"><article class="listArticle" id="kapittel-1-ledd-18-punkt-3"><article class="legalP" id="kapittel-1-ledd-18-punkt-3-ledd-1">stoff på REACH kandidatliste,</article></article></li><li data-li-identifier="d)" data-name="d)"><article class="listArticle" id="kapittel-1-ledd-18-punkt-4"><article class="legalP" id="kapittel-1-ledd-18-punkt-4-ledd-1">stoff som har både BOD28 mindre enn 20 prosent og bioakkumuleringspotensial Log Pow større enn eller lik 4,5, jf. § 62,</article></article></li><li data-li-identifier="e)" data-name="e)"><article class="listArticle" id="kapittel-1-ledd-18-punkt-5"><article class="legalP" id="kapittel-1-ledd-18-punkt-5-ledd-1">stoff som har både BOD28 mindre enn 20 prosent og giftighet LC50 eller EC50 mindre enn eller lik 10 mg/l, jf. § 62,</article></article></li><li data-li-identifier="f)" data-name="f)"><article class="listArticle" id="kapittel-1-ledd-18-punkt-6"><article class="legalP" id="kapittel-1-ledd-18-punkt-6-ledd-1">stoff som er arvestoffskadelige, Muta 1A og 1B, eller reproduksjonsskadelige, Rep kat 1A og 1B,</article></article></li><li data-li-identifier="g)" data-name="g)"><article class="listArticle" id="kapittel-1-ledd-18-punkt-7"><article class="legalP" id="kapittel-1-ledd-18-punkt-7-ledd-1">additivpakker som er unntatt krav om testing i henhold til § 62 sjuende ledd, og ikke er testet.</article></article></li></ul></article> <article class="defaultP" margin-top="true">Fjerde ledd første kolon skal lyde:</article><article class="legalP" id="kapittel-1-ledd-19">Gul kategori omfatter stoffer som ikke omfattes av svart, rød eller grønn kategori. Stoff i gul kategori med BOD28 større enn eller lik 20 prosent og mindre enn 60 prosent, jf. § 62, skal vurderes og kategoriseres i følgende underkategorier:</article> <article class="defaultP" margin-top="true">Sjuende ledd bokstav c første kolon skal lyde:</article><article class="legalP" id="kapittel-1-ledd-20">Gul kategori dersom kjemikalien inneholder stoff i gul kategori, jf. fjerde ledd, men ikke svart eller rød kategori. Om relevant skal de videre kategoriseres i underkategorier, jf. fjerde ledd bokstavene a til c:</article> <article class="defaultP" margin-top="true">§ 66 <i>Bruk og utslipp av kjemikalier</i></article> <article class="defaultP" margin-top="true">Femte ledd bokstav e strykes.</article> <article class="defaultP" margin-top="true">§ 68 <i>Utslipp av kaks, sand og faste partikler</i></article> <article class="defaultP" margin-top="true">Nytt første ledd skal lyde:</article><article class="legalP" id="kapittel-1-ledd-21">Kaks fra bore- og brønnaktiviteter med vedheng av vannbasert borevæske kan slippes til sjø, med mindre annet følger av tillatelse etter forurensningsloven kapittel 3.</article> <article class="defaultP" margin-top="true">Første ledd blir andre ledd og skal lyde:</article><article class="legalP" id="kapittel-1-ledd-22">Kaks fra bore- og brønnaktiviteter, sand og andre faste partikler skal ikke slippes til sjø dersom innholdet av formasjonsolje, annen olje eller basevæske i organisk borevæske er mer enn ti gram per kilo tørr masse. Operatøren må ha tillatelse etter forurensningsloven kapittel 3 for utslipp av materiale som kaks, sand og faste partikler med innhold av formasjonsolje, annen olje eller basevæske i organisk borevæske under ti gram per kilo tørr masse og til injeksjon av slikt materiale.</article> <article class="defaultP" margin-top="true">Andre ledd blir nytt tredje ledd.</article> <article class="defaultP" margin-top="true">§ 69 <i>Utslipp fra formasjonstesting og opprensking av brønner</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-23">Olje eller oljeholdig vann fra brønntesting eller opprensking av brønner skal ikke slippes ut til sjø, med mindre utslippet er renset, jf. § 60a. Dette gjelder ikke ved testing eller opprensking av letebrønner fra innretninger uten renseanlegg. For slike innretninger skal det gjennomføres helhetlige vurderinger for å sikre at den beste miljømessige løsningen velges.</article><article class="legalP" id="kapittel-1-ledd-24">Formasjonstesting skal utføres med minst mulig belastning for det ytre miljøet. Avbrenning av hydrokarboner skal unngås så langt som praktisk mulig.</article><article class="legalP" id="kapittel-1-ledd-25">Operatøren må ha tillatelse etter forurensningsloven kapittel 3 til injeksjon av brønnstrømmen .</article><article class="legalP" id="kapittel-1-ledd-26">Operatøren skal iverksette nødvendige tiltak for å begrense mulige skader på ytre miljø fra oljeforurensning når avbrenning av hydrokarboner medfører synlig olje på havoverflaten. Plikten etter dette ledd gjelder tiltak som står i et rimelig forhold til de skader og ulemper som skal unngås.</article> <article class="defaultP" margin-top="true">§ 70 <i>Måling av mengde olje, andre stoff og vann som slippes ut</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-27">Innhold av olje og andre stoffer i produsert vann som slippes ut, skal måles. Med andre stoffer menes stoffer som det er stilt krav til rapportering av, jf. Miljødirektoratets Retningslinjer for rapportering fra petroleumsvirksomhet til havs. Måleresultatene skal brukes til å verifisere renseanleggets ytelse.</article><article class="legalP" id="kapittel-1-ledd-28">Målehyppighet, utslippsparametere og målemetoder skal være beskrevet i et måleprogram.</article><article class="legalP" id="kapittel-1-ledd-29">Måleprogrammet skal settes opp slik at omfanget av målingen er tilstrekkelig for formålet, for å sikre representative og sammenlignbare målinger.</article><article class="legalP" id="kapittel-1-ledd-30">Analyser skal utføres på en systematisk og standardisert måte. Oljeinnhold i vann skal analyseres etter OSPAR referansemetode for bestemmelse av dispergert olje i vann (OSPAR Agreement 2005-15) eller analysemetoder som er kalibrert mot denne.</article><article class="legalP" id="kapittel-1-ledd-31">For drenasjevann og annet oljeholdig vann som slippes ut og for produsert vann, drenasjevann og annet oljeholdig vann som injiseres, skal mengden vann og innhold av olje og andre stoffer måles, beregnes eller estimeres.</article> <article class="defaultP" margin-top="true">§ 73 <i>Beredskapsetablering</i></article> <article class="defaultP" margin-top="true">Første ledd tredje punktum skal lyde:</article><article class="legalP" id="kapittel-1-ledd-32">For etablering av beredskap med dispergerings- og strandrensemidler vises det til forurensningsforskriften kapittel 19.</article> <article class="defaultP" margin-top="true">§ 79 <i>Aksjon mot akutt forurensning</i></article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-33">Ved aksjon mot akutt forurensning skal ulike tiltaksalternativer vurderes, og den kombinasjonen av tiltak som totalt sett fører til lavest belastning på miljøet, velges. For bruk av dispergerings- og strandrensemidler under aksjon mot akutt forurensning vises det til forurensningsforskriften kapittel 19.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-15-1900/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2017.</article></section></main></body></html>