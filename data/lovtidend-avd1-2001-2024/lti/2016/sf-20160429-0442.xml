<!DOCTYPE html><html lang="no"><head><title>Forskrift om endring i forskrift om dagpenger under arbeidsløshet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-29-442</dd><dt class="dokid">DokumentID</dt><dd class="dokid">LTI/forskrift/2016-04-29-442</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 6 s 972</dd><dt class="dateInForce">I kraft fra</dt><dd class="dateInForce">2016-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-09-16-890</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§4-6</li></ul></dd><dt class="dateOfPublication">Kunngjort</dt><dd class="dateOfPublication">2016-05-03 14:15</dd><dt class="journalNumber">Journalnummer</dt><dd class="journalNumber">2016-0361</dd><dt class="titleShort">Korttittel</dt><dd class="titleShort">Endr. i forskrift om dagpenger under arbeidsløshet</dd><dt class="title">Tittel</dt><dd class="title">Forskrift om endring i forskrift om dagpenger under arbeidsløshet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 29. april 2016 med hjemmel i lov 28. februar 1997 nr. 19 om folketrygd (folketrygdloven) § 4-6 første og annet ledd.</dd><dt class="refid">RefID</dt><dd class="refid">forskrift/2016-04-29-442</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dagpenger under arbeidsløshet<ul class="tocSubUl"><li>I<ul class="tocSubUl"><li>§ 4-3. (utdanning eller opplæring, deltakelse på arbeidsmarkedstiltak)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-04-29-442" id="dokument"><h1>Forskrift om endring i forskrift om dagpenger under arbeidsløshet</h1><section class="section" data-name="kapI" id="kapittel-1" data-lovdata-URL="LTI/forskrift/2016-04-29-442/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. september 1998 nr. 890 om dagpenger under arbeidsløshet gjøres følgende endring:</article><article class="futureLegalArticle" data-name="§4-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">(utdanning eller opplæring, deltakelse på arbeidsmarkedstiltak)</span></span><article class="legalP" id="kapittel-1-foreslåttparagraf-1-ledd-1">Som hovedregel skal et medlem som gjennomgår utdanning eller opplæring, ikke motta dagpenger. Det kan gjøres unntak i tilfeller som følger av annet ledd bokstav a til e. De som ønsker å kombinere dagpenger under arbeidsløshet med slik utdanning/opplæring, må fremme en søknad om dette til Arbeids- og velferdsetaten.</article><article class="legalP" id="kapittel-1-foreslåttparagraf-1-ledd-2">Et medlem som fyller vilkårene for dagpenger under arbeidsløshet, kan beholde dagpengene under utdanning/opplæring i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Når medlemmet følger undervisning utenfor normal arbeidstid, dvs. på kveldstid, i weekender og lignende. Utdanningen/opplæringen må være eksplisitt lagt opp slik at den kan kombineres med fullt arbeid på dagtid. For at undervisningen skal anses forenlig med fulltidsarbeid, må utdanningen/opplæringen ha redusert studieprogresjonen med minst 50 prosent i forhold til tilsvarende utdanning på fulltid med normal studieprogresjon. Kravet om å følge undervisningen kan fravikes dersom det ikke finnes skole eller et fast opplæringssted med undervisningstilbud innen rimelig reiseavstand.</article><article class="legalP" id="kapittel-1-foreslåttparagraf-1-ledd-2-punkt-1-ledd-2">Utdanningen eller opplæringen anses å være forenlig med fulltidsarbeid selv om den krever inntil ti virkedager per semester med undervisning eller studiesamlinger på dagtid. Del av en dag regnes som en hel virkedag. Inngår det eksamensdager i utdanningen/opplæringen, kan dagpenger også gis for disse dagene selv om eksamenen foregår på dagtid.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Når medlemmet er blitt helt ledig eller helt eller delvis permittert fra fulltidsarbeid på dagtid og hadde påbegynt utdanningen/opplæringen senest seks måneder før ledigheten eller permitteringen inntrådte, kan medlemmet fortsette med den i inntil seks måneder uten krav om minst 50 prosent redusert studieprogresjon og uten krav om å følge undervisningen. For disse medlemmene kan utdanningen/opplæringen anses å være forenlig med fulltidsarbeid selv om det inngår mer enn ti virkedager per semester med undervisning på dagtid. Det er en forutsetning at utdanningen/opplæringen ble gjennomført i kombinasjon med fullt arbeid på dagtid også før ledigheten eller permitteringen.</article><article class="legalP" id="kapittel-1-foreslåttparagraf-1-ledd-2-punkt-2-ledd-2">Et medlem som mottar dagpenger som delvis ledig etter folketrygdloven § 4-13 (graderte dagpenger), omfattes ikke av dette unntaket.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Når medlemmet tar kortvarig utdanning eller opplæring på full tid som i sin helhet er gjennomført innenfor en tremåneders periode.</article><article class="legalP" id="kapittel-1-foreslåttparagraf-1-ledd-2-punkt-3-ledd-2">Enhver deleksamen regnes i denne sammenheng som del av et lengre utdanningsløp. Selv om medlemmet bare ønsker å ta f.eks. forberedende prøver, spesialfag, semesteremne eller annet delfag som inngår i en utdanning, regnes dette som del av et lengre utdanningsløp og kan ikke ses på som selvstendige enheter.</article><article class="legalP" id="kapittel-1-foreslåttparagraf-1-ledd-2-punkt-3-ledd-3">Perioden på inntil tre måneder kan deles opp i bolker, men den samlede tiden som går med til undervisningen, kan maksimalt tilsvare tre måneders undervisning på full tid.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Når medlemmet deltar på full tid i godkjent opplæring i norsk og samfunnskunnskap for voksne innvandrere i inntil ett år. Grensen på ett år gjelder uavhengig av hvor mange undervisningstimer på dagtid medlemmet deltar i. Perioden kan deles opp i bolker.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">Når medlemmet deltar i introduksjonsprogram etter lov om introduksjonsordning for nyankomne innvandrere.</article><article class="legalP" id="kapittel-1-foreslåttparagraf-1-ledd-2-punkt-5-ledd-2">Et medlem som begynner på tiltak i Arbeids- og velferdsetatens regi og som mottar dagpenger eller på forhånd har søkt om dagpenger, kan velge dagpenger i stedet for stønad etter forskrift 4. november 2013 nr. 1286 om tiltakspenger mv., under deltakelse i tiltaket. Det forutsettes at tiltaket ikke innebærer et ansettelsesforhold. Ved barns eller barnepassers sykdom gis fulle dagpenger de tre første sykedagene. Ved sykdom ut over tre dager gis det 75 prosent av full ytelse resten av arbeidsgiverperioden.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-04-29-442/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. mai 2016.</article></section></main></body></html>