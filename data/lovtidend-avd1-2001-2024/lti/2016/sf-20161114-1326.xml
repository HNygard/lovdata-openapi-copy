<!DOCTYPE html><html lang="no"><head><title>Forskrift om forsøk med arbeidsutprøving hos egen arbeidsgiver etter utløpet av sykepengeperioden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-11-14-1326</dd><dt class="dokid">DokumentID</dt><dd class="dokid">LTI/forskrift/2016-11-14-1326</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2352</dd><dt class="dateInForce">I kraft fra</dt><dd class="dateInForce">2016-11-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/1997-02-28-19/§25-13</li></ul></dd><dt class="dateOfPublication">Kunngjort</dt><dd class="dateOfPublication">2016-11-18 14:50</dd><dt class="lastupdated">Rettet</dt><dd class="lastupdated">2016-11-21 (romertall II erstattet med § 10)</dd><dt class="journalNumber">Journalnummer</dt><dd class="journalNumber">2016-1081</dd><dt class="titleShort">Korttittel</dt><dd class="titleShort">Forskrift om forsøk med arbeidsutprøving etter sykepengeperiode</dd><dt class="title">Tittel</dt><dd class="title">Forskrift om forsøk med arbeidsutprøving hos egen arbeidsgiver etter utløpet av sykepengeperioden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 14. november 2016 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og lov 28. februar 1997 nr. 19 om folketrygd (folketrygdloven) § 25-13.</dd><dt class="refid">RefID</dt><dd class="refid">forskrift/2016-11-14-1326</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøk med arbeidsutprøving hos egen arbeidsgiver etter utløpet av sykepengeperioden<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Hvem som kan delta i forsøket</li><li>§ 4. Oppfølging</li><li>§ 5. Varighet</li><li>§ 6. Ytelse til deltaker</li><li>§ 7. Yrkesskadedekning</li><li>§ 8. Avgjørelsesmyndighet mv.</li><li>§ 9. Forsøksperiode</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-11-14-1326" id="dokument"><h1>Forskrift om forsøk med arbeidsutprøving hos egen arbeidsgiver etter utløpet av sykepengeperioden</h1><article class="legalArticle" data-lovdata-URL="LTI/forskrift/2016-11-14-1326/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen «Arbeidsutprøving hos egen arbeidsgiver for mottakere av arbeidsavklaringspenger» er at arbeidstaker og arbeidsgiver sammen skal finne fram til arbeidsoppgaver som arbeidstaker kan utføre til tross for sine helseproblemer. Ordningen skal også bidra til at arbeidstaker og arbeidsgiver i fellesskap får avklart hvilke tilretteleggingstiltak som kan være aktuelle, samt avklare på et så tidlig tidspunkt som mulig om arbeidstakeren kan komme tilbake til egen arbeidsgiver eller om det er behov for arbeidsrettede tiltak med sikte på nytt arbeid.</article></article><article class="legalArticle" data-lovdata-URL="LTI/forskrift/2016-11-14-1326/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">NAV-kontorene i Kongsberg, Ringerike, Bærum, Skedsmo, Asker, Sarpsborg, Fredrikstad, Ålesund, Molde og Kristiansund deltar i forsøket.</article></article><article class="legalArticle" data-lovdata-URL="LTI/forskrift/2016-11-14-1326/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som kan delta i forsøket</span></h2><article class="legalP" id="paragraf-3-ledd-1">Deltakerne i forsøket må være arbeidstakere som mottar fulle arbeidsavklaringspenger etter folketrygdloven § 11-18 første ledd. Deltakerne må bo innen det eller de selekterte geografiske områdene og må trekkes ut til å delta i forsøket.</article></article><article class="legalArticle" data-lovdata-URL="LTI/forskrift/2016-11-14-1326/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppfølging</span></h2><article class="legalP" id="paragraf-4-ledd-1">Arbeids- og velferdsetaten skal sørge for nødvendig oppfølging av deltakerne og arbeidsgiverne.</article></article><article class="legalArticle" data-lovdata-URL="LTI/forskrift/2016-11-14-1326/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Varighet</span></h2><article class="legalP" id="paragraf-5-ledd-1">Varigheten av arbeidsutprøvingen skal tilpasses deltakerens individuelle behov. Utprøvingen kan ikke gjennomføres i en periode som overstiger åtte uker.</article></article><article class="legalArticle" data-lovdata-URL="LTI/forskrift/2016-11-14-1326/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ytelse til deltaker</span></h2><article class="legalP" id="paragraf-6-ledd-1">Deltakerne skal ikke motta lønn fra arbeidsgiver. Målet med ordningen er å prøve ut arbeidstakeren i reelle arbeidsoppgaver, uten at det må stilles produktivitetskrav. Utbetaling av stønad etter folketrygdloven kapittel 11 skal ikke reduseres i utprøvingsperioden.</article></article><article class="legalArticle" data-lovdata-URL="LTI/forskrift/2016-11-14-1326/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Yrkesskadedekning</span></h2><article class="legalP" id="paragraf-7-ledd-1">Tiltaksdeltakere vil være omfattet av arbeidsgivers plikt til å tegne yrkesskadeforsikring, og er yrkesskadedekket etter folketrygdloven § 13-11.</article></article><article class="legalArticle" data-lovdata-URL="LTI/forskrift/2016-11-14-1326/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Avgjørelsesmyndighet mv.</span></h2><article class="legalP" id="paragraf-8-ledd-1">Hvem som tas inn i forsøket, avgjøres av Arbeids- og velferdsetaten på det nivået Arbeids- og velferdsdirektoratet bestemmer.</article></article><article class="legalArticle" data-lovdata-URL="LTI/forskrift/2016-11-14-1326/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forsøksperiode</span></h2><article class="legalP" id="paragraf-9-ledd-1">Forsøksperioden varer fra 15. november 2016 til 31. desember 2017.</article></article><article class="legalArticle" data-lovdata-URL="LTI/forskrift/2016-11-14-1326/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 15. november 2016.</article></article></main></body></html>