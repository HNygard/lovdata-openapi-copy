<!DOCTYPE html><html lang="no"><head><title>Forskrift om endring i forskrift om fôrvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-25-428</dd><dt class="dokid">DokumentID</dt><dd class="dokid">LTI/forskrift/2016-04-25-428</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 6 s 964</dd><dt class="dateInForce">I kraft fra</dt><dd class="dateInForce">2016-04-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-11-07-1290</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§9</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§17</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2016-04-29 14:15</dd><dt class="journalNumber">Journalnummer</dt><dd class="journalNumber">2016-0349</dd><dt class="titleShort">Korttittel</dt><dd class="titleShort">Endr. i forskrift om fôrvarer</dd><dt class="title">Tittel</dt><dd class="title">Forskrift om endring i forskrift om fôrvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet og Nærings- og fiskeridepartementet 25. april 2016 med hjemmel i lov 19. desember 2003 nr. 124 om matproduksjon og mattrygghet mv. (matloven) § 6, § 7, § 9, § 15, § 16 og § 17, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2016-04-25-428</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fôrvarer<ul class="tocSubUl"><li>I<ul class="tocSubUl"><li>§ 1. Formål</li><li>§ 3. Definisjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-04-25-428" id="dokument"><h1>Forskrift om endring i forskrift om fôrvarer</h1><section class="section" data-name="kapI" id="kapittel-1" data-lovdata-URL="LTI/forskrift/2016-04-25-428/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. november 2002 nr. 1290 om fôrvarer gjøres det følgende endringer:</article> <article class="defaultP" margin-top="true">I EØS-henvisningsfeltet fjernes følgende:</article> <article class="defaultP" margin-top="true">direktiv 87/153/EØF, direktiv 1999/29/EF, direktiv 2003/104/EF, direktiv 2004/116/EF, vedtak 85/382/EØF og vedtak 91/516/EØF.</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med denne forskrift er å sikre at fôret er trygt og dermed ikke er helseskadelig for mennesker eller dyr, eller gjør næringsmidler fra dyr uegnet for konsum. Fôret skal heller ikke ha skadevirkning på miljøet.</article></article> <article class="defaultP" margin-top="true">§ 2 annet ledd første setning skal lyde:</article><article class="legalP" id="kapittel-1-ledd-2">For fôrvarer som tilvirkes og omsettes til vitenskapelig bruk ved private eller offentlige forskningsinstitusjoner, gjelder kun § 4a, § 4b, § 5 og § 6 med tilhørende vedlegg.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskriften menes med:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Akvatiske dyr:</i> Vannlevende dyr i alle stadier av livssyklusen, unntatt sjøpattedyr.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Daglig rasjon/dagsbehov:</i> Den totale mengde fôr beregnet med et vanninnhold på 12&#xa0;%, som i gjennomsnitt er nødvendig for et dyr av en bestemt art, aldersgruppe og ytelse til å dekke dyrets daglige næringsbehov.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Diettfôr (fôrvarer med særlige ernæringsformål):</i> Fôrblandinger med det formål å dekke visse ernæringsbehov, som i kraft av sin særlige sammensetning eller produksjonsprosess, kan skilles klart fra vanlige fôrvarer. Fôrvarer med særlige ernæringsformål omfatter ikke medisinfôr som definert i direktiv 90/167/EØF.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>Dyr:</i> Dyrearter som mennesker normalt fôrer og holder eller anvender til konsum samt dyr som lever fritt i naturen dersom de fôres med fôrvarer.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>Fôrblanding:</i> Blanding av minst to fôrmidler, med eller uten tilsetningsstoffer, som er beregnet til ernæring av dyr ved fôring i form av fullfôr eller tilskuddsfôr.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>Fôrmiddel:</i><sup class="footnotereference" data-footnotereferencevalue="1" data-unique-footnote-counter="1">1</sup> Produkter av vegetabilsk eller animalsk opprinnelse, hvis hovedformål er å oppfylle dyrenes ernæringsbehov, i naturlig tilstand, ferske eller konserverte, og avledede produkter av disse etter industriell bearbeiding samt organiske og uorganiske stoffer, med eller uten tilsetningsstoffer, som i ubearbeidet form eller etter bearbeiding er beregnet til ernæring av dyr ved fôring, til framstilling av fôrblandinger eller som bærestoff i premikser.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>Fôrvare (fôr eller dyrefôr):</i> Alle stoffer eller produkter, herunder tilsetningsstoffer, uansett om de er bearbeidet, delvis bearbeidet eller ubearbeidet, som er beregnet til fôring av dyr, herunder også levende fôr til akvatiske dyr.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1"><i>Fullfôr:</i> En blanding av fôrvarer som på grunn av sin sammensetning er tilstrekkelig til å dekke dyrets dagsbehov.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1"><i>Gen:</i> En DNA-sekvens som koder for et funksjonelt polypeptid, protein eller RNA-molekyl.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1"><i>Innførsel:</i> Innførsel både fra EØS-land og tredjeland. Det presiseres i teksten dersom det bare gjelder innførsel fra en av de to grupperingene.</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-2-ledd-1-punkt-11"><article class="legalP" id="kapittel-1-foreslåttparagraf-2-ledd-1-punkt-11-ledd-1"><i>Koksidiostatika:</i> Stoffer som er ment for å drepe eller hindre protozoa.</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-2-ledd-1-punkt-12"><article class="legalP" id="kapittel-1-foreslåttparagraf-2-ledd-1-punkt-12-ledd-1"><i>Mineralfôrblanding:</i> Tilskuddsfôr som inneholder minst 40&#xa0;% råaske.</article></article></li><li data-li-identifier="13." data-name="13."><article class="listArticle" id="kapittel-1-foreslåttparagraf-2-ledd-1-punkt-13"><article class="legalP" id="kapittel-1-foreslåttparagraf-2-ledd-1-punkt-13-ledd-1"><i>Omsetning:</i> Besittelse med sikte på salg, utbud for salg, distribusjon samt selve salget og enhver annen form for overdragelse med eller uten vederlag.</article></article></li><li data-li-identifier="14." data-name="14."><article class="listArticle" id="kapittel-1-foreslåttparagraf-2-ledd-1-punkt-14"><article class="legalP" id="kapittel-1-foreslåttparagraf-2-ledd-1-punkt-14-ledd-1"><i>Premikser:</i> Blandinger av tilsetningsstoffer eller blandinger av ett eller flere tilsetningsstoffer med fôrmiddel eller vann som er brukt som bærestoffer, som ikke er ment for direkte fôring til dyr.</article></article></li><li data-li-identifier="15." data-name="15."><article class="listArticle" id="kapittel-1-foreslåttparagraf-2-ledd-1-punkt-15"><article class="legalP" id="kapittel-1-foreslåttparagraf-2-ledd-1-punkt-15-ledd-1"><i>Dyr bestemt til matproduksjon</i>: Alle dyr som fôres, avles eller holdes for produksjon av næringsmidler beregnet på konsum, herunder dyr som ikke er beregnet på konsum, men tilhører arter som normalt brukes til konsum i Fellesskapet.</article></article></li><li data-li-identifier="16." data-name="16."><article class="listArticle" id="kapittel-1-foreslåttparagraf-2-ledd-1-punkt-16"><article class="legalP" id="kapittel-1-foreslåttparagraf-2-ledd-1-punkt-16-ledd-1"><i>Risikofôrvarer:</i> Fôrvarer som ut fra informasjon gitt av myndighetene, erfaring og kunnskap som virksomhetene har, innebærer risiko (fare) for tilførsel av salmonella.</article></article></li><li data-li-identifier="17." data-name="17."><article class="listArticle" id="kapittel-1-foreslåttparagraf-2-ledd-1-punkt-17"><article class="legalP" id="kapittel-1-foreslåttparagraf-2-ledd-1-punkt-17-ledd-1"><i>Råvare:</i> Se fôrmiddel.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="18." data-name="18."><article class="listArticle" id="kapittel-1-foreslåttparagraf-2-ledd-1-punkt-18"><article class="legalP" id="kapittel-1-foreslåttparagraf-2-ledd-1-punkt-18-ledd-1"><i>Særlige ernæringsformål:</i> formålet å oppfylle særlige ernæringsbehov hos visse dyr hvis fordøyelse, næringsopptak eller stoffskifte kan bli eller er forstyrret midlertidig eller kronisk, og som derfor kan ha fordel av å innta fôrvarer som er hensiktsmessig for deres tilstand.</article></article></li><li data-li-identifier="19." data-name="19."><article class="listArticle" id="kapittel-1-foreslåttparagraf-2-ledd-1-punkt-19"><article class="legalP" id="kapittel-1-foreslåttparagraf-2-ledd-1-punkt-19-ledd-1"><i>Tilsetningsstoff:</i> Stoffer, mikroorganismer eller andre preparater enn fôrmidler eller premikser, som med hensikt tilsettes fôrvarer eller vann for særskilt å oppfylle en eller flere av følgende funksjoner: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-19-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-19-ledd-1-punkt-1-ledd-1">virke positivt på fôrets egenskaper</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-19-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-19-ledd-1-punkt-2-ledd-1">virke positivt på animalske produkters egenskaper</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-19-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-19-ledd-1-punkt-3-ledd-1">virke positivt på fargen hos akvariefisk og burfugler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-19-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-19-ledd-1-punkt-4-ledd-1">tilfredsstille dyrs næringsbehov</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-19-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-19-ledd-1-punkt-5-ledd-1">virke positivt på den miljøpåvirkningen husdyrproduksjonen gir</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-19-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-19-ledd-1-punkt-6-ledd-1">virke positivt på animalsk produksjon, ytelse, velferd spesielt ved å påvirke mage- og tarmfloraen og fôrets fordøyelighet.</article></article></li></ul></article></article></li><li data-li-identifier="20." data-name="20."><article class="listArticle" id="kapittel-1-foreslåttparagraf-2-ledd-1-punkt-20"><article class="legalP" id="kapittel-1-foreslåttparagraf-2-ledd-1-punkt-20-ledd-1"><i>Tilskuddsfôr:</i> Fôrblanding som har et høyt innhold av visse stoffer, og som ved sin sammensetning dekker dagsrasjonen bare dersom det kombineres med andre fôrvarer.</article></article></li><li data-li-identifier="21." data-name="21."><article class="listArticle" id="kapittel-1-foreslåttparagraf-2-ledd-1-punkt-21"><article class="legalP" id="kapittel-1-foreslåttparagraf-2-ledd-1-punkt-21-ledd-1"><i>Tilvirke:</i> Å dyrke, framstille, foredle, blande, lagre, pakke og/eller merke fôrvarer, enkeltvis eller i blanding.</article></article></li><li data-li-identifier="22." data-name="22."><article class="listArticle" id="kapittel-1-foreslåttparagraf-2-ledd-1-punkt-22"><article class="legalP" id="kapittel-1-foreslåttparagraf-2-ledd-1-punkt-22-ledd-1"><i>Tredjestater:</i> En stat som ikke deltar i Det europeiske økonomiske samarbeidsområdet, EØS.</article></article></li><li data-li-identifier="23." data-name="23."><article class="listArticle" id="kapittel-1-foreslåttparagraf-2-ledd-1-punkt-23"><article class="legalP" id="kapittel-1-foreslåttparagraf-2-ledd-1-punkt-23-ledd-1"><i>Uønskede stoffer:</i> Ethvert stoff eller produkt, unntatt patogene agens, som finnes i og/eller på produkter som er tenkt brukt til dyrefôr og som representerer en potensiell fare for helseskade hos dyr eller mennesker eller skade på miljøet, eller kan ha uheldig påvirkning på produkter fra matproduserende dyr.</article></article></li><li data-li-identifier="24." data-name="24."><article class="listArticle" id="kapittel-1-foreslåttparagraf-2-ledd-1-punkt-24"><article class="legalP" id="kapittel-1-foreslåttparagraf-2-ledd-1-punkt-24-ledd-1"><i>Virksomhet:</i> Ethvert privat eller offentlig foretak samt privatpersoner som foretar en hvilken som helst aktivitet som nevnt i § 2 i matloven, bortsett fra aktiviteter i privat og ikke-kommersielt øyemed.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Et fôrmiddel som brukes i tilvirking av blandinger kan betegnes råvare.</article></footer></article> <article class="defaultP" margin-top="true">§ 4 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-04-25-428/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>