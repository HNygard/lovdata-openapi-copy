<!DOCTYPE html><html lang="no"><head><title>Forskrift om endringer i forskrift om instruks for Norsk Naturskadepool</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-16-1584</dd><dt class="dokid">DokumentID</dt><dd class="dokid">LTI/forskrift/2016-12-16-1584</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2748</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-12-21-3420</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-70/§4</li></ul></dd><dt class="dateOfPublication">Kunngjort</dt><dd class="dateOfPublication">2016-12-16 15:45</dd><dt class="journalNumber">Journalnummer</dt><dd class="journalNumber">2016-1261</dd><dt class="titleShort">Korttittel</dt><dd class="titleShort">Endr. i instruks for Norsk Naturskadepool</dd><dt class="title">Tittel</dt><dd class="title">Forskrift om endringer i forskrift om instruks for Norsk Naturskadepool</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 16. desember 2016 med hjemmel i lov 16. juni 1989 nr. 70 om naturskadeforsikring § 4 tredje ledd. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2016-12-16-1584</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om instruks for Norsk Naturskadepool<ul class="tocSubUl"><li>I<ul class="tocSubUl"><li>§ 18. Kontakten med Landbruksdirektoratet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-16-1584" id="dokument"><h1>Forskrift om endringer i forskrift om instruks for Norsk Naturskadepool</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-16-1584/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1979 nr. 3420 om instruks for Norsk Naturskadepool gjøres følgende endringer:</article> <article class="defaultP" margin-top="true">§ 2 første punktum skal lyde:</article><article class="legalP" id="kapittel-1-ledd-2">NP er kontaktledd mellom deltakerne og Landbruksdirektoratet.</article> <article class="defaultP" margin-top="true">§ 4 annet og tredje ledd skal lyde:</article><article class="legalP" id="kapittel-1-ledd-3">NPs styre kan i samråd med Landbruksdirektoratet gi nærmere regler om saksbehandlingen ved selskapenes erstatningsfastsetting, herunder regler om takst.</article><article class="legalP" id="kapittel-1-ledd-4">Etter retningslinjer fastsatt av NPs styre, tar selskapene standpunkt til om det foreligger naturskade etter naturskadeforsikringsloven § 1 første ledd eller om vilkåra for å nedsette eller nekte erstatning etter naturskadeforsikringsloven § 1 tredje ledd er til stede. Ved tvil kan selskapet, skadelidte eller NPs styre forelegge saken for Klagenemnda for naturskadesaker, jf. naturskadeforsikringsloven § 2 første ledd.</article> <article class="defaultP" margin-top="true">§ 13 annet ledd skal lyde:</article><article class="legalP" id="kapittel-1-ledd-5">Dersom spørsmålet om det foreligger naturskade har vært forelagt Klagenemnda for naturskadesaker etter naturskadeforsikringsloven § 2 første ledd, jf. instruksen § 4, er nemndas avgjørelse også avgjørende for selskapets rett til å få skade dekt i NP. For øvrig kan skadeutvalget rette henstilling til de deltakende selskaper om helt eller delvis å avstå fra krav om fordeling av skader som utvalget mener ikke går inn under ordningen. Ved uenighet mellom utvalget og selskapet avgjør styret i NP om skaden skal dekkes i NP.</article> <article class="defaultP" margin-top="true">§ 13 tredje ledd annet punktum skal lyde:</article><article class="legalP" id="kapittel-1-ledd-6">Voldgiftsretten oppnevnes etter voldgiftsloven § 13, men voldgiftsrettens leder er sorenskriveren i Oslo tingrett eller den sorenskriveren oppnevner.</article> <article class="defaultP" margin-top="true">§ 18 overskriften og første til tredje ledd skal lyde:</article><article class="futureLegalArticle" data-name="§18" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Kontakten med Landbruksdirektoratet</span></span><article class="legalP" id="kapittel-1-foreslåttparagraf-1-ledd-1">Skadeutvalget forestår den løpende kontakt mellom NP og Landbruksdirektoratet.</article><article class="legalP" id="kapittel-1-foreslåttparagraf-1-ledd-2">Kontaktutvalget mellom NP og Landbruksdirektoratet har til oppgave å behandle saker av felles interesse for partene. Utvalget skal bestå av tre representanter fra hver side. Det skal holdes møte i utvalget hver fjerde måned. For øvrig skal det holdes møte når en av partene krever det for å drøfte en sak av felles interesse.</article><article class="legalP" id="kapittel-1-foreslåttparagraf-1-ledd-3">NP og Landbruksdirektoratet skal gi hverandre de opplysninger som er nødvendige for at den annen part skal kunne utføre sine gjøremål.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-16-1584/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2017.</article></section></main></body></html>