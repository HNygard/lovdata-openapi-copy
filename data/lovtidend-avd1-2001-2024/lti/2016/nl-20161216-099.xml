<!DOCTYPE html><html lang="no"><head><title>Lov om endringar i veglova (Vegtilsynet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-12-16-99</dd><dt class="dokid">DokumentID</dt><dd class="dokid">LTI/lov/2016-12-16-99</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2687</dd><dt class="dateInForce">I kraft fra</dt><dd class="dateInForce">Kongen fastset</dd><dt class="changesToDocuments">Endrer</dt><dd class="changesToDocuments"><ul><li>lov/1963-06-21-23</li></ul></dd><dt class="legalArea">Rettsområde</dt><dd class="legalArea"><ul><li>Transport og kommunikasjoner &gt; Veitrafikk</li></ul></dd><dt class="dateOfPublication">Kunngjort</dt><dd class="dateOfPublication">2016-12-16 15:45</dd><dt class="journalNumber">Journalnummer</dt><dd class="journalNumber">2016-1154</dd><dt class="titleShort">Korttittel</dt><dd class="titleShort">Endringslov til veglova</dd><dt class="title">Tittel</dt><dd class="title">Lov om endringar i veglova (Vegtilsynet)</dd><dt class="miscInformation">Annet om dokumentet</dt><dd class="miscInformation">Prop.160 L (2015–2016), Innst.66 L (2016–2017), Lovvedtak 14 (2016–2017). Stortingets første og andre gongs behandling hv. 1. og 6. desember 2016. Fremja av Samferdselsdepartementet.</dd><dt class="refid">RefID</dt><dd class="refid">lov/2016-12-16-99</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i veglova (Vegtilsynet)<ul class="tocSubUl"><li>I<ul class="tocSubUl"><li>§ 11 a. Vegtilsynet</li><li>§ 11 b. Plikt til å ha og bruke styringssystem m.m.</li><li>§ 11 c. Opplysingsplikt</li><li>§ 11 d. Pålegg om retting</li><li>§ 11 e. Tvangsmulkt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2016-12-16-99" id="dokument"><h1>Lov om endringar i veglova (Vegtilsynet)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. juni 1963 nr. 23 om vegar (veglova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-12-16-99/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 21. juni 1963 nr. 23 om vegar blir det gjort følgjande endringar:</article> <article class="defaultP" margin-top="true">Nytt kapittel II A skal lyde:</article><span class="futuretitle" id="kapittel-1-foreslåttittel-1">Kap. II A. Tilsyn med riksveg.</span><article class="futureLegalArticle" data-name="§11a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11 a</span>. <span class="legalArticleTitle">Vegtilsynet</span></span><article class="legalP" id="kapittel-1-foreslåttparagraf-1-ledd-1">Vegtilsynet skal føre tilsyn med at Statens vegvesen og det statlege utbyggingsselskapet for veg oppfyller dei pliktar som følgjer av § 11 b.</article><article class="legalP" id="kapittel-1-foreslåttparagraf-1-ledd-2">Departementet fastset instruks for Vegtilsynet.</article></article><article class="futureLegalArticle" data-name="§11b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11 b</span>. <span class="legalArticleTitle">Plikt til å ha og bruke styringssystem m.m.</span></span><article class="legalP" id="kapittel-1-foreslåttparagraf-2-ledd-1">Statens vegvesen og det statlege utbyggingsselskapet for veg skal ha og bruke tilstrekkelege og effektive styringssystem for å sikre tryggleiken knytt til riksvegane.</article><article class="legalP" id="kapittel-1-foreslåttparagraf-2-ledd-2">Departementet kan i forskrift gi utfyllande reglar om plikta etter fyrste ledd.</article></article><article class="futureLegalArticle" data-name="§11c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11 c</span>. <span class="legalArticleTitle">Opplysingsplikt</span></span><article class="legalP" id="kapittel-1-foreslåttparagraf-3-ledd-1">Statens vegvesen og det statlege utbyggingsselskapet for veg skal innanfor fastsett frist gi dei opplysingane og dokumenta som Vegtilsynet krev. Det same gjeld entreprenørar, konsulentar og andre som utfører oppgåver eller som elles samhandlar med Statens vegvesen eller det statlege utbyggingsselskapet for veg. Vegtilsynet kan bestemme i kva for form opplysingane skal bli gitt.</article><article class="legalP" id="kapittel-1-foreslåttparagraf-3-ledd-2">Opplysingsplikten gjeld berre dei opplysningane som Vegtilsynet finn naudsynte for å kunne utføre oppgåvene sine etter lova.</article></article><article class="futureLegalArticle" data-name="§11d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11 d</span>. <span class="legalArticleTitle">Pålegg om retting</span></span><article class="legalP" id="kapittel-1-foreslåttparagraf-4-ledd-1">Vegtilsynet kan pålegge retting innan ein fastsett frist dersom tilsynet viser avvik frå plikta til å ha og bruke styringssystem i medhald av § 11 b.</article><article class="legalP" id="kapittel-1-foreslåttparagraf-4-ledd-2">Kostnadene ved å gjennomføre pålegget skal dekkast av den ansvarlege verksemda.</article></article><article class="futureLegalArticle" data-name="§11e" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11 e</span>. <span class="legalArticleTitle">Tvangsmulkt</span></span><article class="legalP" id="kapittel-1-foreslåttparagraf-5-ledd-1">Dersom pålegg etter § 11 d ikkje er følgt innan fristen, kan Vegtilsynet treffe vedtak om tvangsmulkt.</article><article class="legalP" id="kapittel-1-foreslåttparagraf-5-ledd-2">Tvangsmulkta kan fastsettast som ei laupande mulkt eller som eit beløp som forfell ved kvart brot. Tvangsmulkt lauper ikkje dersom etterleving blir umogeleg og årsaka til dette ikkje ligg hos den ansvarlege.</article><article class="legalP" id="kapittel-1-foreslåttparagraf-5-ledd-3">Tvangsmulkta si storleik fastsetjast med omsyn til kor viktig det er at pålegget blir gjennomført, og kva for kostnader det truleg fører med seg.</article><article class="legalP" id="kapittel-1-foreslåttparagraf-5-ledd-4">Ilegging av tvangsmulkt kan påklagast særskilt.</article><article class="legalP" id="kapittel-1-foreslåttparagraf-5-ledd-5">Departementet kan gi utfyllande reglar om fastsetting av tvangsmulkt.</article></article></section><section class="section" data-name="kapII" id="kapittel-2" data-lovdata-URL="LTI/lov/2016-12-16-99/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova gjeld frå den tid Kongen fastset.</article></section></main></body></html>