<!DOCTYPE html><html lang="no"><head><title>Forskrift om lønnsplikt under permittering</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-21-764</dd><dt class="dokid">DokumentID</dt><dd class="dokid">LTI/forskrift/2016-06-21-764</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 9 s 1418</dd><dt class="dateInForce">I kraft fra</dt><dd class="dateInForce">2016-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-05-06-22/§3</li></ul></dd><dt class="dateOfPublication">Kunngjort</dt><dd class="dateOfPublication">2016-06-23 15:00</dd><dt class="journalNumber">Journalnummer</dt><dd class="journalNumber">2016-0677</dd><dt class="titleShort">Korttittel</dt><dd class="titleShort">Forskrift om lønnsplikt under permittering</dd><dt class="title">Tittel</dt><dd class="title">Forskrift om lønnsplikt under permittering</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 21. juni 2016 med hjemmel i lov 6. mai 1988 nr. 22 om lønnsplikt under permittering § 3.</dd><dt class="refid">RefID</dt><dd class="refid">forskrift/2016-06-21-764</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lønnsplikt under permittering<ul class="tocSubUl"><li>§ 1. Forlenget periode med fritak for lønn og ny arbeidsgiverperiode</li><li>§ 2. Beregning av arbeidsgiverperiode II</li><li>§ 3. Beregning av perioden med fritak fra lønnsplikt</li><li>§ 4. Forskyvning i beregningsperioden</li><li>§ 5. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-21-764" id="dokument"><h1>Forskrift om lønnsplikt under permittering</h1><article class="legalArticle" data-lovdata-URL="LTI/forskrift/2016-06-21-764/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forlenget periode med fritak for lønn og ny arbeidsgiverperiode</span></h2><article class="legalP" id="paragraf-1-ledd-1">Arbeidsgiver er fritatt fra lønnsplikt jf. permitteringslønnsloven § 3 tredje ledd, i til sammen 49 uker innenfor en periode på 18 måneder. Perioden løper fra utløpet av arbeidsgiverperiode I, jf. permitteringslønnsloven § 3 første ledd.</article><article class="legalP" id="paragraf-1-ledd-2">Når arbeidsgiveren har vært fritatt fra lønnsplikt i til sammen 30 uker i løpet av en 18 måneders periode, inntrer en lønnspliktperiode på fem arbeidsdager (arbeidsgiverperiode II).</article><article class="legalP" id="paragraf-1-ledd-3">Etter arbeidsgiverperiode II fritas arbeidsgiveren for lønnsplikt i ytterligere 19 uker.</article><article class="legalP" id="paragraf-1-ledd-4">Skyldes permitteringen brann, ulykker eller naturomstendigheter, er arbeidsgiver fritatt fra arbeidsgiverperiode II.</article></article><article class="legalArticle" data-lovdata-URL="LTI/forskrift/2016-06-21-764/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregning av arbeidsgiverperiode II</span></h2><article class="legalP" id="paragraf-2-ledd-1">Arbeidsdagene i arbeidsgiverperiode II beregnes på samme måte som arbeidsgiverperiode I, jf. permitteringslønnsloven § 3 første ledd.</article></article><article class="legalArticle" data-lovdata-URL="LTI/forskrift/2016-06-21-764/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av perioden med fritak fra lønnsplikt</span></h2><article class="legalP" id="paragraf-3-ledd-1">Alle dager eller uker med permittering regnes med i fritaksperioden. Det samme gjelder dager eller uker med arbeid som ikke medfører avbrudd i permitteringen, med tilhørende varslingsplikt og ny arbeidsgiverperiode.</article><article class="legalP" id="paragraf-3-ledd-2">Perioder der arbeidstakeren likevel ville hatt tjenestefri eller fravær regnes ikke med ved beregning av fritaksperioden.</article><article class="legalP" id="paragraf-3-ledd-3">Arbeid hos annen arbeidsgiver har ikke betydning for beregningen.</article></article><article class="legalArticle" data-lovdata-URL="LTI/forskrift/2016-06-21-764/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forskyvning i beregningsperioden</span></h2><article class="legalP" id="paragraf-4-ledd-1">Beregningsperioden på 18 måneder forskyves løpende. Lønnspliktperiodene og fritaksperiodene vurderes derfor også løpende 18 måneder bakover i tid. Arbeidsgiverperiode II vil inntreffe hver gang man ved forskyvning har nådd 30 uker med permittering uten lønnsplikt innenfor de siste 18 månedene.</article></article><article class="legalArticle" data-lovdata-URL="LTI/forskrift/2016-06-21-764/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse mv.</span></h2><article class="legalP" id="paragraf-5-ledd-1">Denne forskriften trer i kraft 1. juli 2016.</article></article></main></body></html>