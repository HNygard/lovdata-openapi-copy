<!DOCTYPE html><html lang="no"><head><title>Forskrift om endring i utlendingsforskriften (underholdskravet – heving til lønnstrinn 24 og endret unntaksbestemmelse)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-22-417</dd><dt class="dokid">DokumentID</dt><dd class="dokid">LTI/forskrift/2016-04-22-417</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 6 s 958</dd><dt class="dateInForce">I kraft fra</dt><dd class="dateInForce">2016-05-09, 2017-05-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§58</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2016-04-26 14:00</dd><dt class="journalNumber">Journalnummer</dt><dd class="journalNumber">2016-0343</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften (underholdskravet – heving til lønnstrinn 24 og endret unntaksbestemmelse)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 22. april 2016 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 58, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2016-04-22-417</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (underholdskravet – heving til lønnstrinn 24 og endret unntaksbestemmelse)<ul class="tocSubUl"><li>I<ul class="tocSubUl"><li>§ 10-11. Unntak fra underholdskravet i sak om familieinnvandring etter lovens kapittel 6</li><li>§ 20-10A. Særregler om kravet til sikret underhold</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-04-22-417" id="dokument"><h1>Forskrift om endring i utlendingsforskriften (underholdskravet – heving til lønnstrinn 24 og endret unntaksbestemmelse)</h1><section class="section" data-name="kapI" id="kapittel-1" data-lovdata-URL="LTI/forskrift/2016-04-22-417/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 10-8 første ledd innledningsteksten skal lyde:</article><article class="legalP" id="kapittel-1-ledd-2">Det er et vilkår for oppholdstillatelse i medhold av lovens kapittel 6 (familieinnvandring) at referansepersonen kan sannsynliggjøre å være sikret midler tilsvarende lønnstrinn 24 i statens lønnsregulativ for den tid søknaden gjelder, gjennom</article> <article class="defaultP" margin-top="true">§ 10-9 første og annet ledd skal lyde:</article><article class="legalP" id="kapittel-1-ledd-3">En referanseperson som må oppfylle krav til framtidig inntekt etter § 10-8 første ledd, må dokumentere at vedkommende i henhold til siste ligningsoppgjør eller i henhold til bekreftelse fra likningsmyndighetene på innrapportert inntekt foregående år, hadde en registrert inntekt tilsvarende lønnstrinn 24 i statens lønnsregulativ. Det er et vilkår at referansepersonen har beholdt inntekt på tilstrekkelig nivå også i perioden etter ligningsoppgjøret eller bekreftelsen fra likningsmyndighetene.</article><article class="legalP" id="kapittel-1-ledd-4">Det gjøres unntak fra kravet om dokumentasjon i henhold til første ledd første punktum dersom referansepersonen er norsk borger, nordisk borger eller utlending med permanent oppholdstillatelse, som har vært i arbeid i utlandet og kan dokumentere at vedkommende har hatt en inntekt tilsvarende lønnstrinn 24 i statens lønnsregulativ.</article> <article class="defaultP" margin-top="true">§ 10-11 skal lyde:</article><article class="futureLegalArticle" data-name="§10-11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-11</span>. <span class="legalArticleTitle">Unntak fra underholdskravet i sak om familieinnvandring etter lovens kapittel 6</span></span><article class="legalP" id="kapittel-1-foreslåttparagraf-1-ledd-1">Det kan gjøres unntak fra bestemmelsene i § 10-8 til § 10-10 dersom særlig sterke menneskelige hensyn tilsier det.</article><article class="legalP" id="kapittel-1-foreslåttparagraf-1-ledd-2">Når søknad er fremmet i medhold av lovens § 40 (ektefeller), § 41 (samboere) og § 42 (barn), kan det også gjøres unntak fra bestemmelsene i § 10-8 til § 10-10 dersom referansepersonen eller andre, jf. § 10-8 tredje ledd, åpenbart er i stand til å forsørge partene. Når søkeren er referansepersonens ektefelle eller samboer, kan unntak bare gjøres dersom det er åpenbart at samlivet er frivillig.</article><article class="legalP" id="kapittel-1-foreslåttparagraf-1-ledd-3">Når referansepersonen tar høyere utdanning (høyskole eller universitet) eller har oppholdstillatelse i medhold av § 6-20 (forskere med egne midler), kan det gjøres unntak fra bestemmelsene i § 10-8 til § 10-10. Utlendingsdirektoratet kan gi nærmere retningslinjer.</article></article> <article class="defaultP" margin-top="true">§ 20-10A skal lyde:</article><article class="futureLegalArticle" data-name="§20-10A" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 20-10A</span>. <span class="legalArticleTitle">Særregler om kravet til sikret underhold</span></span><article class="legalP" id="kapittel-1-foreslåttparagraf-2-ledd-1">Når en utlending har søkt om familieinnvandring før 23. oktober 2009 (dato for kunngjøring av forskriften), kan også annen inntekt enn angitt i § 10-8 første og annet ledd, medregnes. Videre kan også søkerens inntekt medregnes. Utlendingsdirektoratet gir nærmere retningslinjer.</article><article class="legalP" id="kapittel-1-foreslåttparagraf-2-ledd-2">Når en utlending som nevnt i første ledd er ektefelle eller samboer til referansepersonen, jf. lovens § 40, § 41 og § 49, eller skal inngå ekteskap med referansepersonen etter innreisen, jf. § 48, skal underholdskravet oppfylles av referansepersonen når en av partene er under 23 år.</article><article class="legalP" id="kapittel-1-foreslåttparagraf-2-ledd-3">For utlending som nevnt i første ledd, gjøres unntak fra kravet til tidligere inntekt i forskriftens § 10-9 og vilkåret i § 10-10 om at utlendingen ikke har mottatt stønad etter sosialtjenesteloven.</article><article class="legalP" id="kapittel-1-foreslåttparagraf-2-ledd-4">I saker hvor det stilles krav om sikret underhold ved fornyelse av familieinnvandringstillatelsen, skal nivået på underholdskravet, jf. § 10-8 og § 10-9, tilsvare 88 prosent av lønnstrinn 19 i statens lønnsregulativ dersom den opprinnelige søknaden om familieinnvandring ble fremsatt før 9. mai 2016.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-04-22-417/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 20-10A trer i kraft 9. mai 2016.</article><article class="legalP" id="kapittel-2-ledd-2">Endringene i § 10-8 og § 10-11 trer i kraft 9. mai 2016, og skal gjelde for søknader som er fremsatt fra og med denne datoen.</article><article class="legalP" id="kapittel-2-ledd-3">Endringene i § 10-9 trer i kraft 9. mai 2017, og skal gjelde for søknader som er fremsatt fra og med 9. mai 2016.</article></section></main></body></html>