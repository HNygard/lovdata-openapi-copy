<!DOCTYPE html><html lang="no"><head><title>Forskrift om regulering av fisket etter leppefisk i 2016</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-03-17-286</dd><dt class="dokid">DokumentID</dt><dd class="dokid">LTI/forskrift/2016-03-17-286</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 4 s 658.</dd><dt class="dateInForce">I kraft fra</dt><dd class="dateInForce">2016-04-01 – 2016-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§59</li><li>lov/1999-03-26-15/§21</li><li>forskrift/2000-02-11-99</li><li>forskrift/2001-10-16-4686</li><li>forskrift/2004-12-22-1878/§98</li></ul></dd><dt class="dateOfPublication">Kunngjort</dt><dd class="dateOfPublication">2016-03-22 14:10</dd><dt class="journalNumber">Journalnummer</dt><dd class="journalNumber">2016-0250</dd><dt class="titleShort">Korttittel</dt><dd class="titleShort">Forskrift om regulering av leppefiskfisket, 2016</dd><dt class="title">Tittel</dt><dd class="title">Forskrift om regulering av fisket etter leppefisk i 2016</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 17. mars 2016 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16 og § 59 og lov 26. mars 1999 nr. 15 om retten til å delta i fiske og fangst (deltakerloven) § 21, jf. delegeringsvedtak 11. februar 2000 nr. 99 og delegeringsvedtak 16. oktober 2001 nr. 4686 og forskrift 22. desember 2004 nr. 1878 om utøvelse av fisket i sjøen § 98.</dd><dt class="refid">RefID</dt><dd class="refid">forskrift/2016-03-17-286</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter leppefisk i 2016<ul class="tocSubUl"><li>§ 1. Generelt forbud</li><li>§ 2. Totalkvoter</li><li>§ 3. Vilkår for å delta</li><li>§ 4. Krav til bosted</li><li>§ 5. Fritidsfiske</li><li>§ 6. Redskapsbegrensning</li><li>§ 7. Påbud om fluktåpninger</li><li>§ 8. Påbud om inngangssperre (kryss) i teiner og ruser til fangst av leppefisk</li><li>§ 9. Daglig røkting</li><li>§ 10. Opplysninger ved landingen</li><li>§ 11. Stopp i fisket</li><li>§ 12. Bemyndigelse</li><li>§ 13. Overtredelsesgebyr</li><li>§ 14. Straff</li><li>§ 15. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-03-17-286" id="dokument"><h1>Forskrift om regulering av fisket etter leppefisk i 2016</h1><article class="legalArticle" data-lovdata-URL="LTI/forskrift/2016-03-17-286/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt å fiske leppefisk med teiner og ruser i følgende områder:<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">På kyststrekningen fra grensen mot Sverige til Varnes fyr på Lista (Sørlandet).</article></article></li><li data-li-identifier="2." data-name="2."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">På kyststrekningen fra Varnes fyr på Lista til 62° N (Vestlandet).</article></article></li><li data-li-identifier="3." data-name="3."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">På kyststrekningen nord for 62° N (Midt-Norge).</article></article></li></ul></article></article><article class="legalArticle" data-lovdata-URL="LTI/forskrift/2016-03-17-286/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvoter</span></h2><article class="legalP" id="paragraf-2-ledd-1">Uten hinder av forbudet i § 1 kan fartøy med adgang til å delta, fiske og lande inntil:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">4 millioner leppefisk på Sørlandet fra og med 11. juli</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">10 millioner leppefisk på Vestlandet fra og med 11. juli</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">4 millioner leppefisk i Midt-Norge fra og med 25. juli.</article></article></li></ul></article></article><article class="legalArticle" data-lovdata-URL="LTI/forskrift/2016-03-17-286/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for å delta</span></h2><article class="legalP" id="paragraf-3-ledd-1">For å delta i fisket etter leppefisk må følgende vilkår være oppfylt:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">fartøyet må være registrert i merkeregisteret.</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">eier av fartøyet og høvedsmann må være ført i fiskermanntallet.</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">fartøyet må være egnet, bemannet og utstyrt for fiske etter leppefisk.</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">det må foreligge leveringsavtale med godkjent kjøper.</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">fartøy som skal benytte ruser må ha særskilt tillatelse fra Fiskeridirektoratets regionkontor. Søknad om å benytte ruser sendes på eget skjema som finnes på Fiskeridirektoratets hjemmeside.</article></article></li></ul></article></article><article class="legalArticle" data-lovdata-URL="LTI/forskrift/2016-03-17-286/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til bosted</span></h2><article class="legalP" id="paragraf-4-ledd-1">Det er forbudt å nytte fartøy til fiske etter leppefisk dersom ikke minst halvparten av mannskapet og lottfiskerne samt fartøyføreren er bosatt i en kystkommune eller i en nabokommune til en kystkommune, slik som angitt i deltakerloven § 5a.</article></article><article class="legalArticle" data-lovdata-URL="LTI/forskrift/2016-03-17-286/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fritidsfiske</span></h2><article class="legalP" id="paragraf-5-ledd-1">Personer som skal fiske leppefisk med fartøy som ikke er merkeregistrert må ha særskilt tillatelse fra Fiskeridirektoratets regionkontor. For at slik tillatelse kan gis må det foreligge en leveringsavtale med godkjent kjøper. Søknad sendes på eget skjema som finnes på Fiskeridirektoratets hjemmeside.</article></article><article class="legalArticle" data-lovdata-URL="LTI/forskrift/2016-03-17-286/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Redskapsbegrensning</span></h2><article class="legalP" id="paragraf-6-ledd-1">I fisket etter leppefisk kan det fra et merkeregistrert fartøy ikke benyttes mer enn 100 teiner og ruser til sammen på kyststrekningen fra grensen mot Sverige til Varnes fyr på Lista. Redskapsbegrensningen gjelder også når samme person eller de samme personene benytter flere fartøy.</article></article><article class="legalArticle" data-lovdata-URL="LTI/forskrift/2016-03-17-286/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Påbud om fluktåpninger</span></h2><article class="legalP" id="paragraf-7-ledd-1">I teiner og ruser som er satt ut til fangst av leppefisk skal det være fluktåpninger som er minst 12 mm x 70 mm.</article><article class="legalP" id="paragraf-7-ledd-2">I teiner skal det være minst 3 fluktåpninger i det innerste kammer (fangstkammer) og minst 2 fluktåpninger i hver av de øvrige kammer. I ruser skal det være minst 3 fluktåpninger i det innerste kammer og minst 2 fluktåpninger i det nest innerste kammer.</article><article class="legalP" id="paragraf-7-ledd-3">Fluktåpningene skal være plassert på en slik måte at leppefisk lett kan ta seg ut av redskapen. Fluktåpningen skal ha en fast ramme. Fluktåpningene kan være plassert i rekke eller enkeltvis.</article></article><article class="legalArticle" data-lovdata-URL="LTI/forskrift/2016-03-17-286/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Påbud om inngangssperre (kryss) i teiner og ruser til fangst av leppefisk</span></h2><article class="legalP" id="paragraf-8-ledd-1">I teiner og ruser som er satt ut til fangst av leppefisk skal det være inngangssperre (kryss) for å redusere bifangst av andre arter enn leppefisk.</article><article class="legalP" id="paragraf-8-ledd-2">Inngangssperre (kryss) er ikke påkrevet dersom inngangen (kalven) er mindre enn at en sylinder med diameter 70 mm kan trekkes gjennom inngangen.</article></article><article class="legalArticle" data-lovdata-URL="LTI/forskrift/2016-03-17-286/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Daglig røkting</span></h2><article class="legalP" id="paragraf-9-ledd-1">Teiner og ruser som benyttes til fangst av leppefisk skal røktes daglig. Bestemmelsen gjelder ikke søndager og helligdager.</article></article><article class="legalArticle" data-lovdata-URL="LTI/forskrift/2016-03-17-286/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opplysninger ved landingen</span></h2><article class="legalP" id="paragraf-10-ledd-1">Ved landing av leppefisk skal det på landings- og sluttseddel i tillegg til vekt oppgis antall individer av de forskjellige leppefiskarter.</article></article><article class="legalArticle" data-lovdata-URL="LTI/forskrift/2016-03-17-286/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Stopp i fisket</span></h2><article class="legalP" id="paragraf-11-ledd-1">Fiskeridirektoratet kan stoppe fisket før totalkvotene er oppfisket slik at merkeregistrerte fartøy kan fortsette fisket med inntil 40 teiner og ruser til sammen. Denne redskapsbegrensningen gjelder også når samme person eller de samme personene benytter flere fartøy.</article></article><article class="legalArticle" data-lovdata-URL="LTI/forskrift/2016-03-17-286/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Bemyndigelse</span></h2><article class="legalP" id="paragraf-12-ledd-1">Fiskeridirektoratet kan endre denne forskrift og gi nærmere bestemmelser som er nødvendige for å oppnå en rasjonell og hensiktsmessig utøvelse av fisket.</article></article><article class="legalArticle" data-lovdata-URL="LTI/forskrift/2016-03-17-286/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Overtredelsesgebyr</span></h2><article class="legalP" id="paragraf-13-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova.</article></article><article class="legalArticle" data-lovdata-URL="LTI/forskrift/2016-03-17-286/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h2><article class="legalP" id="paragraf-14-ledd-1">Den som forsettlig eller uaktsomt overtrer bestemmelser gitt i eller i medhold av forskriften, straffes i henhold til havressurslova § 60, § 61, § 62, § 64 og § 65, eller deltakerloven § 31. På samme måte straffes forsøk og medvirkning.</article></article><article class="legalArticle" data-lovdata-URL="LTI/forskrift/2016-03-17-286/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Forskriften trer i kraft 1. april 2016 og gjelder til og med 31. desember 2016.</article></article></main></body></html>