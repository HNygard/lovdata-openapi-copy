<!DOCTYPE html><html lang="no"><head><title>Forskrift om endring av forskrift av 11. oktober 1985 nr. 1810 om postforkynning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-10-28-1259</dd><dt class="dokid">DokumentID</dt><dd class="dokid">LTI/forskrift/2016-10-28-1259</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 14 s 2275</dd><dt class="dateInForce">I kraft fra</dt><dd class="dateInForce">2016-10-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-10-11-1810</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§163a</li></ul></dd><dt class="dateOfPublication">Kunngjort</dt><dd class="dateOfPublication">2016-11-01 14:50</dd><dt class="lastupdated">Rettet</dt><dd class="lastupdated">2016-11-02 (ortogr. feil i tittel)</dd><dt class="journalNumber">Journalnummer</dt><dd class="journalNumber">2016-1044</dd><dt class="titleShort">Korttittel</dt><dd class="titleShort">Endr. i forskrift om postforkynning</dd><dt class="title">Tittel</dt><dd class="title">Forskrift om endring av forskrift av 11. oktober 1985 nr. 1810 om postforkynning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 28. oktober 2016 med hjemmel i lov 13. august 1915 nr. 5 om domstolene (domstolloven) § 163 a. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2016-10-28-1259</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift av 11. oktober 1985 nr. 1810 om postforkynning<ul class="tocSubUl"><li>I<ul class="tocSubUl"><li>§ 5. Unntak fra hovedregelen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-10-28-1259" id="dokument"><h1>Forskrift om endring av forskrift av 11. oktober 1985 nr. 1810 om postforkynning</h1><section class="section" data-name="kapI" id="kapittel-1" data-lovdata-URL="LTI/forskrift/2016-10-28-1259/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. oktober 1985 nr. 1810 om postforkynning gjøres følgende endringer:</article> <article class="defaultP" margin-top="true">§ 4 nytt tredje ledd skal lyde:</article><article class="legalP" id="kapittel-1-ledd-2">Domstolene kan forkynne alle dokumenter i sivile saker i elektronisk form overfor godkjente brukere etter forskrift 28. oktober 2016 nr. 1258 om elektronisk kommunikasjon med domstolene § 3. Forkynningen gjennomføres elektronisk uten mottakskvittering i dokuments form. Meldingen som automatisk genereres til domstolen når bruker åpner dokument i nettportalen, erstatter fysisk mottakskvittering.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Unntak fra hovedregelen</span></span><article class="legalP" id="kapittel-1-foreslåttparagraf-1-ledd-1">Ved forkynning overfor advokater og offentlige myndigheter kan man, når det anses hensiktsmessig, forkynne i henhold til reglene i domstolloven § 179.</article><article class="legalP" id="kapittel-1-foreslåttparagraf-1-ledd-2">Dom i straffesak skal enten forkynnes samtidig med domsavsigelsen (domsforkynning), ved at retten innkaller siktede til forkynning ved rettens kontor eller ved et annet offentlig kontor (fremmøteforkynning) eller ved vanlig brev vedlagt mottakskvittering (ved postforkynning). Dersom mottakskvittering ved postforkynning ikke er returnert innen en uke etter den fastsatte forkynningsdatoen, skal det forkynnes ved stevnevitne. Dommen kan også ellers forkynnes ved stevnevitne om forkynning på annen måte ikke lar seg gjennomføre. Når vedkommende myndighet finner det hensiktsmessig, kan dom i straffesak likevel forkynnes ved vanlig brev vedlagt mottakskvittering. Dersom kvitteringen ikke er returnert innen én uke etter den fastsatte forkynningsdatoen, skal dommen forkynnes ved stevnevitne.</article><article class="legalP" id="kapittel-1-foreslåttparagraf-1-ledd-3">Stevnevitneforkynning skal ellers bare brukes dersom postforkynning ikke har nådd fram eller det foreligger særlige forhold som gjør det mest hensiktsmessig å benytte stevnevitneforkynning. At postforkynning ikke har nådd fram, inkluderer de tilfellene hvor mottakskvittering ikke returneres innen rimelig tid, hvor et rekommandert brev kommer i retur uavhentet eller retten ikke mottar melding om at dokument som er gjort tilgjengelig i nettportalen er åpnet, jf. § 4 tredje ledd siste punktum. I så fall anses ikke forkynning for å ha skjedd, og forkynningstidspunktet skal fastsettes på ny til tidspunktet for stevnevitneforkynningen.</article></article> <article class="defaultP" margin-top="true">§ 7 første, annet og tredje ledd skal lyde:</article><article class="legalP" id="kapittel-1-ledd-3">Forkynningstidspunktet skal fastsettes til fem virkedager fra den dag brevet postlegges eller elektronisk melding er avsendt til riktig elektronisk adresse.</article><article class="legalP" id="kapittel-1-ledd-4">Ved elektronisk forkynning etter forskrift 28. oktober 2016 nr. 1258 om elektronisk kommunikasjon med domstolene, fastsettes forkynningstidspunktet til fem virkedager fra dagen dokumentet er tilgjengelig for bruker i nettportalen og varsel er sendt i henhold til forskriftens § 10.</article><article class="legalP" id="kapittel-1-ledd-5">Første og annet ledd gjelder selv om brevet eller den elektroniske meldingen kommer fram eller dokumentet gjøres tilgjengelig i nettportalen på et tidligere tidspunkt. Hvis særlige grunner foreligger, kan likevel en tidligere eller senere dato fastsettes.</article> <article class="defaultP" margin-top="true">Nåværende tredje ledd blir nytt fjerde ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-10-28-1259/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>