<!DOCTYPE html><html lang="no"><head><title>Lov om endringer i naturmangfoldloven mv. (administrativt beslag og administrativ inndragning)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-11-18-83</dd><dt class="dokid">DokumentID</dt><dd class="dokid">LTI/lov/2016-11-18-83</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2331</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-29-38</li><li>lov/2009-06-19-100</li></ul></dd><dt class="legalArea">Rettsområde</dt><dd class="legalArea"><ul><li>Landbruk, jakt og skogbruk &gt; Jakt og innlandsfiske</li> <li>Miljøvern, natur og friluftsliv &gt; Friluftsliv</li> <li>Miljøvern, natur og friluftsliv &gt; Naturmangfold/naturfredning</li></ul></dd><dt class="dateOfPublication">Kunngjort</dt><dd class="dateOfPublication">2016-11-18 14:50</dd><dt class="journalNumber">Journalnummer</dt><dd class="journalNumber">2016-1034</dd><dt class="titleShort">Korttittel</dt><dd class="titleShort">Endringslov til naturmangfoldloven mv.</dd><dt class="title">Tittel</dt><dd class="title">Lov om endringer i naturmangfoldloven mv. (administrativt beslag og administrativ inndragning)</dd><dt class="miscInformation">Annet om dokumentet</dt><dd class="miscInformation">Prop.118 L (2015–2016), Innst.25 L (2016–2017), Lovvedtak 4 (2016–2017). Stortingets første og andre gangs behandling hhv. 20. og 25. oktober 2016. Fremmet av Klima- og miljødepartementet.</dd><dt class="refid">RefID</dt><dd class="refid">lov/2016-11-18-83</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i naturmangfoldloven mv. (administrativt beslag og administrativ inndragning)<ul class="tocSubUl"><li>I<ul class="tocSubUl"><li>§ 35. (unntak fra regler om jakt og fangst ved felling)</li></ul></li><li>II<ul class="tocSubUl"><li>§ 72 a. (administrativt beslag)</li><li>§ 72 b. (administrativ inndragning)</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2016-11-18-83" id="dokument"><h1>Lov om endringer i naturmangfoldloven mv. (administrativt beslag og administrativ inndragning)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 29. mai 1981 nr. 38 om jakt og fangst av vilt (viltloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 19. juni 2009 nr. 100 om forvaltning av naturens mangfold (naturmangfoldloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-11-18-83/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 29. mai 1981 nr. 38 om jakt og fangst av vilt (viltloven) skal § 35 lyde:</article><article class="futureLegalArticle" data-name="§35" id="kapittel-1-foreslåttparagraf-1"><span class="futureLegalArticleHeader">§ 35. <span class="legalArticleTitle">(unntak fra regler om jakt og fangst ved felling)</span></span><article class="legalP" id="kapittel-1-foreslåttparagraf-1-ledd-1">Ved felling av bjørn, jerv, ulv og gaupe for å forhindre skade på bufe og tamrein og ved felling av vilt i henhold til naturmangfoldloven § 18 tredje ledd, kan direktoratet bestemme at felling kan utføres uten hensyn til reglene i kapittel VI.</article><article class="legalP" id="kapittel-1-foreslåttparagraf-1-ledd-2">Direktoratet kan bestemme at felling som nevnt i første ledd og felling etter naturmangfoldloven § 18 fjerde ledd kan utføres av andre enn den jaktberettigede.</article><article class="legalP" id="kapittel-1-foreslåttparagraf-1-ledd-3">Direktoratet kan delegere myndigheten etter første og annet ledd til fylkesmannen.</article></article> <article class="defaultP" margin-top="true">§ 48 første ledd annet punktum skal lyde:</article><article class="legalP" id="kapittel-1-ledd-2">Det samme gjelder forlatte egg, egg som oppbevares ulovlig, fallvilt og vilt som er avlivet i medhold av naturmangfoldloven §§ 17, 17 a og 18.</article></section><section class="section" data-name="kapII" id="kapittel-2" data-lovdata-URL="LTI/lov/2016-11-18-83/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 19. juni 2009 nr. 100 om forvaltning av naturens mangfold (naturmangfoldloven) gjøres følgende endringer:</article> <article class="defaultP" margin-top="true">§ 15 første ledd annet punktum skal lyde:</article><article class="legalP" id="kapittel-2-ledd-2">Ved enhver aktivitet skal unødig skade og lidelse på viltlevende dyr og deres reir, bo eller hi unngås.</article> <article class="defaultP" margin-top="true">§ 18 fjerde ledd annet punktum skal lyde:</article><article class="legalP" id="kapittel-2-ledd-3">Kommunens vedtak kan påklages til fylkesmannen.</article> <article class="defaultP" margin-top="true">Ny § 72 a skal lyde:</article><article class="futureLegalArticle" data-name="§72a" id="kapittel-2-foreslåttparagraf-1"><span class="futureLegalArticleHeader">§ 72 a. <span class="legalArticleTitle">(administrativt beslag)</span></span><article class="legalP" id="kapittel-2-foreslåttparagraf-1-ledd-1">Når noe antas å være innført, utført, omsatt eller satt ut i miljøet i strid med bestemmelser i medhold av § 26 eller i kapittel IV, kan myndigheten etter loven foreta beslag. Beslag kan skje selv om lovovertrederen ikke har handlet forsettlig eller uaktsomt. Beslag foretas overfor lovovertrederen, den han har handlet på vegne av eller overfor eier. Beslagets varighet skal ikke overstige seks måneder. Fristen løper fra tidspunktet for faktisk beslag. Skriftlig avgjørelse om beslag er tvangsgrunnlag etter tvangsfullbyrdelsesloven kapittel 13.</article><article class="legalP" id="kapittel-2-foreslåttparagraf-1-ledd-2">Kongen kan gi forskrift med nærmere regler om fastsettelse og gjennomføring av beslag.</article></article> <article class="defaultP" margin-top="true">Ny § 72 b skal lyde:</article><article class="futureLegalArticle" data-name="§72b" id="kapittel-2-foreslåttparagraf-2"><span class="futureLegalArticleHeader">§ 72 b. <span class="legalArticleTitle">(administrativ inndragning)</span></span><article class="legalP" id="kapittel-2-foreslåttparagraf-2-ledd-1">Når noe er innført, utført, omsatt eller satt ut i miljøet i strid med bestemmelser i medhold av § 26 eller i kapittel IV, kan myndigheten etter loven treffe vedtak om inndragning. Inndragning kan skje selv om lovovertrederen ikke har handlet forsettlig eller uaktsomt. Inndragning foretas overfor lovovertrederen, den han har handlet på vegne av eller overfor eier. For ting av vesentlig verdi skal som hovedregel inndragning etter straffeloven, ikke naturmangfoldloven, benyttes.</article><article class="legalP" id="kapittel-2-foreslåttparagraf-2-ledd-2">Myndigheten etter loven kan beslutte at det inndratte skal destrueres, avlives, tilfalle statskassen eller returneres til myndighetene i utførselslandet. Dersom lovovertrederen har handlet forsettlig eller uaktsomt, kan myndigheten etter loven treffe vedtak om at lovovertrederen skal dekke utgifter i forbindelse med inndragning. Ved vurderingen av om det skal treffes vedtak om utgiftsdekning, skal det blant annet legges vekt på om vedtaket vil virke urimelig tyngende.</article><article class="legalP" id="kapittel-2-foreslåttparagraf-2-ledd-3">Endelig vedtak om dekning av utgifter i forbindelse med inndragning er tvangsgrunnlag for utlegg. Endelig vedtak om inndragning av ting er tvangsgrunnlag etter tvangsfullbyrdelsesloven kapittel 13.</article><article class="legalP" id="kapittel-2-foreslåttparagraf-2-ledd-4">Kongen kan gi forskrift med nærmere regler om fastsettelse og gjennomføring av inndragning.</article></article></section><section class="section" data-name="kapIII" id="kapittel-3" data-lovdata-URL="LTI/lov/2016-11-18-83/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>