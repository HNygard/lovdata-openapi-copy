<!DOCTYPE html><html lang="no"><head><title>Forskrift om endring i forskrift om tilskudd til siidaandeler og tamreinlag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-21-754</dd><dt class="dokid">DokumentID</dt><dd class="dokid">LTI/forskrift/2016-06-21-754</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 9 s 1403</dd><dt class="dateInForce">I kraft fra</dt><dd class="dateInForce">2016-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-19-592</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2016-06-23 15:00</dd><dt class="journalNumber">Journalnummer</dt><dd class="journalNumber">2016-0658</dd><dt class="titleShort">Korttittel</dt><dd class="titleShort">Endr. i forskrift om tilskudd til siidaandeler og tamreinlag</dd><dt class="title">Tittel</dt><dd class="title">Forskrift om endring i forskrift om tilskudd til siidaandeler og tamreinlag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 21. juni 2016 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2016-06-21-754</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til siidaandeler og tamreinlag<ul class="tocSubUl"><li>I<ul class="tocSubUl"><li>§ 2. Periode for tilskuddsberegning</li><li>§ 2a. Grunnvilkår for tilskudd</li><li>§ 2b. Utmåling av tilskudd</li><li>§ 3. Krav til søknaden</li><li>§ 13. Administrasjon, klage og dispensasjon</li></ul></li><li>II Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-21-754" id="dokument"><h1>Forskrift om endring i forskrift om tilskudd til siidaandeler og tamreinlag</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-21-754/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. juni 2012 nr. 592 om tilskudd til siidaandeler og tamreinlag gjøres endringer i følgende bestemmelser:</article> <article class="defaultP" margin-top="true">Gjeldende § 2 oppheves og ny § 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Periode for tilskuddsberegning</span></span><article class="legalP" id="kapittel-1-foreslåttparagraf-1-ledd-1">Perioden for tilskuddsberegning etter denne forskriften er reindriftsåret, som løper fra 1. april til og med 31. mars, med mindre noe annet følger av de enkelte bestemmelsene.</article></article> <article class="defaultP" margin-top="true">Ny § 2a skal lyde:</article><article class="futureLegalArticle" data-name="§2a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2a</span>. <span class="legalArticleTitle">Grunnvilkår for tilskudd</span></span><article class="legalP" id="kapittel-1-foreslåttparagraf-2-ledd-1">Leder av siidaandel eller tamreinlag må i det siste kalenderåret ha hatt en avgiftspliktig salgsinntekt fra salg av kjøtt fra rein i eget merke på minimum kr 50&#xa0;000 eksklusiv merverdiavgift. Inntekter fra rein som er slaktet eller omsatt utenfor Norge regnes ikke som avgiftspliktig salgsinntekt etter første punktum, med mindre reinen omfattes av ordningen med utenlands bearbeiding.</article><article class="legalP" id="kapittel-1-foreslåttparagraf-2-ledd-2">Reintallet i siidaen må være i samsvar med reintallet fastsatt i godkjente bruksregler. Hvis reintallet i siidaen overskrider fastsatt reintall, kan siidaandelen likevel få tilskudd dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">Siidaen har utarbeidet en reduksjonsplan etter reindriftsloven § 60 tredje ledd, og siidaandelens reintall er i henhold til denne, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">Reindriftsmyndighetene har fastsatt forholdsmessig reduksjons etter reindriftsloven § 60 tredje ledd, og siidaandelens reintall er i henhold til dette, eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">Siidaandelen ikke omfattes av reduksjonsprosesser som nevnt i bokstav a eller b, og ikke har bidratt til å øke siidaens totale reintall i siste reindriftsår.</article></article></li></ul></article></article> <article class="defaultP" margin-top="true">Ny § 2b skal lyde:</article><article class="futureLegalArticle" data-name="§2b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2b</span>. <span class="legalArticleTitle">Utmåling av tilskudd</span></span><article class="legalP" id="kapittel-1-foreslåttparagraf-3-ledd-1">Dersom siidaandelen overskrider sitt reintall i strid med § 2a bokstav a, b eller c med inntil 5 prosent, kan siidaandelen likevel få tilskudd etter følgende beregning: Ved overskridelser mellom 0 til 2,5 prosent, reduseres tilskuddet med 1/3. Ved overskridelser fra 2,5 til 5 prosent reduseres tilskuddet med 2/3.</article><article class="legalP" id="kapittel-1-foreslåttparagraf-3-ledd-2">Dersom siidaandelen drives i strid med § 2a andre ledd reduseres tilskuddet med 5 prosent.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til søknaden</span></span><article class="legalP" id="kapittel-1-foreslåttparagraf-4-ledd-1">Søknad om tilskudd sendes fylkesmannen i det reinbeiteområdet siidaandelen tilhører. Søknadsfristen er 10. april.</article><article class="legalP" id="kapittel-1-foreslåttparagraf-4-ledd-2">Følgende dokumentasjon må vedlegges søknaden:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">Leder av siidaandelen må vedlegge næringsoppgave og tilleggsskjema til næringsoppgave. Ved leieslakt skal slakte- og fraktkostnadene dokumenteres.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">Medlemmene i siidaandelen må vedlegge tilleggsskjema til næringsoppgaven, slaktebilag eller annen dokumentasjon på salgsinntekt.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">Ved søknad om kalveslaktetilskudd må slaktebilag fra slakteriet (feltslakterier, slaktebuss etc.) vedlegges.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">Ved søknad om ektefelle- eller samboertillegg etter § 8 må siste ligning vedlegges.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-4-ledd-2-punkt-5"><article class="legalP" id="kapittel-1-foreslåttparagraf-4-ledd-2-punkt-5-ledd-1">Ved omsetning av inntil 10 rein i henhold til forskrift 22. desember 2008 nr. 1624 (animaliehygieneforskriften) kapittel VIIc, må omsetningen dokumenteres i henhold til animaliehygieneforskriften § 21i.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-4-ledd-2-punkt-6"><article class="legalP" id="kapittel-1-foreslåttparagraf-4-ledd-2-punkt-6-ledd-1">Avgang av rein i siidaandelen som har funnet sted etter siste pålagte telling i foregående reindriftsår.</article></article></li></ul></article><article class="legalP" id="kapittel-1-foreslåttparagraf-4-ledd-3">Leder av siidaandelen er ansvarlig for at all nødvendig dokumentasjon for siidaandelen legges ved søknaden.</article></article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-2">Etableringstilskuddet er fritatt fra inntektskravet i § 2a første ledd.</article> <article class="defaultP" margin-top="true">§ 6 første ledd annet punktum og fjerde ledd skal lyde:</article><article class="legalP" id="kapittel-1-ledd-3">Avgiftsfrie salgsinntekter, salg av livdyr, og frakt- og slaktekostnader inngår ikke som grunnlag for beregningen av produksjonspremien.</article><article class="legalP" id="kapittel-1-ledd-4">Landbruksdirektoratet kan dispensere fra inntektsgrensen i annet ledd ved avvikling av en siidaandel der hele flokken slaktes.</article> <article class="defaultP" margin-top="true">§ 7 første ledd første punktum skal lyde:</article><article class="legalP" id="kapittel-1-ledd-5">Kalveslaktetilskuddet utgjør kr 475 per kalv som er slaktet og innrapportert i henhold til gjeldende regelverk.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Administrasjon, klage og dispensasjon</span></span><article class="legalP" id="kapittel-1-foreslåttparagraf-5-ledd-1">Vedtak om tilskudd fattes av fylkesmannen. Fylkesmannens vedtak kan påklages til Landbruksdirektoratet etter lov 10. februar 1967 om behandlingsmåten i forvaltningssaker (forvaltningsloven).</article><article class="legalP" id="kapittel-1-foreslåttparagraf-5-ledd-2">Vedtak fattet av Landbruksdirektoratet i henhold til denne forskriften § 6 kan påklages til Landbruks- og matdepartementet etter lov 10. februar 1967 om behandlingsmåten i forvaltningssaker (forvaltningsloven).</article><article class="legalP" id="kapittel-1-foreslåttparagraf-5-ledd-3">Landbruksdirektoratet kan i særlige tilfeller dispensere fra forskriftens bestemmelser.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-21-754/KAPITTEL_2"><h2 data-text-align="center">II<br /><i>Ikrafttredelse</i></h2><article class="legalP" id="kapittel-2-ledd-1">Denne forskriften trer i kraft fra 1. juli 2016.</article></section></main></body></html>