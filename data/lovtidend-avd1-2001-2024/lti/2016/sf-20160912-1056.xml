<!DOCTYPE html><html lang="no"><head><title>Forskrift om endring i forskrift om pasienters, ledsageres og pårørendes rett til dekning av utgifter ved reise til helsetjenester (pasientreiseforskriften) m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-09-12-1056</dd><dt class="dokid">DokumentID</dt><dd class="dokid">LTI/forskrift/2016-09-12-1056</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 12 s 1992</dd><dt class="dateInForce">I kraft fra</dt><dd class="dateInForce">2016-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-06-25-793</li><li>forskrift/2000-12-01-1217</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-63/§2-6</li><li>lov/1999-07-02-61/§3-6</li><li>lov/1999-07-02-61/§5-5</li><li>lov/1997-02-28-19/§5-3</li></ul></dd><dt class="dateOfPublication">Kunngjort</dt><dd class="dateOfPublication">2016-09-13 14:30</dd><dt class="journalNumber">Journalnummer</dt><dd class="journalNumber">2016-0909</dd><dt class="titleShort">Korttittel</dt><dd class="titleShort">Endr. i pasientreiseforskriften og barns opphold i helseinstitusjon</dd><dt class="title">Tittel</dt><dd class="title">Forskrift om endring i forskrift om pasienters, ledsageres og pårørendes rett til dekning av utgifter ved reise til helsetjenester (pasientreiseforskriften) m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 12. september 2016 med hjemmel i lov 2. juli 1999 nr. 63 om pasient- og brukerrettigheter (pasient- og brukerrettighetsloven) § 2-6, lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 3-6 og § 5-5 og lov 28. februar 1997 nr. 19 om folketrygd (folketrygdloven) § 5-3 fjerde ledd.</dd><dt class="refid">RefID</dt><dd class="refid">forskrift/2016-09-12-1056</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om pasienters, ledsageres og pårørendes rett til dekning av utgifter ved reise til helsetjenester (pasientreiseforskriften) m.m.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2016-09-12-1056" id="dokument"><h1>Forskrift om endring i forskrift om pasienters, ledsageres og pårørendes rett til dekning av utgifter ved reise til helsetjenester (pasientreiseforskriften) m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2016-09-12-1056/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. juni 2015 nr. 793 om pasienters, ledsageres og pårørendes rett til dekning av utgifter ved reise til helsetjenester (pasientreiseforskriften) gjøres følgende endringer:</article> <article class="defaultP" margin-top="true">§ 1 andre ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">opptrenings- og rehabiliteringsinstitusjoner, legespesialister, psykologspesialister, laboratorier og røntgeninstitutter i den helseregionen pasienten er bosatt,</article></article></li></ul></article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-1-ledd-2">Rettighetene etter første og andre ledd gjelder også når pasienten benytter retten til fritt behandlingsvalg m.m. etter pasient- og brukerrettighetsloven § 2-4, med unntak av reise til private radiologiske virksomheter som kun dekkes til nærmeste sted.</article> <article class="defaultP" margin-top="true">§ 2 fjerde ledd oppheves.</article> <article class="defaultP" margin-top="true">§ 3 tredje ledd oppheves.</article> <article class="defaultP" margin-top="true">§ 9 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">får tilbud om transport fra et regionalt helseforetak, eller</article></article></li></ul></article> <article class="defaultP" margin-top="true">§ 12 første ledd andre punktum skal lyde:</article><article class="legalP" id="kapittel-1-ledd-3">Kostgodtgjørelsen er kr 210 per døgn.</article> <article class="defaultP" margin-top="true">§ 12 andre ledd andre punktum skal lyde:</article><article class="legalP" id="kapittel-1-ledd-4">Utgifter til overnatting dekkes med inntil kr 535 per døgn.</article> <article class="defaultP" margin-top="true">§ 14 første ledd andre punktum skal lyde:</article><article class="legalP" id="kapittel-1-ledd-5">Tapt arbeidsinntekt dekkes med kr 65 per time opp til kr 335 per dag ved fravær fra arbeidsplassen som skyldes en nødvendig reise til lege, sykehus og lignende.</article> <article class="defaultP" margin-top="true">§ 17 fjerde ledd første punktum skal lyde:</article><article class="legalP" id="kapittel-1-ledd-6">Reiseutgiftene til en særskilt kvalifisert ledsager som er nødvendig for reisen dekkes etter ledsagerens regulativ, tariffavtale eller takster fastsatt i forskrift.</article> <article class="defaultP" margin-top="true">§ 18 første ledd første og andre punktum skal lyde:</article><article class="legalP" id="kapittel-1-ledd-7">En reiseledsager har rett til å få dekket dokumentert tapt arbeidsinntekt med kr 120 per time. Kan ikke tapt arbeidsinntekt dokumenteres, har ledsageren rett til å få dekket dokumenterte nødvendige utgifter til leid hjelp til erstatning for eget arbeid under fraværet med opptil kr 40 per time.</article> <article class="defaultP" margin-top="true">§ 19 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">kurs eller opplæring i regi av helseinstitusjon, forutsatt at kurset eller opplæringen har et medisinsk eller behandlingsmessig innhold og at kursdeltagelsen er nødvendig for fremtidig oppfølging av pasienten.</article></article></li></ul></article> <article class="defaultP" margin-top="true">§ 21 første ledd skal lyde:</article><article class="legalP" id="kapittel-1-ledd-8">Reiser pasienten kortere enn 300 kilometer hver vei, dekkes reiseutgiftene med kr 2,20 per kilometer.</article> <article class="defaultP" margin-top="true">§ 21 fjerde ledd skal lyde:</article><article class="legalP" id="kapittel-1-ledd-9">Reiser pasienten lenger enn 300 kilometer hver vei, dekkes reiseutgiftene med taksten for den billigste reisemåten med rutegående transportmiddel. Dersom pasienten oppfyller vilkårene for å få dekket nødvendige dokumenterte utgifter etter § 22, dekkes reiseutgiftene likevel med standardsats per kilometer etter første ledd. Ved beregningen av om reisestrekningen er lenger enn 300 kilometer, omfattes ikke deler av reisen som er bestilt eller rekvirert av helseforetaket.</article> <article class="defaultP" margin-top="true">§ 23 første ledd første punktum skal lyde:</article><article class="legalP" id="kapittel-1-ledd-10">Flyreiser skal bestilles av helseforetaket.</article> <article class="defaultP" margin-top="true">§ 24 nytt første ledd skal lyde:</article><article class="legalP" id="kapittel-1-ledd-11">Ved hver enkelt reise skal pasienten betale en egenandel på kr 146 hver vei (kr 292 tur/retur). Når pasienten benytter retten til å velge behandlingssted etter pasient- og brukerrettighetsloven § 2-4 utenfor egen bostedsregion, skal pasienten betale en egenandel på kr 400 hver vei (kr 800 tur/retur). Pasienten skal likevel bare betale egenandel på kr 146 hver vei, hvis helsetjenesten gis på det nærmeste stedet den kan gis, eller det regionale helseforetaket ikke tilbyr helsehjelpen i pasientens bostedsregion.</article> <article class="defaultP" margin-top="true">§ 24 første ledd andre punktum blir nytt andre ledd.</article> <article class="defaultP" margin-top="true">§ 25 andre ledd første punktum skal lyde:</article><article class="legalP" id="kapittel-1-ledd-12">Utgiftene kan likevel dekkes opptil tre år etter at kravet tidligst kunne vært satt fram, hvis den som har rett til refusjon åpenbart ikke har vært i stand til å kreve utgiftene dekket tidligere.</article> <article class="defaultP" margin-top="true">§ 28 første ledd første punktum skal lyde:</article><article class="legalP" id="kapittel-1-ledd-13">Forskriften trer i kraft 1. oktober 2016.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-09-12-1056/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 1. desember 2000 nr. 1217 om barns opphold i helseinstitusjon gjøres følgende endring:</article> <article class="defaultP" margin-top="true">§ 10 skal lyde:</article><article class="legalP" id="kapittel-2-ledd-2">Reiseutgifter for ledsager i forbindelse med innleggelse og utskriving dekkes av det regionale helseforetaket i barnets bostedsregion, jf. pasient- og brukerrettighetsloven § 2-6 og forskrift 25. juni 2015 nr. 793 om pasienters, ledsageres og pårørendes rett til dekning av utgifter ved reise til helsetjenester (pasientreiseforskriften). Begge foreldre har rett til å få dekket reiseutgifter til og fra institusjon når de har oppsøkt institusjonen i forbindelse med innleggelse av sitt barn. Det samme gjelder når de har ledsaget alvorlig eller livstruende sykt barn til eller fra institusjon.</article><article class="legalP" id="kapittel-2-ledd-3">Det regionale helseforetaket i barnets bostedsregion dekker reiseutgifter til og fra helseinstitusjon<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">når helseinstitusjonen av medisinske grunner innkaller foreldre for å være hos barnet, for informasjon om sykdomsutvikling eller for nødvendig opplæring i forbindelse med barnets sykdom og videre behandling og pleie,</article></article></li><li data-li-identifier="b)" data-name="b)"><article class="listArticle" id="kapittel-2-ledd-3-punkt-2"><article class="legalP" id="kapittel-2-ledd-3-punkt-2-ledd-1">etter 14 dagers liggetid én gang i uken for én forelder som er hos barnet under opphold i helseinstitusjon.</article></article></li></ul></article><article class="legalP" id="kapittel-2-ledd-4">Krav om dekning av reiseutgifter etter første og andre ledd sendes til Helseforetakenes senter for pasientreiser ANS. Dekningen beregnes etter reglene i pasientreiseforskriften.</article><article class="legalP" id="kapittel-2-ledd-5">Det regionale helseforetaket i barnets bostedsregion kan kreve utbetalte reiseutgifter etter andre ledd dekket av helseinstitusjonen.</article></section><section class="section" data-name="kapIII" id="kapittel-3" data-lovdata-URL="LTI/forskrift/2016-09-12-1056/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. oktober 2016.</article></section></main></body></html>