<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-28-840</dd><dt class="dokid">DokumentID</dt><dd class="dokid">LTI/forskrift/2016-06-28-840</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 10 s 1562</dd><dt class="dateInForce">I kraft fra</dt><dd class="dateInForce">2016-06-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§3-1</li><li>lov/2007-12-21-119/§3-2</li><li>lov/2007-12-21-119/§3-3</li></ul></dd><dt class="dateOfPublication">Kunngjort</dt><dd class="dateOfPublication">2016-07-01 15:40</dd><dt class="journalNumber">Journalnummer</dt><dd class="journalNumber">2016-0744</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolldirektoratet 28. juni 2016 med hjemmel i lov 21. desember 2007 nr. 119 om toll og vareførsel (tolloven) § 3-1, § 3-2 og § 3-3.</dd><dt class="refid">RefID</dt><dd class="refid">forskrift/2016-06-28-840</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I<ul class="tocSubUl"><li>§ 3-1-9. Melde- og oppgaveplikt ved bruk av fortollingsautomat mv. ved innførsel</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-28-840" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-28-840/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">Ny § 3-1-9 skal lyde:</article><article class="futureLegalArticle" data-name="§3-1-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1-9</span>. <span class="legalArticleTitle">Melde- og oppgaveplikt ved bruk av fortollingsautomat mv. ved innførsel</span></span><article class="legalP" id="kapittel-1-foreslåttparagraf-1-ledd-1">Når en vare er fortollet ved bruk av fortollingsautomat, tollapplikasjon mv. anses varen å være meldt og oppgitt for tollmyndighetene. Gyldig kvittering må kunne fremvises ved grensepasseringen.</article></article> <article class="defaultP" margin-top="true">§ 3-1-10 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) På innpasseringssteder med rødt og grønt felt, kan den som bare medbringer tollfritt reisegods som nevnt i § 5-1-1 til § 5-1-6 og § 6-1-1 som kan innføres uten tillatelser fra andre myndigheter eller som er meldt- og oppgitt for tollmyndighetene etter § 3-1-9, passere i grønt felt. Andre skal bruke rødt felt og oppgi eller legge frem varene for tollmyndighetene. Valg av grønt felt anses som endelig melding og fremleggelse.</article> <article class="defaultP" margin-top="true">§ 3-1-10 annet ledd:</article> <article class="defaultP" margin-top="true">(2) oppheves.</article> <article class="defaultP" margin-top="true">§ 3-1-16 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Første og annet ledd gjelder ikke for varer som er meldt og oppgitt for tollmyndighetene etter § 3-1-9.</article> <article class="defaultP" margin-top="true">§ 3-2-1 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-3">(4) Fører av fritidsfartøy er unntatt for plikten til å gå direkte til sted tollmyndighetene er stasjonert dersom varene er meldt og oppgitt for tollmyndighetene etter § 3-1-9.</article> <article class="defaultP" margin-top="true">Gjeldende fjerde og femte ledd blir nytt femte og sjette ledd.</article> <article class="defaultP" margin-top="true">§ 3-2-2 tredje ledd skal lyde:</article><article class="numberedLegalP" data-numerator="3" id="kapittel-1-nummer-4">(3) I luftfartøy som skal bruke landingsplassene som nevnt i annet ledd, kan det bare medbringes vare som nevnt i tolloven § 3-1 tredje ledd bokstav a. Tilsvarende gjelder dersom varene er meldt og oppgitt for tollmyndighetene etter § 3-1-9. Personer som ankommer med luftfartøyet skal ikke forlate dette før ankomsttiden som er oppgitt til tollmyndighetene. Medbrakt vare skal heller ikke fjernes fra luftfartøyet før dette tidspunktet.</article> <article class="defaultP" margin-top="true">§ 3-2-3 annet ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Pliktene i første ledd gjelder ikke dersom motorvognen er unntatt fra melde- og fremleggelsesplikten etter § 3-1-13 og § 3-1-14 og det i motorvognen eller av medfølgende passasjerer bare medbringes reisegods som er tollfritt etter § 5-1-1 til § 5-1-6 og § 6-1-1 og kan innføres uten tillatelser fra andre myndigheter. Tilsvarende gjelder dersom varene er meldt og oppgitt for tollmyndighetene etter § 3-1-9.</article> <article class="defaultP" margin-top="true">§ 3-3-1 syvende ledd skal lyde:</article><article class="numberedLegalP" data-numerator="7" id="kapittel-1-nummer-6">(7) Fører av motorvogn eller fritidsfartøy som er unntatt for melde- og fremleggelsesplikt etter § 3-1-13 og § 3-1-14 er unntatt fra meldeplikt etter tolloven § 3-3. Det er et vilkår for unntaket at det i motorvognen eller av medfølgende passasjerer bare medbringes reisegods som er tollfritt etter § 5-1-1 til § 5-1-3 og § 6-1-1 og kan innføres uten tillatelser fra andre myndigheter. Tilsvarende gjelder dersom vare er meldt og oppgitt for tollmyndighetene etter § 3-1-9.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-28-840/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 30. juni 2016.</article></section></main></body></html>