<!DOCTYPE html><html lang="no"><head><title>Forskrift om utenrettslige tvisteløsningsordninger etter forsikringsavtaleloven og finansavtaleloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-05-1454</dd><dt class="dokid">DokumentID</dt><dd class="dokid">LTI/forskrift/2016-12-05-1454</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 15 s 2501</dd><dt class="dateInForce">I kraft fra</dt><dd class="dateInForce">2017-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-69/§20-1</li><li>lov/1999-06-25-46/§4</li><li>forskrift/2016-06-17-704</li></ul></dd><dt class="dateOfPublication">Kunngjort</dt><dd class="dateOfPublication">2016-12-09 14:05</dd><dt class="journalNumber">Journalnummer</dt><dd class="journalNumber">2016-1170</dd><dt class="titleShort">Korttittel</dt><dd class="titleShort">Forskrift om utenrettslige tvisteløsningsordninger etter fal og finansavtl</dd><dt class="title">Tittel</dt><dd class="title">Forskrift om utenrettslige tvisteløsningsordninger etter forsikringsavtaleloven og finansavtaleloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 5. desember 2016 med hjemmel i lov 16. juni 1989 nr. 69 om forsikringsavtaler (forsikringsavtaleloven) § 20-1 annet punktum og lov 25. juni 1999 nr. 46 om finansavtaler og finansoppdrag (finansavtaleloven) § 4 annet punktum, jf. delegeringsvedtak 17. juni 2016 nr. 704.</dd><dt class="refid">RefID</dt><dd class="refid">forskrift/2016-12-05-1454</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utenrettslige tvisteløsningsordninger etter forsikringsavtaleloven og finansavtaleloven<ul class="tocSubUl"><li>§ 1. Godkjenning av klageorgan</li><li>§ 2. Klageorganets virksomhet</li><li>§ 3. Forholdet til alminnelige domstoler</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-05-1454" id="dokument"><h1>Forskrift om utenrettslige tvisteløsningsordninger etter forsikringsavtaleloven og finansavtaleloven</h1><article class="legalArticle" data-lovdata-URL="LTI/forskrift/2016-12-05-1454/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Godkjenning av klageorgan</span></h2><article class="legalP" id="paragraf-1-ledd-1">Et klageorgan som er godkjent etter lov om klageorganer for forbrukersaker § 3, anses uten forutgående søknad som godkjent klageorgan for behandling av tvister etter forsikringsavtaleloven § 20-1 og finansavtaleloven § 4, forutsatt at klageorganet i sine vedtekter har angitt hvilke kunder og institusjoner som kan bringe sak inn for klageorganet. Andre klageorganer kan godkjennes etter søknad til Justis- og beredskapsdepartementet.</article></article><article class="legalArticle" data-lovdata-URL="LTI/forskrift/2016-12-05-1454/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Klageorganets virksomhet</span></h2><article class="legalP" id="paragraf-2-ledd-1">Når ikke annet følger av lov eller forskrift, gjelder reglene i eller i medhold av lov om klageorganer for forbrukersaker kapittel 1 til 4 og § 26 tilsvarende så langt de passer for klageorganets virksomhet.</article><article class="legalP" id="paragraf-2-ledd-2">Klageorganet kan oppfylle sine rapporterings-, opplysnings- og informasjonsforpliktelser til det offentlige ved innarbeidelse i, eller som vedlegg til, oppfyllelsen av de tilsvarende forpliktelsene for virksomhet omfattet av lov om klageorgan for forbrukersaker.</article></article><article class="legalArticle" data-lovdata-URL="LTI/forskrift/2016-12-05-1454/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til alminnelige domstoler</span></h2><article class="legalP" id="paragraf-3-ledd-1">Lov om klageorganer for forbrukersaker § 26 første ledd første punktum er ikke til hinder for tvangsfullbyrdelse etter tvangsfullbyrdelsesloven eller midlertidig sikring etter tvisteloven.</article></article><article class="legalArticle" data-lovdata-URL="LTI/forskrift/2016-12-05-1454/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. januar 2017.</article></article></main></body></html>