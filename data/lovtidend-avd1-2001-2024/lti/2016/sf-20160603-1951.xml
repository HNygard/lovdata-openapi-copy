<!DOCTYPE html><html lang="no"><head><title>Delegering av ansvar etter målbruksforskrifta § 8 til Språkrådet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-03-1951</dd><dt class="dokid">DokumentID</dt><dd class="dokid">LTI/forskrift/2016-06-03-1951</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2016-06-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1980-12-05-4938/§8</li><li>lov/1980-04-11-5/§4</li><li>lov/1980-04-11-5/§11</li></ul></dd><dt class="dateOfPublication">Kunngjort</dt><dd class="dateOfPublication">2017-06-30 15:10</dd><dt class="journalNumber">Journalnummer</dt><dd class="journalNumber">2017-0781</dd><dt class="titleShort">Korttittel</dt><dd class="titleShort">Deleg. av ansvar etter målbruksforskrifta § 8 til Språkrådet</dd><dt class="title">Tittel</dt><dd class="title">Delegering av ansvar etter målbruksforskrifta § 8 til Språkrådet</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kulturdepartementet 3. juni 2016 med heimel i forskrift 5. desember 1980 nr. 4938 om målbruk i offentleg teneste § 8 første og andre ledd.</dd><dt class="refid">RefID</dt><dd class="refid">forskrift/2016-06-03-1951</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av ansvar etter målbruksforskrifta § 8 til Språkrådet</li></ul></dd></dl></header><main class="documentBody" data-lovdata-URL="LTI/forskrift/2016-06-03-1951" id="dokument"><h1>Delegering av ansvar etter målbruksforskrifta § 8 til Språkrådet</h1><article class="legalP" id="ledd-1">Kulturdepartementet delegerer med dette ansvaret for oppfølging av § 8 første og andre ledd i forskrift 5. desember 1980 nr. 4938 om målbruk i offentleg teneste til Språkrådet. Dei aktuelle føresegnene lyder som følgjer:<ul class="defaultList"><li><article class="listArticle" id="ledd-1-punkt-1"><article class="legalP" id="ledd-1-punkt-1-ledd-1">Vedtak i kommunestyre eller fylkesting etter § 5, første leddet, i lov om målbruk i offentleg teneste skal meldast til Kultur- og vitskapsdepartementet. Ajourførte lister over slike målvedtak blir tekne inn i Norsk Lovtidend og Norsk lysingsblad to gonger for året. Nye målvedtak får ikkje rettslege verknader for statsorgan før dei er kunngjorde på denne måten.</article></article></li><li><article class="listArticle" id="ledd-1-punkt-2"><article class="legalP" id="ledd-1-punkt-2-ledd-1">Kultur- og vitskapsdepartementet kan fastsetje nærmare reglar om kunngjeringsmåten.</article></article></li></ul></article><article class="legalP" id="ledd-2">Målvedtaka er i dag kunngjorde ved at KUD har fastsett ei slik liste i forskrifts form som forskrift 1. april 2007 nr. 378 om målvedtak i kommunar og fylkeskommunar. Denne forskrifta er elektronisk tilgjengeleg hos Lovdata.</article><article class="legalP" id="ledd-3">Delegeringa av desse oppgåvene inneber at Språkrådet får fullmakt til å endre og oppheva den gjeldande forskrifta og til å fastsetja ny forskrift, om ein finn det tenleg. Språkrådet har ansvar for at slike endringar blir melde til Lovdata og kunngjorde i Norsk Lovtidend. Språkrådet vil få eit ansvar for å henta inn opplysningar om målvedtak i samband med endringane i kommune- og fylkesstruktur som kjem dei komande åra.</article><article class="legalP" id="ledd-4">Departementet meiner denne oppgåva heng naturleg saman med dei tilsyns- og informasjonsoppgåvene etter mållova som frå før er delegerte til Språkrådet.</article><article class="legalP" id="ledd-5">Departementet legg til grunn at Språkrådet utfører oppgåva innanfor gjeldande økonomiske og administrative rammer.</article></main></body></html>