<!DOCTYPE html><html lang="no"><head><title>Forskrift om endring i forskrift om tildeling av utdanningsstøtte for undervisningsåret 2016–2017</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-21-1853</dd><dt class="dokid">DokumentID</dt><dd class="dokid">LTI/forskrift/2016-12-21-1853</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 19 s 3129</dd><dt class="dateInForce">I kraft fra</dt><dd class="dateInForce">2016-12-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-02-26-205</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-37/§5</li><li>lov/2005-06-03-37/§6</li></ul></dd><dt class="dateOfPublication">Kunngjort</dt><dd class="dateOfPublication">2016-12-30 15:15</dd><dt class="journalNumber">Journalnummer</dt><dd class="journalNumber">2016-1531</dd><dt class="titleShort">Korttittel</dt><dd class="titleShort">Endr. i forskrift om tildeling av utdanningsstøtte for 2016–2017</dd><dt class="title">Tittel</dt><dd class="title">Forskrift om endring i forskrift om tildeling av utdanningsstøtte for undervisningsåret 2016–2017</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 21. desember 2016 med hjemmel i lov 3. juni 2005 nr. 37 om utdanningsstøtte (utdanningsstøtteloven) § 5 og § 6.</dd><dt class="refid">RefID</dt><dd class="refid">forskrift/2016-12-21-1853</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av utdanningsstøtte for undervisningsåret 2016–2017<ul class="tocSubUl"><li>I<ul class="tocSubUl"><li>§ 8-5. Undervisningsår og støtteperiode</li><li>§ 8-6. Utvidet støtteperiode for søker i høyere utdanning og fagskoleutdanning</li><li>§ 8-7. Utvidet støtteperiode for søkere med undervisning om sommeren eller for søkere som sparer inn på normert studietid</li><li>§ 11-3. Utbetaling av støtte</li><li>§ 25-1. Basisstøtte</li><li>§ 26-1. Omgjøring av lån til behovsprøvd utdanningsstipend</li><li>§ 27-3. Beregningsmåte og tidspunkt for omgjøring</li><li>§ 27-4. Omgjøring av lån til utdanningsstipend for tidligere og senere perioder</li><li>§ 40-2. Hvor lang tid det gis foreldrestipend</li><li>§ 41-4. Maksimal periode med sykestipend</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-21-1853" id="dokument"><h1>Forskrift om endring i forskrift om tildeling av utdanningsstøtte for undervisningsåret 2016–2017</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-21-1853/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. februar 2016 nr. 205 om tildeling av utdanningsstøtte for undervisningsåret 2016–2017 gjøres følgende endringer:</article> <article class="defaultP" margin-top="true">§ 8-5 skal lyde:</article><article class="futureLegalArticle" data-name="§8-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">Undervisningsår og støtteperiode</span></span><article class="legalP" id="kapittel-1-foreslåttparagraf-1-ledd-1">Et undervisningsår varer normalt i ti måneder fra midten av august til midten av juni.</article><article class="legalP" id="kapittel-1-foreslåttparagraf-1-ledd-2">Søkere i høyere utdanning og fagskoleutdanning kan få støtte i mer enn ti måneder per undervisningsår, se § 8-6. Det samme gjelder søkere med rett til støtte etter § 8-7 og § 8-8. Andre søkere kan få støtte i ti måneder per undervisningsår.</article><article class="legalP" id="kapittel-1-foreslåttparagraf-1-ledd-3">Til utdanning med fleksibel eller varierende start- og sluttdato, blir utdanningsstøtte til vanlig gitt fra den datoen undervisningen starter og til den datoen undervisningen (inkludert eksamen) slutter.</article><article class="legalP" id="kapittel-1-foreslåttparagraf-1-ledd-4">Til utdanning med kortere varighet enn et undervisningsår, blir utdanningsstøtte gitt fra den datoen undervisningen starter og til den datoen undervisningen slutter.</article><article class="legalP" id="kapittel-1-foreslåttparagraf-1-ledd-5">Støttebeløpet blir normalt utregnet på månedsbasis. Det gis støtte for opptil ett undervisningsår om gangen.</article></article> <article class="defaultP" margin-top="true">Ny § 8-6 skal lyde:</article><article class="futureLegalArticle" data-name="§8-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Utvidet støtteperiode for søker i høyere utdanning og fagskoleutdanning</span></span><article class="legalP" id="kapittel-1-foreslåttparagraf-2-ledd-1">Det gis støtte utover ti måneder per undervisningsår til søker som<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">tar høyere utdanning eller fagskoleutdanning,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">har rett til støtte vårsemesteret 2017 i en periode på mellom fire og fem måneder innenfor tidsrommet 16. januar til 15. juli for utdanninger i Norge, eller 16. januar til 15. august for utdanninger i utlandet, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">er i utdanning på fulltid ved utløpet av perioden etter bokstav b.</article></article></li></ul></article><article class="legalP" id="kapittel-1-foreslåttparagraf-2-ledd-2">I utvidet støtteperiode etter første ledd blir det gitt støtte tilsvarende en fjerdedel av månedlig basisstøtte etter § 25-1.</article><article class="legalP" id="kapittel-1-foreslåttparagraf-2-ledd-3">I utvidet støtteperiode blir det gitt forsørgerstipend etter kapittel 28 og stipend til søker med nedsatt funksjonsevne eller funksjonshemming (ekstrastipend) etter kapittel 44, tilsvarende en fjerdedel av månedlig beløp. Stipendet gis dersom vilkårene for dette er oppfylt ved utløpet av perioden i første ledd bokstav b.</article><article class="legalP" id="kapittel-1-foreslåttparagraf-2-ledd-4">Rett til omgjøring til foreldrestipend etter kapittel 40 og til sykestipend etter kapittel 41 gjelder også i utvidet støtteperiode. Omgjøring gis dersom vilkårene er oppfylt ved utløpet av perioden i første ledd bokstav b.</article><article class="legalP" id="kapittel-1-foreslåttparagraf-2-ledd-5">Støtte etter § 8-6 kan ikke gis for samme periode som søker har rett til støtte etter § 8-7 eller § 8-8.</article></article> <article class="defaultP" margin-top="true">Nåværende § 8-6 blir ny § 8-7, og overskriften til ny § 8-7 skal lyde:</article><article class="futureLegalArticle" data-name="§8-7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-7</span>. <span class="legalArticleTitle">Utvidet støtteperiode for søkere med undervisning om sommeren eller for søkere som sparer inn på normert studietid</span></span></article> <article class="defaultP" margin-top="true">Nåværende § 8-7 til § 8-9 blir ny § 8-8 til § 8-10.</article> <article class="defaultP" margin-top="true">§ 11-3 skal lyde:</article><article class="futureLegalArticle" data-name="§11-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Utbetaling av støtte</span></span><article class="legalP" id="kapittel-1-foreslåttparagraf-4-ledd-1">Ved månedlig utbetaling blir beløpene for den aktuelle perioden normalt overført den 15. i hver måned til søkerens konto. Søkere som våren 2017 har rett til ekstra støtte etter § 8-6, vil få utbetalt den ekstra støtten i den siste måneden i støtteperioden som følger av § 8-6 første ledd bokstav b.</article><article class="legalP" id="kapittel-1-foreslåttparagraf-4-ledd-2">For søkere som tar utdanning i Norge, blir støttebeløpet normalt fordelt med månedlige utbetalinger over hele støtteperioden.</article><article class="legalP" id="kapittel-1-foreslåttparagraf-4-ledd-3">For søkere som får støtte etter andre del, inkluderer den første utbetalingen i hvert halvår ti prosent av støttebeløpet for resten av halvåret. Lån etter § 23-1 blir utbetalt med samme beløp hver måned. Utstyrsstipend utbetales sammen med den første støtteterminen i undervisningsåret.</article><article class="legalP" id="kapittel-1-foreslåttparagraf-4-ledd-4">For søkere som får støtte etter tredje del, inkluderer den første utbetalingen 25 prosent av støttebeløpet for resten av halvåret. Det gjøres unntak fra dette for støtte som blir gitt etter § 8-6. Se første ledd.</article><article class="legalP" id="kapittel-1-foreslåttparagraf-4-ledd-5">Dersom det gis lån til skolepenger, blir det utbetalt sammen med den første støtteterminen hvert halvår.</article><article class="legalP" id="kapittel-1-foreslåttparagraf-4-ledd-6">Ved utdanning i utlandet blir støttebeløpet utbetalt hvert halvår. Søkere som tar utdanning i utlandet og som har rett til støtte etter § 8-6 våren 2017, vil få utbetalt denne støtten i den siste måneden i støtteperioden som følger av § 8-6 første ledd bokstav b. Lån etter § 23-1 blir utbetalt med samme beløp hver måned.</article><article class="legalP" id="kapittel-1-foreslåttparagraf-4-ledd-7">Dersom det gis skolepengestøtte til utdanning i utlandet, blir denne utbetalt hvert halvår med mindre det blir dokumentert at lærestedet krever hele beløpet innbetalt ved oppstart i undervisningsåret.</article></article> <article class="defaultP" margin-top="true">§ 25-1 skal lyde:</article><article class="futureLegalArticle" data-name="§25-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 25-1</span>. <span class="legalArticleTitle">Basisstøtte</span></span><article class="legalP" id="kapittel-1-foreslåttparagraf-5-ledd-1">Det gis opptil kr 10&#xa0;395 per måned i basisstøtte.</article><article class="legalP" id="kapittel-1-foreslåttparagraf-5-ledd-2">Basisstøtten gis som lån. For søkere som ikke bor sammen med foreldrene, blir en del av lånet tildelt som omgjøringslån. Dette omgjøringslånet kan bli gjort om til utdanningsstipend etter vilkårene i kapittel 26 og 27. Stipendet blir behovsprøvd etter vilkårene i kapittel 29.</article></article> <article class="defaultP" margin-top="true">§ 26-1 skal lyde:</article><article class="futureLegalArticle" data-name="§26-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 26-1</span>. <span class="legalArticleTitle">Omgjøring av lån til behovsprøvd utdanningsstipend</span></span><article class="legalP" id="kapittel-1-foreslåttparagraf-6-ledd-1">Søker som ikke bor sammen med foreldrene, får inntil 40 prosent av basisstøtten gjort om til utdanningsstipend på grunnlag av fullført utdanning. Omgjøring av basisstøtte som er gitt i utvidet støtteperiode etter § 8-6, blir bare gitt til søkere som ikke bor sammen med foreldrene den siste dagen av støtteperioden som følger av § 8-6 første ledd bokstav b.</article></article> <article class="defaultP" margin-top="true">§ 27-3 skal lyde:</article><article class="futureLegalArticle" data-name="§27-3" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 27-3</span>. <span class="legalArticleTitle">Beregningsmåte og tidspunkt for omgjøring</span></span><article class="legalP" id="kapittel-1-foreslåttparagraf-7-ledd-1">Lån som tildeles som omgjøringslån og som kan omgjøres til utdanningsstipend, gis bare til søker som ikke bor sammen med foreldrene. Omgjøringslån til søkere som har rett til støtte etter § 8-6, kan bare bli gitt til søkere som ikke bor sammen med foreldrene den siste dagen av støtteperioden etter § 8-6 første ledd bokstav b. Søker som bor sammen med foreldrene, får lån som ikke kan omgjøres til utdanningsstipend. Se § 26-1 og § 26-2.</article><article class="legalP" id="kapittel-1-foreslåttparagraf-7-ledd-2">Når søkeren har bestått utdanning, blir lån gjort om til utdanningsstipend for det antall studiepoeng eller tilsvarende som eksamen gir uttelling for.</article><article class="legalP" id="kapittel-1-foreslåttparagraf-7-ledd-3">Det er størrelsen på omgjøringslånet for det semesteret omgjøringen gis, som avgjør hvilket lånebeløp som kan gjøres om til utdanningsstipend.</article><article class="legalP" id="kapittel-1-foreslåttparagraf-7-ledd-4">Omgjøringen gjennomføres på samme tid som behovsprøvingen etter kapittel 29.</article></article> <article class="defaultP" margin-top="true">§ 27-4 skal lyde:</article><article class="futureLegalArticle" data-name="§27-4" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 27-4</span>. <span class="legalArticleTitle">Omgjøring av lån til utdanningsstipend for tidligere og senere perioder</span></span><article class="legalP" id="kapittel-1-foreslåttparagraf-8-ledd-1">Dersom søkeren fullfører mer utdanning enn normert, eller tar utdanning uten støtte, blir lån for tidligere perioder gjort om til stipend dersom søkeren ikke har fått fullt utdanningsstipend for disse periodene. Se også § 27-6.</article><article class="legalP" id="kapittel-1-foreslåttparagraf-8-ledd-2">Dersom søkeren fullfører mer utdanning enn normert, eller tar utdanning uten støtte, og tidligere har fått fullt utdanningsstipend, gis utdanningsstipend for senere perioder med støtte der de faglige vilkårene for å gjøre om lån til utdanningsstipend ikke er oppfylt. Se også § 27-7.</article><article class="legalP" id="kapittel-1-foreslåttparagraf-8-ledd-3">Dersom søkeren blir forsinket, vil nye avlagte studiepoeng eller tilsvarende til vanlig bli brukt til omgjøring i semesteret lengst tilbake i tid som det ikke er gitt full omgjøring for. Se § 27-1 og § 27-6.</article><article class="legalP" id="kapittel-1-foreslåttparagraf-8-ledd-4">Søkere som bor sammen med foreldrene i perioden de består utdanning, får omgjort lån til utdanningsstipend for tidligere eller senere perioder hvor de ikke har fått fullt utdanningsstipend, såfremt øvrige vilkår for omgjøring er oppfylt, se § 26-1, § 26-2, § 27-1 og § 27-5.</article><article class="legalP" id="kapittel-1-foreslåttparagraf-8-ledd-5">Fullført utdanning i en periode hvor søker har fått utdanningsstipend etter § 27-2, gir ikke grunnlag for omgjøring av lån til utdanningsstipend for tidligere eller senere perioder. Det gjøres unntak for fullført utdanning utover kravet til faglig progresjon, jf. første og andre ledd.</article></article> <article class="defaultP" margin-top="true">§ 40-2 skal lyde:</article><article class="futureLegalArticle" data-name="§40-2" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 40-2</span>. <span class="legalArticleTitle">Hvor lang tid det gis foreldrestipend</span></span><article class="legalP" id="kapittel-1-foreslåttparagraf-9-ledd-1">Foreldrestipendet gis i opp til 49 uker. Tre uker før fødselen og seks uker etter fødselen er forbeholdt mor til barnet. Ved adopsjon gis stipend til mor eller far i 46 uker etter adopsjonen.</article><article class="legalP" id="kapittel-1-foreslåttparagraf-9-ledd-2">Ved flerbarnsfødsel blir det samlede uketallet på 49 økt med fem uker for hvert barn mer enn ett. Ved flerbarnsadopsjon blir uketallet på 46 økt med fem uker for hvert barn mer enn ett.</article><article class="legalP" id="kapittel-1-foreslåttparagraf-9-ledd-3">Foreldrestipendet gis også ut over støtteperioden etter § 8-5, men aldri for en lengre periode enn det som følger av reglene i første og andre ledd.</article></article> <article class="defaultP" margin-top="true">§ 41-4 skal lyde:</article><article class="futureLegalArticle" data-name="§41-4" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 41-4</span>. <span class="legalArticleTitle">Maksimal periode med sykestipend</span></span><article class="legalP" id="kapittel-1-foreslåttparagraf-10-ledd-1">Sykestipend kan maksimalt gis i fire måneder og 15 dager i løpet av et undervisningsår. Den maksimale perioden utvides ikke for søkere som har rett til støtte etter § 8-6.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-21-1853/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>