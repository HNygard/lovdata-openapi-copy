<!DOCTYPE html><html lang="no"><head><title>Delegering av myndighet etter forsikringsvirksomhetsloven til Finanstilsynet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-09-608</dd><dt class="dokid">DokumentID</dt><dd class="dokid">LTI/forskrift/2016-06-09-608</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 8 s 1320.</dd><dt class="dateInForce">I kraft fra</dt><dd class="dateInForce">2016-06-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-10-44/§2-8</li><li>lov/2005-06-10-44/§7-5</li><li>lov/2005-06-10-44/§8-4</li><li>lov/2005-06-10-44/§8-6</li><li>lov/2005-06-10-44/§8-7</li><li>lov/2005-06-10-44/§8-8</li><li>lov/2005-06-10-44/§9-1</li><li>forskrift/2015-11-13-1309</li></ul></dd><dt class="dateOfPublication">Kunngjort</dt><dd class="dateOfPublication">2016-06-10 14:50</dd><dt class="journalNumber">Journalnummer</dt><dd class="journalNumber">2016-0518</dd><dt class="titleShort">Korttittel</dt><dd class="titleShort">Deleg. av myndighet etter forsvl. til Finanstilsynet</dd><dt class="title">Tittel</dt><dd class="title">Delegering av myndighet etter forsikringsvirksomhetsloven til Finanstilsynet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 9. juni 2016 med hjemmel i lov 10. juni 2005 nr. 44 om forsikringsvirksomhet (forsikringsvirksomhetsloven) § 2-8 annet ledd, § 7-5 sjette ledd annet punktum, § 8-4, § 8-6, § 8-7, § 8-8 og § 9-1 og delegeringsvedtak 13. november 2015 nr. 1309.</dd><dt class="refid">RefID</dt><dd class="refid">forskrift/2016-06-09-608</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet etter forsikringsvirksomhetsloven til Finanstilsynet</li></ul></dd></dl></header><main class="documentBody" data-lovdata-URL="LTI/forskrift/2016-06-09-608" id="dokument"><h1>Delegering av myndighet etter forsikringsvirksomhetsloven til Finanstilsynet</h1><article class="legalP" id="ledd-1">Stortinget vedtok 7. april 2015 ny lov om finansforetak og finanskonsern, som ble sanksjonert 10. april 2015 og trådte i kraft 1. januar 2016. Vedtakelsen av finansforetaksloven omfattet også vesentlige endringer i forsikringsvirksomhetsloven. I tillegg er forsikringsvirksomhetsloven redaksjonelt omarbeidet, slik at en rekke bestemmelser er omredigert eller har fått ny paragrafnummerering. På grunn av endringene delegerer departementet myndighet til Finanstilsynet på nytt. I tillegg utvider Finansdepartementet delegeringen på noen områder.</article><article class="legalP" id="ledd-2">Finansdepartementet delegerer herved til Finanstilsynet departementets myndighet til å treffe enkeltvedtak etter de bestemmelser som er angitt nedenfor.</article><article class="legalP" id="ledd-3">Delegering av myndighet gjelder ikke for saker av viktighet og/eller prinsipiell karakter, herunder også dersom saken reiser enkeltspørsmål av viktighet og/eller prinsipiell karakter. Ved tvil om saken er av viktighet og/eller prinsipiell karakter skal Finanstilsynet forelegge saken for Finansdepartementet. Det presiseres at saker av viktighet og/eller prinsipiell karakter skal oversendes departementet for avgjørelse etter saksforberedelse. Delegering av myndighet gjelder heller ikke myndighet til å fatte vedtak som gjelder institusjoner av særlig betydning.</article> <article class="defaultP" margin-top="true"><i>Lov 10. juni 2005 nr. 44 om forsikringsvirksomhet</i><ul class="defaultList"><li data-li-identifier="-" data-name="-"><article class="listArticle" id="ledd-3-punkt-1"><article class="legalP" id="ledd-3-punkt-1-ledd-1">§ 2-8 annet ledd: Sette andre vilkår for samtykke til sammenslåing, deling eller opphør av en pensjonskasse</article></article></li><li data-li-identifier="-" data-name="-"><article class="listArticle" id="ledd-3-punkt-2"><article class="legalP" id="ledd-3-punkt-2-ledd-1">§ 7-5 sjette ledd annet punktum: Adgang til å forby bruk av premier i skadeforsikring som finnes ubetryggende eller urimelige</article></article></li><li data-li-identifier="-" data-name="-"><article class="listArticle" id="ledd-3-punkt-3"><article class="legalP" id="ledd-3-punkt-3-ledd-1">§ 8-4: Gjøre helt eller delvis unntak fra lovens bestemmelser for mindre gjensidige forsikringsforetak</article></article></li><li data-li-identifier="-" data-name="-"><article class="listArticle" id="ledd-3-punkt-4"><article class="legalP" id="ledd-3-punkt-4-ledd-1">§ 8-6: Gjøre helt eller delvis unntak fra lovens bestemmelser for foretak som bare driver gjenforsikringsvirksomhet</article></article></li><li data-li-identifier="-" data-name="-"><article class="listArticle" id="ledd-3-punkt-5"><article class="legalP" id="ledd-3-punkt-5-ledd-1">§ 8-7: Gjøre helt eller delvis unntak fra lovens bestemmelser for foretak som bare driver forsikring av krigsrisiko til sjøs</article></article></li><li data-li-identifier="-" data-name="-"><article class="listArticle" id="ledd-3-punkt-6"><article class="legalP" id="ledd-3-punkt-6-ledd-1">§ 8-8 første ledd: Gjøre helt eller delvis unntak fra lovens bestemmelser for egenforsikringsforetak</article></article></li><li data-li-identifier="-" data-name="-"><article class="listArticle" id="ledd-3-punkt-7"><article class="legalP" id="ledd-3-punkt-7-ledd-1">§ 9-1 ilegge tvangsmulkt.</article></article></li></ul></article><article class="legalP" id="ledd-4">Finanstilsynet skal på halvårlig basis oversende Finansdepartementet en rapport om utøvelse av delegert myndighet innenfor de ulike områdene, inkludert en redegjørelse for innholdet i den enkelte sak, herunder begrunnelsen for hvorfor saken ikke er viktig og/eller prinsipiell og ikke gjelder en institusjon av særlig betydning.</article></main></body></html>