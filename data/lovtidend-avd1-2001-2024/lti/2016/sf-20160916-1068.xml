<!DOCTYPE html><html lang="no"><head><title>Forskrift om endringer i forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-09-16-1068</dd><dt class="dokid">DokumentID</dt><dd class="dokid">LTI/forskrift/2016-09-16-1068</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 12 s 2003</dd><dt class="dateInForce">I kraft fra</dt><dd class="dateInForce">2016-09-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-08-31-1013</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-73/§1</li><li>forskrift/2001-08-31-1013/§1</li><li>forskrift/2001-08-31-1013/§2</li></ul></dd><dt class="dateOfPublication">Kunngjort</dt><dd class="dateOfPublication">2016-09-16 14:30</dd><dt class="journalNumber">Journalnummer</dt><dd class="journalNumber">2016-0914</dd><dt class="titleShort">Korttittel</dt><dd class="titleShort">Endr. i knockoutforskriften</dd><dt class="title">Tittel</dt><dd class="title">Forskrift om endringer i forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 16. september 2016 med hjemmel i lov 15. juni 2001 nr. 73 om organisert kampaktivitet som tillater knockout § 1, jf. forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout § 1 og § 2 tredje ledd. Fremmet av Kulturdepartementet.</dd><dt class="refid">RefID</dt><dd class="refid">forskrift/2016-09-16-1068</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout<ul class="tocSubUl"><li>I<ul class="tocSubUl"><li>§ 6. Startbok eller tilsvarende dokumentasjonsmateriale</li><li>§ 8. Kamplengde</li><li>§ 10. Aldersgrense</li><li>§ 11. Beskyttelsesutstyr</li><li>§ 14. Godkjenningens varighet</li><li>§ 15. Klageadgang og klagenemnd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-09-16-1068" id="dokument"><h1>Forskrift om endringer i forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout</h1><section class="section" data-name="kapI" id="kapittel-1" data-lovdata-URL="LTI/forskrift/2016-09-16-1068/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout gjøres følgende endringer:</article> <article class="defaultP" margin-top="true">§ 1 overskriften skal lyde:</article> <article class="defaultP" margin-top="true"><i>Godkjenning og krav til søker</i></article> <article class="defaultP" margin-top="true">§ 1 første ledd første punktum skal lyde:</article><article class="legalP" id="kapittel-1-ledd-2">Kulturdepartementet oppnevner en godkjenningsnemnd til å behandle søknader om godkjenning, jf. lov 15. juni 2001 nr. 73 om organisert kampaktivitet som tillater knockout § 1 første ledd.</article> <article class="defaultP" margin-top="true">§ 1 nytt tredje og fjerde ledd skal lyde:</article><article class="legalP" id="kapittel-1-ledd-3">Formelle sammenslutninger kan søke om godkjenning av organisert kampaktivitet som tillater knockout.</article><article class="legalP" id="kapittel-1-ledd-4">Søker må kunne iverksette tilstrekkelige tiltak for å håndheve det konkurransereglementet og de sikkerhetsbestemmelsene som det søkes om godkjenning av. Søker må også kunne dokumentere at eventuelle brudd på konkurransereglementet og sikkerhetsbestemmelsene vil bli sanksjonert.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-5">Godkjenningsnemnda skal bestå av leder og to medlemmer med personlige varamedlemmer. Medlemmene oppnevnes for fire år av gangen og kan gjenoppnevnes én gang. Nemndas medlemmer skal samlet ha kompetanse om medisinske og kamptekniske forhold. Nemndas leder skal være jurist.</article> <article class="defaultP" margin-top="true">§ 2 andre ledd andre punktum skal lyde:</article><article class="legalP" id="kapittel-1-ledd-6">Ved uenighet treffes avgjørelsen med alminnelig flertall.</article> <article class="defaultP" margin-top="true">§ 2 nytt fjerde og femte ledd skal lyde:</article><article class="legalP" id="kapittel-1-ledd-7">Godkjenningsnemnda kan innhente fagkyndig bistand for vurdering av søknader om godkjenning av organisert kampaktivitet som tillater knockout.</article><article class="legalP" id="kapittel-1-ledd-8">Godkjenningsnemnda kan føre tilsyn med kampaktiviteter som står oppført på kampaktivitetslisten.</article> <article class="defaultP" margin-top="true">Nåværende § 2 fjerde ledd blir nytt sjette ledd og skal lyde:</article><article class="legalP" id="kapittel-1-ledd-9">Lov 10. februar 1967 om behandlingsmåten i forvaltningssaker skal gjelde for godkjenningsnemndas virksomhet.</article> <article class="defaultP" margin-top="true">Nåværende § 2 femte ledd blir nytt syvende ledd og skal lyde:</article><article class="legalP" id="kapittel-1-ledd-10">Godkjenningsnemnda skal meddele søker og Kulturdepartementet sitt vedtak. Alle vedtak som fattes av nemnda, skal offentliggjøres på Kulturdepartementets internettsider. Kulturdepartementet skal holde kampaktivitetslisten oppdatert.</article> <article class="defaultP" margin-top="true">Nåværende § 2 sjette ledd blir nytt åttende ledd og skal lyde:</article><article class="legalP" id="kapittel-1-ledd-11">Godkjenningsnemnda skal føre protokoll over sine vedtak. Protokollen skal oversendes Kulturdepartementet til orientering.</article> <article class="defaultP" margin-top="true">Nåværende § 2 syvende ledd blir nytt niende ledd.</article> <article class="defaultP" margin-top="true">§ 3 andre ledd skal lyde:</article><article class="legalP" id="kapittel-1-ledd-12">For å opptre som kampansvarlig leder kreves dokumentert kunnskap om:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">den enkelte kampaktivitet</article></article></li><li data-li-identifier="b." data-name="b."><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">symptomer og konsekvenser ved hodeskader</article></article></li><li data-li-identifier="c." data-name="c."><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">skaderisiko ved tillatte kampteknikker.</article></article></li></ul></article> <article class="defaultP" margin-top="true">§ 4 andre ledd andre punktum skal lyde:</article><article class="legalP" id="kapittel-1-ledd-13">Til grunn for vurderingen skal det foreligge en legekonsultasjon av kamplege før kampaktivitet utøves, helseattest og startbok eller tilsvarende dokumentasjonsmateriale.</article> <article class="defaultP" margin-top="true">§ 5 første ledd andre punktum skal lyde:</article><article class="legalP" id="kapittel-1-ledd-14">Helseattesten skal være utstedt av lege, være under ett år gammel og innført i utøverens startbok eller tilsvarende dokumentasjonsmateriale.</article> <article class="defaultP" margin-top="true">§ 5 andre ledd skal lyde:</article><article class="legalP" id="kapittel-1-ledd-15">Før en utøver som har fått karantene som følge av støt mot hodet, igjen kan delta i organisert kampaktivitet, skal utøveren vurderes av spesialist i nevrologi eller nevrokirurgi for å avdekke om vedkommende er påført skade av betydning for videre deltakelse i organisert kampaktivitet som tillater knockout. Til grunn for vurderingen skal det foreligge en magnetresonanstomografiundersøkelse (MR) eller en computertomografiundersøkelse (CT) av hodet. Spesialist i nevrologi eller nevrokirurgi kan i tillegg kreve at ytterligere undersøkelser utføres for å kartlegge utøverens helsetilstand. Undersøkelsesresultatet skal føres inn i utøverens startbok eller tilsvarende dokumentasjonsmateriale.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Startbok eller tilsvarende dokumentasjonsmateriale</span></span><article class="legalP" id="kapittel-1-foreslåttparagraf-1-ledd-1">Enhver utøver skal ha egen startbok eller tilsvarende dokumentasjonsmateriale. Dokumentasjonen skal oppgi resultatet av medisinske undersøkelser med tilknytning til deltakelse i kampaktivitet. Også kamputfall og eventuelle skader og karantener skal dokumenteres.</article></article> <article class="defaultP" margin-top="true">§ 7 nytt fjerde ledd skal lyde:</article><article class="legalP" id="kapittel-1-ledd-16">En utøver som deltar i en kamp med effektiv kamptid på over 24 minutter, kan ikke delta i ny kamp i en periode på minst fire uker.</article> <article class="defaultP" margin-top="true">Nåværende § 7 fjerde ledd blir nytt femte ledd.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Kamplengde</span></span><article class="legalP" id="kapittel-1-foreslåttparagraf-2-ledd-1">Utøvelse av kamper som består av runder, skal maksimalt utgjøre 36 minutter effektiv kamptid pr. døgn pr. utøver. En sammenhengende runde skal maksimalt utgjøre tre minutter effektiv kamptid. Det skal være minst ett minutts pause mellom hver runde. Dersom en utøver deltar i flere kamper på ett døgn, kan samlet effektiv kamptid pr. døgn ikke overstige 36 minutter. I tilfelle en utøver deltar i mer enn én kamp pr. døgn, skal det være minst én times pause mellom kampene.</article><article class="legalP" id="kapittel-1-foreslåttparagraf-2-ledd-2">Godkjenningsnemnda kan gi samtykke til unntak fra første ledd for kampaktiviteter med lav til moderat skaderisiko. Det kan likevel ikke gjøres unntak fra første ledd første og fjerde punktum.</article><article class="legalP" id="kapittel-1-foreslåttparagraf-2-ledd-3">Utøvere som går kamper med effektiv kamptid på over 24 minutter, kan ha en maksimal kamptid på 120 minutter pr. år.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Aldersgrense</span></span><article class="legalP" id="kapittel-1-foreslåttparagraf-3-ledd-1">Utøvere skal ikke være under 18 år eller over 40 år. Godkjenningsnemnda kan på grunnlag av søknad gi individuell dispensasjon for utøvere over 40 år.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Beskyttelsesutstyr</span></span><article class="legalP" id="kapittel-1-foreslåttparagraf-4-ledd-1">Utøverne skal benytte individuelt tilpasset beskyttelsesutstyr som reduserer risikoen for skade. Godkjenningsnemnda kan fastsette krav til beskyttelsesutstyret som skal benyttes for den enkelte kampaktivitet. Hjelm er ikke obligatorisk beskyttelsesutstyr.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Godkjenningens varighet</span></span><article class="legalP" id="kapittel-1-foreslåttparagraf-5-ledd-1">Det kan gis godkjenning for inntil tre år for utøvelse av organisert kampaktivitet som tillater knockout. Godkjenningsnemnda kan gi en søker som i tre år sammenhengende har hatt godkjenning til å utøve organisert kampaktivitet som tillater knockout, godkjenning inntil videre. Godkjenningsnemnda kan til enhver tid trekke godkjenningen tilbake dersom søkeren ikke etterkommer vilkårene i forskriften eller forskriften endres.</article><article class="legalP" id="kapittel-1-foreslåttparagraf-5-ledd-2">Formelle sammenslutninger som har godkjenning til å drive organisert kampaktivitet som tillater knockout, skal rapportere årlig til godkjenningsnemnda. Nemnda kan fastsette en frist for rapporteringen.</article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Klageadgang og klagenemnd</span></span><article class="legalP" id="kapittel-1-foreslåttparagraf-6-ledd-1">Godkjenningsnemndas vedtak kan påklages til klagenemnda for organisert kampaktivitet som tillater knockout.</article><article class="legalP" id="kapittel-1-foreslåttparagraf-6-ledd-2">Klagenemnda skal bestå av leder og to medlemmer med personlige varamedlemmer oppnevnt av Kulturdepartementet. Medlemmene oppnevnes for fire år av gangen og kan gjenoppnevnes én gang. Klagenemndas medlemmer skal samlet ha kompetanse om medisinske og kamptekniske forhold. Nemndas leder skal være jurist.</article><article class="legalP" id="kapittel-1-foreslåttparagraf-6-ledd-3">Alle klagenemndas medlemmer skal delta i avgjørelser om klager på vedtak fattet av godkjenningsnemnda. Ved uenighet treffes avgjørelsen med alminnelig flertall.</article><article class="legalP" id="kapittel-1-foreslåttparagraf-6-ledd-4">Klagenemnda kan innhente fagkyndig bistand ved behandlingen av klager. Lov 10. februar 1967 om behandlingsmåten i forvaltningssaker gjelder for klagenemndas virksomhet.</article><article class="legalP" id="kapittel-1-foreslåttparagraf-6-ledd-5">Klagenemnda skal føre protokoll over sine vedtak. Protokollen skal oversendes godkjenningsnemnda og Kulturdepartementet til orientering. Alle vedtak som fattes av klagenemnda, skal offentliggjøres på Kulturdepartementets internettsider.</article></article> <article class="defaultP" margin-top="true">§ 16 og § 17 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-09-16-1068/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>