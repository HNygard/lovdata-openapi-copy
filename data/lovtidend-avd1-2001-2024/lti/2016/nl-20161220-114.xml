<!DOCTYPE html><html lang="no"><head><title>Lov om endringer i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2016-12-20-114</dd><dt class="dokid">DokumentID</dt><dd class="dokid">LTI/lov/2016-12-20-114</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 17 s 2707</dd><dt class="dateInForce">I kraft fra</dt><dd class="dateInForce">2016-12-20, 2017-01-01</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-67</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Skattebetaling</li> <li>Skatte- og avgiftsrett &gt; Skattebetaling</li> <li>Skatte- og avgiftsrett &gt; Skattebetaling</li> <li>Skatte- og avgiftsrett &gt; Skattebetaling</li> <li>Skatte- og avgiftsrett &gt; Skattebetaling</li> <li>Skatte- og avgiftsrett &gt; Skattebetaling</li> <li>Skatte- og avgiftsrett &gt; Skattebetaling</li> <li>Skatte- og avgiftsrett &gt; Skattebetaling</li></ul></dd><dt class="dateOfPublication">Kunngjort</dt><dd class="dateOfPublication">2016-12-20 17:35</dd><dt class="journalNumber">Journalnummer</dt><dd class="journalNumber">2016-1354</dd><dt class="titleShort">Korttittel</dt><dd class="titleShort">Endringslov til skattebetalingsloven</dd><dt class="title">Tittel</dt><dd class="title">Lov om endringer i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven)</dd><dt class="miscInformation">Annet om dokumentet</dt><dd class="miscInformation">Prop.1 LS (2016–2017), Innst.4 L (2016–2017), Lovvedtak 41 (2016–2017). Stortingets første og andre gangs behandling hhv. 17. og 20. desember 2016. Fremmet av Finansdepartementet.</dd><dt class="refid">RefID</dt><dd class="refid">lov/2016-12-20-114</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven)<ul class="tocSubUl"><li>I</li><li>II<ul class="tocSubUl"><li>§ 2-1. Skatteoppkreverne for kommunene – formues- og inntektsskatt, trygdeavgift, arbeidsgiveravgift og finansskatt på lønn</li><li>§ 9-1. Betalingsmåte</li><li>§ 9-2. Tid og sted for betaling</li><li>§ 10-10. Forskuddstrekk, arbeidsgiveravgift og finansskatt på lønn</li><li>§ 10-30. Merverdiavgift</li><li>§ 11-5. Rentetillegg og rentegodtgjørelse ved skatteavregningen</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2016-12-20-114" id="dokument"><h1>Lov om endringer i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 67 om betaling og innkreving av skatte- og avgiftskrav (skattebetalingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2016-12-20-114/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juni 2005 nr. 67 om betaling og innkreving av skatte- og avgiftskrav (skattebetalingsloven) gjøres følgende endring:</article> <article class="defaultP" margin-top="true">§ 5-1 tredje ledd tredje punktum skal lyde:</article><article class="legalP" id="kapittel-1-ledd-2">Skattekontoret skal i tillegg gi melding til skattyter når nye arbeidsgivere etterspør skattekortet.</article></section><section class="section" data-name="kapII" id="kapittel-2" data-lovdata-URL="LTI/lov/2016-12-20-114/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. juni 2005 nr. 67 om betaling og innkreving av skatte- og avgiftskrav (skattebetalingsloven) gjøres følgende endringer:</article> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-2-foreslåttparagraf-1"><span class="futureLegalArticleHeader">§ 2-1. <span class="legalArticleTitle">Skatteoppkreverne for kommunene – formues- og inntektsskatt, trygdeavgift, arbeidsgiveravgift og finansskatt på lønn</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Formues- og inntektsskatt, trygdeavgift, arbeidsgiveravgift og finansskatt på lønn innkreves av den kommunale skatteoppkreveren. Med mindre annet er bestemt gjelder dette også for tilknyttede krav som nevnt i § 1-1 tredje ledd bokstav a og b.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Forskuddstrekk, arbeidsgiveravgift og finansskatt på lønn skal betales til skatteoppkreveren for den kommunen hvor arbeidsgiveren er hjemmehørende eller har sitt hovedkontor. Forskuddstrekk fra selskaper og innlånere skal betales til skatteoppkreveren for den kommunen der selskapet eller innlåneren har sitt hovedkontor eller styret har sitt sete.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) Forskuddsskatt og restskatt skal betales til skatteoppkreveren for den kommunen skatten er skrevet ut for.</article><article class="numberedLegalP" data-numerator="4" id="kapittel-2-foreslåttparagraf-1-nummer-4">(4) Første til tredje ledd gjelder ikke formues- og inntektsskatt for skattytere som ikke har varig tilknytning til riket og sjømenn bosatt i utlandet, artistskatt, petroleumsskatt og svalbardskatt.</article><article class="numberedLegalP" data-numerator="5" id="kapittel-2-foreslåttparagraf-1-nummer-5">(5) Departementet kan i forskrift gi regler om<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-nummer-5-punkt-1"><article class="legalP" id="kapittel-2-foreslåttparagraf-1-nummer-5-punkt-1-ledd-1">at skatteoppkreveren skal innkreve andre krav, herunder krav som nevnt i § 1-1 tredje ledd bokstav c og d,</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-nummer-5-punkt-2"><article class="legalP" id="kapittel-2-foreslåttparagraf-1-nummer-5-punkt-2-ledd-1">hvem som skal innkreve forskuddstrekk, arbeidsgiveravgift og finansskatt på lønn fra utenlandske arbeidsgivere og selskaper, og om hvem slike krav skal betales til, og</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-1-nummer-5-punkt-3"><article class="legalP" id="kapittel-2-foreslåttparagraf-1-nummer-5-punkt-3-ledd-1">at Arbeids- og velferdsetaten skal innkreve krav på trygdeavgift som etaten har fastsatt i medhold av skatteforvaltningsloven.</article></article></li></ul></article></article> <article class="defaultP" margin-top="true">§ 2-2 første ledd første punktum skal lyde:</article><article class="legalP" id="kapittel-2-ledd-2">Skattekontoret er innkrevingsmyndighet for krav som ikke innkreves etter § 2-1.</article> <article class="defaultP" margin-top="true">§ 4-7 første punktum skal lyde:</article><article class="legalP" id="kapittel-2-ledd-3">Forskudd på skatt kan innbetales med høyere beløp enn det som er utskrevet når det utskrevne forskudd må antas å bli utilstrekkelig til dekning av den skatt som vil bli fastsatt.</article> <article class="defaultP" margin-top="true">§ 9-1 skal lyde:</article><article class="futureLegalArticle" data-name="§9-1" id="kapittel-2-foreslåttparagraf-2"><span class="futureLegalArticleHeader">§ 9-1. <span class="legalArticleTitle">Betalingsmåte</span></span><article class="numberedLegalP" data-numerator="1" id="kapittel-2-foreslåttparagraf-2-nummer-1">(1) Skatte- og avgiftskrav skal betales ved overføring av beløpet til innkrevingsmyndighetenes konto, med mindre innkrevingsmyndighetene har akseptert betaling med kontanter.</article><article class="numberedLegalP" data-numerator="2" id="kapittel-2-foreslåttparagraf-2-nummer-2">(2) Departementet kan i forskrift gi nærmere regler om betalingsordningen for skatte- og avgiftskrav, herunder om finansinstitusjoners plikt til å avvise betalingsoppdrag med manglende opplysninger, og om adgang til å betale kontant til innkrevingsmyndighetene.</article></article> <article class="defaultP" margin-top="true">§ 9-2 skal lyde:</article><article class="futureLegalArticle" data-name="§9-2" id="kapittel-2-foreslåttparagraf-3"><span class="futureLegalArticleHeader">§ 9-2. <span class="legalArticleTitle">Tid og sted for betaling</span></span><article class="numberedLegalP" data-numerator="1" id="kapittel-2-foreslåttparagraf-3-nummer-1">(1) Betaling av skatte- og avgiftskrav anses for å være skjedd når beløpet er kommet fram til rett innkrevingsmyndighet. Ved betaling via bank anses betaling for å være skjedd når beløpet er godskrevet innkrevingsmyndighetenes bank. Ved overføring innen samme bank anses betaling for å være skjedd når beløpet er godskrevet mottakerens konto.</article><article class="numberedLegalP" data-numerator="2" id="kapittel-2-foreslåttparagraf-3-nummer-2">(2) En fastsatt betalingsfrist anses dessuten for å være avbrutt<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-3-nummer-2-punkt-1"><article class="legalP" id="kapittel-2-foreslåttparagraf-3-nummer-2-punkt-1-ledd-1">når betalerens oppdrag er mottatt av en bank.</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-3-nummer-2-punkt-2"><article class="legalP" id="kapittel-2-foreslåttparagraf-3-nummer-2-punkt-2-ledd-1">når innkrevingsmyndighetene mottar og aksepterer sjekk eller annet betalingsinstrument.</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-3-nummer-2-punkt-3"><article class="legalP" id="kapittel-2-foreslåttparagraf-3-nummer-2-punkt-3-ledd-1">når petroleumsskatt er godskrevet innkrevingsmyndighetens konto.</article></article></li></ul></article><article class="numberedLegalP" data-numerator="3" id="kapittel-2-foreslåttparagraf-3-nummer-3">(3) Finansavtaleloven § 39 tredje og fjerde ledd gjelder tilsvarende for avbrudd av betalingsfrist etter annet ledd bokstav a og b.</article></article> <article class="defaultP" margin-top="true">§ 9-3 oppheves.</article> <article class="defaultP" margin-top="true">§ 10-10 overskriften skal lyde:</article><article class="futureLegalArticle" data-name="§10-10" id="kapittel-2-foreslåttparagraf-4"><span class="futureLegalArticleHeader">§ 10-10. <span class="legalArticleTitle">Forskuddstrekk, arbeidsgiveravgift og finansskatt på lønn</span></span></article> <article class="defaultP" margin-top="true">§ 10-10 første ledd skal lyde:</article><article class="numberedLegalP" data-numerator="1" id="kapittel-2-nummer-1">(1) Forskuddstrekk, arbeidsgiveravgift og finansskatt på lønn for de to foregående kalendermånedene forfaller til betaling hver 15. januar, 15. mars, 15. mai, 15. juli, 15. september og 15. november.</article> <article class="defaultP" margin-top="true">§ 10-30 overskriften skal lyde:</article><article class="futureLegalArticle" data-name="§10-30" id="kapittel-2-foreslåttparagraf-5"><span class="futureLegalArticleHeader">§ 10-30. <span class="legalArticleTitle">Merverdiavgift</span></span></article> <article class="defaultP" margin-top="true">§ 10-40 annet ledd skal lyde:</article><article class="numberedLegalP" data-numerator="2" id="kapittel-2-nummer-2">(2) For virksomheter som er registrert som særavgiftspliktige hos skattekontoret, forfaller særavgiften for en periode til betaling samme dag som det skal leveres skattemelding.</article> <article class="defaultP" margin-top="true">§ 10-60 annet ledd skal lyde:</article><article class="numberedLegalP" data-numerator="2" id="kapittel-2-nummer-3">(2) For tilgodebeløp som oppstår ved egenretting av tidligere levert skattemelding, regnes fristen fra skatte- og avgiftsmyndighetene har godkjent beløpet til utbetaling.</article> <article class="defaultP" margin-top="true">§ 11-2 tredje ledd skal lyde:</article><article class="numberedLegalP" data-numerator="3" id="kapittel-2-nummer-4">(3) Av økning i skatt etter ny avregning, jf. § 7-2, beregnes renten fra 1. januar i året etter skattefastsettingsåret.</article> <article class="defaultP" margin-top="true">§ 11-4 annet ledd annet punktum oppheves.</article> <article class="defaultP" margin-top="true">§ 11-4 tredje ledd skal lyde:</article><article class="numberedLegalP" data-numerator="3" id="kapittel-2-nummer-5">(3) Ved utbetaling av merverdiavgift som tidligere ikke er innbetalt, ytes renter fra tre uker etter fristen for innlevering av skattemelding for vedkommende skattleggingsperiode.</article> <article class="defaultP" margin-top="true">§ 11-5 skal lyde:</article><article class="futureLegalArticle" data-name="§11-5" id="kapittel-2-foreslåttparagraf-6"><span class="futureLegalArticleHeader">§ 11-5. <span class="legalArticleTitle">Rentetillegg og rentegodtgjørelse ved skatteavregningen</span></span><article class="numberedLegalP" data-numerator="1" id="kapittel-2-foreslåttparagraf-6-nummer-1">(1) Restskatt tillegges rentetillegg. Rentetillegget beregnes med rentesats etter § 11-6 annet ledd annet punktum, redusert med 24 %. Rentetillegget beregnes fra 1. juli i inntektsåret for personlige skattytere og fra 15. mars i året etter inntektsåret for upersonlige skattytere, og fram til forfallsfristen for første termin av restskatten.</article><article class="numberedLegalP" data-numerator="2" id="kapittel-2-foreslåttparagraf-6-nummer-2">(2) Personlige skattytere som får utbetalt overskytende forskudd på skatt etter kapittel 7, eller som får utbetalt negativ skatt som følge av at fastsatt fradrag overstiger fastsatt skatt, gis rentegodtgjørelse etter følgende regler:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-6-nummer-2-punkt-1"><article class="legalP" id="kapittel-2-foreslåttparagraf-6-nummer-2-punkt-1-ledd-1">For overskytende forskuddstrekk og overskytende utskrevet forskuddsskatt innbetalt innen utgangen av inntektsåret, samt negativ skatt, gis rentegodtgjørelse med rentesats etter § 11-6 annet ledd annet punktum redusert med 24 %, beregnet fra 1. juli i inntektsåret og fram til skatteoppgjøret blir sendt skattyter.</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-6-nummer-2-punkt-2"><article class="legalP" id="kapittel-2-foreslåttparagraf-6-nummer-2-punkt-2-ledd-1">For overskytende utskrevet forskuddsskatt og tilleggsforskudd som blir innbetalt senest 31. mai i året etter inntektsåret, gis rentegodtgjørelse med rentesats etter § 11-6 annet ledd annet punktum redusert med 24 %, beregnet fra 31. mai og fram til skatteoppgjøret blir sendt skattyter.</article></article></li></ul></article><article class="numberedLegalP" data-numerator="3" id="kapittel-2-foreslåttparagraf-6-nummer-3">(3) Upersonlige skattytere som får utbetalt overskytende forskudd på skatt etter kapittel 7, eller som får utbetalt negativ skatt som følge av at fastsatt fradrag overstiger fastsatt skatt, gis rentegodtgjørelse etter følgende regler:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-6-nummer-3-punkt-1"><article class="legalP" id="kapittel-2-foreslåttparagraf-6-nummer-3-punkt-1-ledd-1">Når samlet forskuddsskatt innbetalt senest 31. mai i året etter inntektsåret overstiger fastsatt skatt, gis rentegodtgjørelse for det overstigende beløpet med rentesats etter § 11-6 annet ledd annet punktum redusert med 24 %, beregnet fra 15. mars i året etter inntektsåret og fram til skatteoppgjøret blir sendt skattyter.</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-6-nummer-3-punkt-2"><article class="legalP" id="kapittel-2-foreslåttparagraf-6-nummer-3-punkt-2-ledd-1">Ved avregning etter tidlig fastsetting, gis rentegodtgjørelse etter tredje ledd bokstav a bare når avregning skjer senere enn 31. mai i året etter inntektsåret.</article></article></li></ul></article><article class="numberedLegalP" data-numerator="4" id="kapittel-2-foreslåttparagraf-6-nummer-4">(4) Departementet kan i forskrift gi nærmere regler om rentetillegg og rentegodtgjørelse ved skatteavregningen.</article></article> <article class="defaultP" margin-top="true">§ 15-1 første ledd siste punktum skal lyde:</article><article class="legalP" id="kapittel-2-ledd-4">For skatte- og avgiftskrav som nevnt i § 1-1 annet ledd bokstav a, kan endelig avgjørelse om å sette ned eller frafalle skatte- eller avgiftskravet først treffes når skattefastsetting er foretatt.</article> <article class="defaultP" margin-top="true">§ 16-20 første ledd siste punktum oppheves.</article></section><section class="section" data-name="kapIII" id="kapittel-3" data-lovdata-URL="LTI/lov/2016-12-20-114/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringen under I trer i kraft straks.</article><article class="legalP" id="kapittel-3-ledd-2">Endringene under II trer i kraft 1. januar 2017.</article></section></main></body></html>