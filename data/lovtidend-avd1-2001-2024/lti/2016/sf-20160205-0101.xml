<!DOCTYPE html><html lang="no"><head><title>Forskrift om endring i forskrift om godtgjørelse av utgifter til helsehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-02-05-101</dd><dt class="dokid">DokumentID</dt><dd class="dokid">LTI/forskrift/2016-02-05-101</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 2 s 329</dd><dt class="dateInForce">I kraft fra</dt><dd class="dateInForce">2016-02-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-19-1761</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-61/§5-5</li><li>lov/1997-02-28-19/§5-3</li></ul></dd><dt class="dateOfPublication">Kunngjort</dt><dd class="dateOfPublication">2016-02-09 14:45</dd><dt class="journalNumber">Journalnummer</dt><dd class="journalNumber">2016-0101</dd><dt class="titleShort">Korttittel</dt><dd class="titleShort">Endr. i forskrift om utgifter til poliklinisk helsehjelp</dd><dt class="title">Tittel</dt><dd class="title">Forskrift om endring i forskrift om godtgjørelse av utgifter til helsehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 5. februar 2016 med hjemmel i lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 5-5 første ledd nr. 1 og lov 28. februar 1997 nr. 19 om folketrygd (folketrygdloven) § 5-3 fjerde ledd.</dd><dt class="refid">RefID</dt><dd class="refid">forskrift/2016-02-05-101</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godtgjørelse av utgifter til helsehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-02-05-101" id="dokument"><h1>Forskrift om endring i forskrift om godtgjørelse av utgifter til helsehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak</h1><section class="section" data-name="kapI" id="kapittel-1" data-lovdata-URL="LTI/forskrift/2016-02-05-101/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2007 nr. 1761 om godtgjørelse av utgifter til helsehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak gjøres følgende endringer:</article> <article class="defaultP" margin-top="true">I kapittel 2.1 Godkjente egenandeler skal Merknad 2D lyde:</article> <article class="defaultP" margin-top="true"><i>Merknad 2D Egenandel ved barne- og ungdomspsykiatriske poliklinikker</i></article><article class="legalP" id="kapittel-1-ledd-2">Det skal ikke kreves egenandel for behandling ved barne- og ungdomspsykiatriske poliklinikker eller ved ungdomspsykiatriske team, jf. forskriftens § 4 nr. 5.</article> <article class="defaultP" margin-top="true">I kapittel 4, «P Voksenpsykiatrisk poliklinikk, ruspoliklinikk» skal merknad P31 lyde:</article> <article class="defaultP" margin-top="true"><i>Merknad P31</i></article><article class="legalP" id="kapittel-1-ledd-3">Taksten kan kreves når en pasient har gjennomført et helhetlig nettbasert behandlingsprogram. Det kan kreves én takst for hvert gjennomførte behandlingsprogram.</article><article class="legalP" id="kapittel-1-ledd-4">Det legges til grunn at behandling for samme sykdom eller problemstilling er del av samme behandlingsprogram, selv om dette strekker seg over lengre tid.</article><article class="legalP" id="kapittel-1-ledd-5">Forutsetninger knyttet til det nettbaserte behandlingsprogrammet for at takstrefusjon skal kunne kreves:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Det nettbaserte behandlingsprogrammet er en integrert del av et poliklinisk utrednings- og behandlingsforløp.</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Det nettbaserte behandlingsprogrammet kommer til erstatning for noen av de polikliniske konsultasjonene som ellers ville funnet sted i behandlingen av pasienten.</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Det er minst én utredningssamtale på poliklinikken før pasienten skal i gang med den nettbaserte behandlingen og det er avslutningssamtale etter gjennomføring av programmet.</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">Behandlingen finner sted gjennom et sikkert system som tilfredsstiller krav til informasjonssikkerhet.</article></article></li></ul></article><article class="legalP" id="kapittel-1-ledd-6">Det kan ikke kreves egenandel for nettbaserte behandlingsprogram.</article> <article class="defaultP" margin-top="true">I kapittel 4, «S Radiologi» skal 1 Radiologi lyde:</article> <article class="defaultP" margin-top="true"><i>1 Radiologi</i></article><article class="legalP" id="kapittel-1-ledd-7">Hovedregelen er at det til enhver poliklinisk radiologisk prosedyre er knyttet én og bare én unik refusjonssats (kronebeløp). I «Regelverk for finansiering av poliklinisk radiologi ved statlige helseinstitusjoner i 2016» fremgår det hvilken refusjonskategori den enkelte prosedyre er plassert i.</article><article class="legalP" id="kapittel-1-ledd-8">Det kan kreves refusjon for de radiologiske prosedyrene som inngår i kodeverket «Norsk klassifikasjon av radiologiske prosedyrer» (NCRP).</article><article class="legalP" id="kapittel-1-ledd-9">Se kodeveiledning og regelverk for finansiering av poliklinisk radiologi ved statlige helseinstitusjoner for detaljer, jf. merknad S1.</article><article class="legalP" id="kapittel-1-ledd-10">Et gyldig refusjonskrav må minst inneholde en kode for enten en diagnostisk undersøkelse eller en bildeveiledet intervensjon, samt det refusjonsbeløp som kreves, jf. merknad S1.</article> <article class="defaultP" margin-top="true"><i>Tabell S1: Refusjonskategorier og satser radiologi</i><table><thead><tr><th data-text-align="left" data-vertical-align="top"><i>Modalitet</i></th><th data-text-align="left" data-vertical-align="top"><i>Refusjonskategori</i></th><th data-text-align="left" data-vertical-align="top"><i>Kroner</i></th><th data-text-align="left" data-vertical-align="top"><i>Merknad</i></th></tr></thead><tbody><tr><td data-text-align="left" data-vertical-align="top">Røntgen</td><td data-text-align="left" data-vertical-align="top">RG1</td><td data-text-align="right" data-vertical-align="top">28</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Røntgen</td><td data-text-align="left" data-vertical-align="top">RG2</td><td data-text-align="right" data-vertical-align="top">53</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Røntgen</td><td data-text-align="left" data-vertical-align="top">RG3</td><td data-text-align="right" data-vertical-align="top">157</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Røntgen</td><td data-text-align="left" data-vertical-align="top">RG4</td><td data-text-align="right" data-vertical-align="top">309</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Røntgen</td><td data-text-align="left" data-vertical-align="top">RG5</td><td data-text-align="right" data-vertical-align="top">515</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Computer Tomografi</td><td data-text-align="left" data-vertical-align="top">CT1</td><td data-text-align="right" data-vertical-align="top">181</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Computer Tomografi</td><td data-text-align="left" data-vertical-align="top">CT2</td><td data-text-align="right" data-vertical-align="top">293</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Computer Tomografi</td><td data-text-align="left" data-vertical-align="top">CT3</td><td data-text-align="right" data-vertical-align="top">506</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">MR</td><td data-text-align="left" data-vertical-align="top">MR1</td><td data-text-align="right" data-vertical-align="top">422</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">MR</td><td data-text-align="left" data-vertical-align="top">MR2</td><td data-text-align="right" data-vertical-align="top">479</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">MR</td><td data-text-align="left" data-vertical-align="top">MR3</td><td data-text-align="right" data-vertical-align="top">1&#xa0;040</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Ultralyd</td><td data-text-align="left" data-vertical-align="top">UL1</td><td data-text-align="right" data-vertical-align="top">29</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Ultralyd</td><td data-text-align="left" data-vertical-align="top">UL2</td><td data-text-align="right" data-vertical-align="top">55</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Ultralyd</td><td data-text-align="left" data-vertical-align="top">UL3</td><td data-text-align="right" data-vertical-align="top">100</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Ultralyd</td><td data-text-align="left" data-vertical-align="top">UL4</td><td data-text-align="right" data-vertical-align="top">342</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Intervensjon</td><td data-text-align="left" data-vertical-align="top">INT1</td><td data-text-align="right" data-vertical-align="top">109</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Intervensjon</td><td data-text-align="left" data-vertical-align="top">INT2</td><td data-text-align="right" data-vertical-align="top">149</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Intervensjon</td><td data-text-align="left" data-vertical-align="top">INT3</td><td data-text-align="right" data-vertical-align="top">769</td><td data-text-align="right" data-vertical-align="top">S1</td></tr><tr><td data-text-align="left" data-vertical-align="top">Intervensjon</td><td data-text-align="left" data-vertical-align="top">INT4</td><td data-text-align="right" data-vertical-align="top">2&#xa0;030</td><td data-text-align="right" data-vertical-align="top">S1</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2016-02-05-101/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>