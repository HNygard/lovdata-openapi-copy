<!DOCTYPE html><html lang="no"><head><title>Forskrift om endring i forskrift om opptak til studier og emner ved Universitetet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-11-23-1903</dd><dt class="dokid">DokumentID</dt><dd class="dokid">LTI/forskrift/2016-11-23-1903</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">Med virkning for opptak til studier f.o.m. høsten 2017</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-11-27-1387</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2007-01-31-173</li></ul></dd><dt class="dateOfPublication">Kunngjort</dt><dd class="dateOfPublication">2017-01-05 14:30</dd><dt class="journalNumber">Journalnummer</dt><dd class="journalNumber">2017-0012</dd><dt class="titleShort">Korttittel</dt><dd class="titleShort">Endr. i forskrift om studier ved UiA</dd><dt class="title">Tittel</dt><dd class="title">Forskrift om endring i forskrift om opptak til studier og emner ved Universitetet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Agder 23. november 2016 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7 og forskrift 31. januar 2007 nr. 173 om opptak til høyere utdanning.</dd><dt class="refid">RefID</dt><dd class="refid">forskrift/2016-11-23-1903</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier og emner ved Universitetet i Agder<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-11-23-1903" id="dokument"><h1>Forskrift om endring i forskrift om opptak til studier og emner ved Universitetet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2016-11-23-1903/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. november 2013 nr. 1387 om opptak til studier og emner ved Universitetet i Agder gjøres følgende endringer:</article> <article class="defaultP" margin-top="true">§ 2. <i>Definisjoner</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-2"><i>Påbyggingsstudium:</i> Studium som har annen høyere utdanning som opptakskrav.</article><article class="legalP" id="kapittel-1-ledd-3"><i>Ekstern finansiert utdanning:</i> Studiepoenggivende utdanning som er fullfinansiert av en ekstern aktør på oppdrag eller helt eller delvis finansiert ved studieavgift eller bidrag.</article><article class="legalP" id="kapittel-1-ledd-4"><i>Enkeltemne:</i> Emne hvor det tilbys direkte opptak uten at det gis studierett til det studieprogrammet hvor emnet kan inngå.</article> <article class="defaultP" margin-top="true">§ 8. <i>Søkere med utenlandsk utdanning</i></article> <article class="defaultP" margin-top="true">Siste setning skal lyde:</article><article class="legalP" id="kapittel-1-ledd-5">Kravene til norskkunnskaper gjelder ikke for søkere som skal tas opp til fremmedspråklige utdanningsprogram, og studenter som deltar i internasjonale utvekslingsprogram.</article> <article class="defaultP" margin-top="true">§ 13. <i>Reservert studieplass</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-6">Tildelt studieplass kan reserveres til året etter i forbindelse med militærtjeneste, fødsel, adopsjon eller dersom det foreligger andre tungtveiende grunner. Tildelt studieplass kan av tilsvarende årsaker reserveres i to år for studier med opptak annet hvert år. Ytterligere utsettelse innvilges normalt ikke. Tildelt studieplass kan ikke reserveres ved opptak etter § 9, § 10, § 17, § 18, § 19, § 20, § 26, § 27, § 32, § 34 eller § 36.</article> <article class="defaultP" margin-top="true">§ 14. <i>Tidlig opptak</i></article> <article class="defaultP" margin-top="true">Første kolon i 2. ledd skal lyde:</article><article class="legalP" id="kapittel-1-ledd-7">Søkere til studier med lokalt opptak til høstsemesteret kan gis tidlig opptak dersom de oppfyller følgende vilkår:</article> <article class="defaultP" margin-top="true">§ 16. <i>Rangering av søkere til studier med opptaksprøve</i></article> <article class="defaultP" margin-top="true">1. ledd skal lyde:</article><article class="legalP" id="kapittel-1-ledd-8">Styret fastsetter utfyllende regler for rangering av søkere til bachelorprogram i utøvende musikk, faglærerutdanning i musikk og faglærerutdanning i teater i samsvar med bestemmelser fastsatt i og i medhold av forskrift om opptak til høyere utdanning.</article> <article class="defaultP" margin-top="true">2. ledd skal lyde:</article><article class="legalP" id="kapittel-1-ledd-9">Fakultetsstyret selv fastsetter innholdet i og kriterier for å bestå opptaksprøve for bachelorprogram i utøvende musikk, faglærerutdanning i musikk og faglærerutdanning i teater, jf. forskrift om opptak til høyere utdanning § 4-7 og § 4-9.</article> <article class="defaultP" margin-top="true">3. ledd utgår.</article> <article class="defaultP" margin-top="true">§ 17. <i>Opptak til høyere årstrinn</i></article> <article class="defaultP" margin-top="true">1. ledd skal lyde:</article><article class="legalP" id="kapittel-1-ledd-10">Det kan tas opp studenter til 2. og 3. studieår i følgende studier:<ul class="defaultList"><li><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Barnehage-/førskolelærerutdanning</article></article></li><li><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">Faglærerutdanning i musikk</article></article></li><li><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">Faglærerutdanning i teater</article></article></li><li><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">Sykepleierutdanning</article></article></li><li><article class="listArticle" id="kapittel-1-ledd-10-punkt-5"><article class="legalP" id="kapittel-1-ledd-10-punkt-5-ledd-1">Vernepleierutdanning</article></article></li><li><article class="listArticle" id="kapittel-1-ledd-10-punkt-6"><article class="legalP" id="kapittel-1-ledd-10-punkt-6-ledd-1">Ingeniørutdanning.</article></article></li></ul></article> <article class="defaultP" margin-top="true">§ 19. <i>Opptak til valgfri del av bachelorprogram og 4-årig eller 5-årig lærerutdanning</i></article> <article class="defaultP" margin-top="true">Overskriften til paragrafen skal lyde:</article> <article class="defaultP" margin-top="true"><i>Internt opptak til valgfri del av bachelorprogram og 4-årig eller 5-årig lærerutdanning</i></article> <article class="defaultP" margin-top="true">2. ledd skal lyde:</article><article class="legalP" id="kapittel-1-ledd-11">Ved internt opptak til valgfri del i første studieår skjer opptak ved loddtrekning dersom det er flere kvalifiserte søkere enn ledige plasser.</article> <article class="defaultP" margin-top="true">3. ledd skal lyde:</article><article class="legalP" id="kapittel-1-ledd-12">Ved internt opptak til andre og tredje år i bachelorprogram og andre, tredje og fjerde år i 4- og 5-årig lærerutdanning, rangeres søkerne på grunnlag av antall oppnådde studiepoeng i studieprogrammet. Ved likt antall studiepoeng rangeres søkerne på grunnlag av vektet gjennomsnittskarakter for beståtte eksamener i studieprogrammet. Ved fortsatt poenglikhet rangeres søkerne etter loddtrekning.</article> <article class="defaultP" margin-top="true">§ 20. <i>Opptak til grunnutdanninger på grunnlag av realkompetanse</i></article> <article class="defaultP" margin-top="true">Ny siste setning i 2. ledd skal lyde:</article><article class="legalP" id="kapittel-1-ledd-13">Tilsvarende gjelder for søkere som på grunn av dokumentert sykdom eller nedsatt arbeidsevne, ikke oppfyller kravet.</article> <article class="defaultP" margin-top="true">3. ledd skal lyde:</article><article class="legalP" id="kapittel-1-ledd-14">Søkere må dokumentere kunnskaper i norsk og engelsk som er tilstrekkelig for det enkelte studium, normalt norskkunnskaper tilsvarende tredjeklassenivå og engelskkunnskaper tilsvarende førsteklassenivå fra norsk videregående skole, studieforberedende studieprogram.</article> <article class="defaultP" margin-top="true">Siste setning i 5. ledd utgår.</article> <article class="defaultP" margin-top="true">§ 22. <i>Rangering av søkere til påbyggingsstudier på lavere grads nivå</i></article> <article class="defaultP" margin-top="true">3. ledd skal lyde:</article><article class="legalP" id="kapittel-1-ledd-15">Ved poenglikhet prioriteres det underrepresenterte kjønn dersom disse utgjør mindre enn 40&#xa0;% av søkerne. Ved fortsatt poenglikhet rangeres søkerne etter loddtrekning.</article> <article class="defaultP" margin-top="true">§ 23. <i>Opptakskrav for masterprogram og andre påbyggingsstudier på høyere grads nivå</i></article> <article class="defaultP" margin-top="true">4. ledd ny bokstav d) skal lyde:</article><article class="legalP" id="kapittel-1-ledd-16">PTE Academic Pearson Test of English (PTE), med minst 62 poeng.</article> <article class="defaultP" margin-top="true">Ny bokstav e) i 4. ledd skal lyde:</article><article class="legalP" id="kapittel-1-ledd-17">Cambridge English: Advanced (CAE), Proficiency (CPE) eller First (FCE) med bestått karakter A.</article> <article class="defaultP" margin-top="true">Tidligere bokstav d) i 4. ledd blir ny bokstav f).</article> <article class="defaultP" margin-top="true">§ 25. <i>Rangering av søkere til masterprogram og påbyggingsstudier på høyere grads nivå</i></article> <article class="defaultP" margin-top="true">Første setning skal lyde:</article><article class="legalP" id="kapittel-1-ledd-18">Søkerne rangeres på følgende grunnlag:</article> <article class="defaultP" margin-top="true">Bokstav a) skal lyde:</article><article class="legalP" id="kapittel-1-ledd-19">Det regnes ut vektet gjennomsnittskarakter på grunnlag av følgende to alternativer:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">Hele bachelorgraden eller tilsvarende</article></article></li><li data-li-identifier="-" data-name="-"><article class="listArticle" id="kapittel-1-ledd-19-punkt-2"><article class="legalP" id="kapittel-1-ledd-19-punkt-2-ledd-1">Det faglige grunnlaget som er fastsatt for det enkelte masterprogram, jf. § 23.</article><article class="legalP" id="kapittel-1-ledd-19-punkt-2-ledd-2">Styret fastsetter i utfyllende regler hvilket beregningsgrunnlag som skal benyttes for opptak til det enkelte masterprogram.</article></article></li></ul></article> <article class="defaultP" margin-top="true">Bokstav g) skal lyde:</article><article class="legalP" id="kapittel-1-ledd-20">Rangeringsreglene i denne paragrafen kan fravikes i den grad det er nødvendig for å oppfylle eventuelle bestemmelser om kvoter, jf. § 6.</article> <article class="defaultP" margin-top="true">§ 26. <i>Betinget opptak til påbyggingsstudier</i></article> <article class="defaultP" margin-top="true">Første setning i 2. ledd skal lyde:</article><article class="legalP" id="kapittel-1-ledd-21">Med mindre annet er fastsatt i forskrift til rammeplan, kan søkere til studier som bygger på 60 studiepoeng eller mer tas opp dersom de mangler inntil 15 studiepoeng av opptakskravet.</article> <article class="defaultP" margin-top="true">§ 27. <i>Opptak til påbyggingsstudier på grunnlag av realkompetanse</i></article> <article class="defaultP" margin-top="true">5. ledd skal lyde:</article><article class="legalP" id="kapittel-1-ledd-22">Søkere må dokumentere tilstrekkelige kunnskaper og ferdigheter i norsk og engelsk som er tilstrekkelig for det enkelte studium, normalt norskkunnskaper tilsvarende tredjeklassenivå og engelskkunnskaper tilsvarende førsteklassenivå fra norsk videregående skole, studieforberedende studieprogram.</article> <article class="defaultP" margin-top="true">§ 29. <i>Rangering av søkere til praktisk-pedagogisk utdanning i allmenne fag</i></article> <article class="defaultP" margin-top="true">Ny nr. 4 skal lyde:</article><article class="legalP" id="kapittel-1-ledd-23">Dersom søkere ellers står likt, rangeres søkere på grunnlag av vektet gjennomsnittskarakter i opptaksgrunnlaget.</article> <article class="defaultP" margin-top="true">§ 31. <i>Opptak til praktisk-pedagogisk utdanning på grunnlag av realkompetanse</i></article> <article class="defaultP" margin-top="true">2. ledd skal lyde:</article><article class="legalP" id="kapittel-1-ledd-24">For opptak til praktisk-pedagogisk utdanning i yrkesfag gjelder § 20 og § 27 tilsvarende.</article> <article class="defaultP" margin-top="true"><i>Kapittel V – Opptak til eksternt finansiert videreutdanning</i></article> <article class="defaultP" margin-top="true">Overskriften til kapittel V skal lyde:</article><span class="futuretitle" id="kapittel-1-foreslåttittel-1">Opptak til eksternt finansiert utdanning</span> <article class="defaultP" margin-top="true">§ 32. <i>Opptakskrav</i></article> <article class="defaultP" margin-top="true">1. ledd skal lyde:</article><article class="legalP" id="kapittel-1-ledd-25">Søkere må oppfylle følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-25-punkt-1"><article class="legalP" id="kapittel-1-ledd-25-punkt-1-ledd-1">søkere til grunnutdanninger må oppfylle kravene i forskrift om opptak til høyere utdanning. Styret kan i særlige tilfelle, etter forslag fra fakultetsstyret/Styret for lærerutdanningene, fastsette andre opptakskrav. Opptakskrav skal framgå av studieplanen eller emnebeskrivelsen.</article></article></li><li data-li-identifier="b)" data-name="b)"><article class="listArticle" id="kapittel-1-ledd-25-punkt-2"><article class="legalP" id="kapittel-1-ledd-25-punkt-2-ledd-1">Søkere til påbyggingsstudier må oppfylle krav i henholdsvis § 21, § 23 og § 24.</article></article></li></ul></article> <article class="defaultP" margin-top="true">Nytt 2. ledd skal lyde:</article><article class="legalP" id="kapittel-1-ledd-26">Søkere som tas opp på bakgrunn av realkompetanse må oppfylle følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-26-punkt-1"><article class="legalP" id="kapittel-1-ledd-26-punkt-1-ledd-1">For søkere som tas opp til grunnutdanninger, gjelder § 20.</article></article></li><li data-li-identifier="b)" data-name="b)"><article class="listArticle" id="kapittel-1-ledd-26-punkt-2"><article class="legalP" id="kapittel-1-ledd-26-punkt-2-ledd-1">For søkere til emner med generell studiekompetanse som opptaksgrunnlag, stilles det normalt ikke krav om dokumentasjon av realkompetanse ved opptak til emner tilsvarende 15 studiepoeng eller mindre per semester.</article></article></li><li data-li-identifier="c)" data-name="c)"><article class="listArticle" id="kapittel-1-ledd-26-punkt-3"><article class="legalP" id="kapittel-1-ledd-26-punkt-3-ledd-1">For søkere som tas opp til påbyggingsstudier, gjelder § 27.</article></article></li></ul></article> <article class="defaultP" margin-top="true">Nytt 3. ledd skal lyde:</article><article class="legalP" id="kapittel-1-ledd-27">Det gis ikke betinget opptak til eksternt finansiert utdanning.</article> <article class="defaultP" margin-top="true">Tidligere 2. ledd blir nytt 4. ledd og skal lyde:</article><article class="legalP" id="kapittel-1-ledd-28">Vedtak om opptak fattes av universitetet.</article> <article class="defaultP" margin-top="true">§ 33. <i>Rangering</i></article> <article class="defaultP" margin-top="true">1. ledd skal lyde:</article><article class="legalP" id="kapittel-1-ledd-29">Søkere til studier og emner som bygger på videregående utdanning og søkere til påbyggingsstudier på lavere grads nivå, rangeres etter søknadstidspunkt.</article> <article class="defaultP" margin-top="true">2. ledd skal lyde:</article><article class="legalP" id="kapittel-1-ledd-30">Søkere til studier eller emner som finansieres av en ekstern aktør på oppdrag, kan rangeres av oppdragsgiver.</article> <article class="defaultP" margin-top="true">Nytt 3. ledd skal lyde:</article><article class="legalP" id="kapittel-1-ledd-31">Søkere til masterprogram og andre påbyggingsstudier og emner på høyere grads nivå, rangeres i henhold til § 25.</article> <article class="defaultP" margin-top="true">§ 34. <i>Opptakskrav</i></article> <article class="defaultP" margin-top="true">Tidligere § 34 blir nytt 1. ledd i § 34.</article> <article class="defaultP" margin-top="true">Nytt 2. ledd skal lyde:</article><article class="legalP" id="kapittel-1-ledd-32">Det gis ikke betinget opptak til enkeltemner.</article> <article class="defaultP" margin-top="true"><i>Kapittel VIII – Ikrafttredelse og oppheving av andre forskrifter. Dispensasjon</i></article> <article class="defaultP" margin-top="true">Overskriften til kapittel VIII skal lyde:</article><span class="futuretitle" id="kapittel-1-foreslåttittel-2">Øvrige bestemmelser</span> <article class="defaultP" margin-top="true">Ny § 41. <i>Overgangsregler</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-33">Endring i § 25 bokstav a) vedrørende vektet gjennomsnittskarakter for opptak til masterprogram, gjøres gjeldende fra og med opptak til studier høsten 2018.</article></section><section class="section" data-name="kapII" id="kapittel-2" data-lovdata-URL="LTI/forskrift/2016-11-23-1903/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gjelder med virkning for opptak til studier fra og med høsten 2017.</article></section></main></body></html>