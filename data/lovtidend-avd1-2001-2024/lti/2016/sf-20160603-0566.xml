<!DOCTYPE html><html lang="no"><head><title>Forskrift om endring i forskrift om HMS-kort på bygge- og anleggsplasser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-03-566</dd><dt class="dokid">DokumentID</dt><dd class="dokid">LTI/forskrift/2016-06-03-566</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 7 s 1177</dd><dt class="dateInForce">I kraft fra</dt><dd class="dateInForce">2016-06-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-03-30-366</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-4</li><li>lov/2005-06-17-62/§4-1</li></ul></dd><dt class="dateOfPublication">Kunngjort</dt><dd class="dateOfPublication">2016-06-06 14:40</dd><dt class="journalNumber">Journalnummer</dt><dd class="journalNumber">2016-0480</dd><dt class="titleShort">Korttittel</dt><dd class="titleShort">Endr. i forskrift om HMS-kort på bygge- og anleggsplasser</dd><dt class="title">Tittel</dt><dd class="title">Forskrift om endring i forskrift om HMS-kort på bygge- og anleggsplasser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 3. juni 2016 med hjemmel i lov 17. juni 2005 nr. 62 om arbeidsmiljø, arbeidstid, stillingsvern mv. (arbeidsmiljøloven) § 1-4 og § 4-1.</dd><dt class="refid">RefID</dt><dd class="refid">forskrift/2016-06-03-566</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om HMS-kort på bygge- og anleggsplasser<ul class="tocSubUl"><li>I<ul class="tocSubUl"><li>§ 8. Kortets gyldighet, kontroll og inndragning</li><li>§ 8a. Arbeidsgivers plikt til å innlevere HMS-kort</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-06-03-566" id="dokument"><h1>Forskrift om endring i forskrift om HMS-kort på bygge- og anleggsplasser</h1><section class="section" data-name="kapI" id="kapittel-1" data-lovdata-URL="LTI/forskrift/2016-06-03-566/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. mars 2007 nr. 366 om HMS-kort på bygge- og anleggsplasser gjøres følgende endringer:</article> <article class="defaultP" margin-top="true">§ 4 annet ledd nytt annet punktum skal lyde:</article><article class="legalP" id="kapittel-1-ledd-2">HMS-kort kan bare bestilles av ansatte i, eller innehaver av, virksomheten som skal utføre arbeidet HMS-kortet er knyttet til.</article> <article class="defaultP" margin-top="true">§ 4 nytt tredje ledd skal lyde:</article><article class="legalP" id="kapittel-1-ledd-3">Arbeidstakere eller innehavere av enkeltpersonforetak som er omfattet av forskrift 8. mai 2012 nr. 408 om offentlig godkjenning av renholdsvirksomheter og om kjøp av renholdstjenester § 9, er unntatt fra kravet om HMS-kort etter forskriften her.</article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-4">HMS-kortet skal bæres godt synlig under opphold på bygge- og anleggsplasser, og kortet skal på oppfordring vises til Arbeidstilsynet, Petroleumstilsynet, skattemyndighetene, politiet, verneombud, virksomhet med ansvar for samordning av vernetiltak etter arbeidsmiljøloven § 2-2 og byggherre, byggherres representant og koordinator for sikkerhet, helse og arbeidsmiljø etter byggherreforskriften.</article> <article class="defaultP" margin-top="true">§ 5 nytt tredje ledd skal lyde:</article><article class="legalP" id="kapittel-1-ledd-5">Bestemmelsen gjelder også for arbeidstakere og innehavere av enkeltpersonforetak som er omfattet av § 4 tredje ledd.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Kortets gyldighet, kontroll og inndragning</span></span><article class="legalP" id="kapittel-1-foreslåttparagraf-1-ledd-1">HMS-kortet utstedes for en periode på to år. Kortet er kun gyldig så lenge ansettelsesforholdet består.</article><article class="legalP" id="kapittel-1-foreslåttparagraf-1-ledd-2">Den som er omfattet av oppregningen i § 5 annet ledd, kan gjennom oppslag i registrene nevnt i § 3 kontrollere om registerpliktene etter § 3 er oppfylt. Dersom oppslaget gir grunn til å tro at registerpliktene ikke er oppfylt, skal det gis melding til Arbeidstilsynet eller Petroleumstilsynet, og til kortinnehaverens arbeidsgiver.</article><article class="legalP" id="kapittel-1-foreslåttparagraf-1-ledd-3">Arbeidstilsynet, Petroleumstilsynet, skattemyndighetene og politiet kan inndra HMS-kort som er ugyldige fordi gyldighetsperioden er utløpt, arbeidsforholdet eller virksomheten er opphørt, eller dersom kortet eller bruken av kortet av andre grunner er ugyldig.</article></article> <article class="defaultP" margin-top="true">Ny § 8a skal lyde:</article><article class="futureLegalArticle" data-name="§8a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Arbeidsgivers plikt til å innlevere HMS-kort</span></span><article class="legalP" id="kapittel-1-foreslåttparagraf-2-ledd-1">Etter utløpet av kortets gyldighetsperiode skal virksomheten straks sørge for at HMS-kortet innleveres og sendes til kortutsteder for makulering. Det samme gjelder ved opphør av arbeidsforholdet eller når virksomheten opphører.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-06-03-566/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>