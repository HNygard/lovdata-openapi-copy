<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-21-1799</dd><dt class="dokid">DokumentID</dt><dd class="dokid">LTI/forskrift/2016-12-21-1799</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 18 s 3029</dd><dt class="dateInForce">I kraft fra</dt><dd class="dateInForce">2016-12-21 med virkning for inntektsårene 2016 og 2017</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-21-1766</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-67/§15-3</li></ul></dd><dt class="dateOfPublication">Kunngjort</dt><dd class="dateOfPublication">2016-12-28 16:35</dd><dt class="journalNumber">Journalnummer</dt><dd class="journalNumber">2016-1472</dd><dt class="titleShort">Korttittel</dt><dd class="titleShort">Endr. i skattebetalingsforskriften</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2016 med hjemmel i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven) § 15-3.</dd><dt class="refid">RefID</dt><dd class="refid">forskrift/2016-12-21-1799</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)<ul class="tocSubUl"><li>I<ul class="tocSubUl"><li>§ 15-3-1. Krav til regnskapspliktig virksomhet</li><li>§ 15-3-2. Beregning av utsatt formuesskatt</li><li>§ 15-3-3. Søknadsfrist</li><li>§ 15-3-4. Betalingsfrist for utsatt formuesskatt</li><li>§ 15-3-5. Gjennomføring av betalingsutsettelsen og renteberegning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2016-12-21-1799" id="dokument"><h1>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2016-12-21-1799/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2007 nr. 1766 til utfylling og gjennomføring mv. av skattebetalingsloven (skattebetalingsforskriften) gjøres følgende endring:</article> <article class="defaultP" margin-top="true">Ny § 15-3 skal lyde:</article><span class="futuretitle" id="kapittel-1-foreslåttittel-1">§ 15-3. Betalingsutsettelse for formuesskatt</span><article class="futureLegalArticle" data-name="§15-3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15-3-1</span>. <span class="legalArticleTitle">Krav til regnskapspliktig virksomhet</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Med virksomhet menes i denne bestemmelsen eie av andeler i selskap og enkeltpersonforetak med virksomhetsformue som definert i skattebetalingsloven § 15-3 annet ledd.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Det er et vilkår for betalingsutsettelse av formuesskatt at virksomheten er regnskapspliktig etter regnskapsloven.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Skattyter som er formuesskattepliktig til Norge for formue i virksomhet som er hjemmehørende i et EØS-land, er omfattet av utsettelsesordningen. Regnskapsplikten etter utenlandske rettsregler må være tilsvarende som etter norsk regnskapslovgivning og årsregnskapet må ha tilsvarende regnskapsspråk.</article></article><article class="futureLegalArticle" data-name="§15-3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 15-3-2</span>. <span class="legalArticleTitle">Beregning av utsatt formuesskatt</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Samlet utsatt formuesskatt fastsettes til formuesverdien av virksomhetsformuen multiplisert med skattesatsene for formuesskatt til stat og kommune.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Maksimalt utsatt skatt kan ikke overstige den fastsatte formuesskatten for inntektsåret.</article></article><article class="futureLegalArticle" data-name="§15-3-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15-3-3</span>. <span class="legalArticleTitle">Søknadsfrist</span></span><article class="legalP" id="kapittel-1-foreslåttparagraf-3-ledd-1">Krav om betalingsutsettelse for formuesskatten må fremsettes for skattekontoret innen fristen for levering av skattemeldingen for det aktuelle inntektsår, jf. skatteforvaltningsforskriften § 8-2-3.</article></article><article class="futureLegalArticle" data-name="§15-3-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 15-3-4</span>. <span class="legalArticleTitle">Betalingsfrist for utsatt formuesskatt</span></span><article class="legalP" id="kapittel-1-foreslåttparagraf-4-ledd-1">Innvilges betalingsutsettelse forskyves betalingsfristen for den utsatte formuesskatten med to år regnet fra forfall for første termin av restskatt, jf. skattebetalingsloven § 10-21 første ledd.</article></article><article class="futureLegalArticle" data-name="§15-3-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 15-3-5</span>. <span class="legalArticleTitle">Gjennomføring av betalingsutsettelsen og renteberegning</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Betalingsutsettelsen gjennomføres ved at formuesskatten som er utsatt, tas ut fra samlet fastsatt skatt før skatteavregningen. Ordinær skatteavregning gjennomføres etter skattebetalingsloven kapittel 7 på den gjenstående delen av fastsatt skatt.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Før utsettelsesperioden tillegges formuesskatten et rentetillegg etter skattebetalingsloven § 11-5 første ledd. Rentetillegget inngår i hovedstolen.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) I perioden formuesskatten er utsatt, tillegges den en særskilt rente på seks prosent per år. Renten beregnes fra forfall for første termin av restskatt, jf. skattebetalingsloven § 10-21 første ledd, og frem til ny betalingsfrist eller betaling dersom dette skjer før utløpet av ny betalingsfrist.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Eventuelle forsinkelsesrenter på forskuddsstadiet som er knyttet til den utsatte formuesskatten, bortfaller.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2016-12-21-1799/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen under I trer i kraft straks med virkning for formuesskatt i inntektsårene 2016 og 2017.</article></section></main></body></html>