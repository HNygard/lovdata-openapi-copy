<!DOCTYPE html><html lang="no"><head><title>Gebyrforskrift for fornøyelsesinnretninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-01-17-41</dd><dt class="dokid">DokumentID</dt><dd class="dokid">LTI/forskrift/2017-01-17-41</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2017-01-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-01-19-82</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1991-06-07-24/§2</li><li>forskrift/2016-06-17-722</li></ul></dd><dt class="dateOfPublication">Kunngjort</dt><dd class="dateOfPublication">2017-01-18 14:20</dd><dt class="journalNumber">Journalnummer</dt><dd class="journalNumber">2017-0048</dd><dt class="titleShort">Korttittel</dt><dd class="titleShort">Gebyrforskrift for fornøyelsesinnretninger</dd><dt class="title">Tittel</dt><dd class="title">Gebyrforskrift for fornøyelsesinnretninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 17. januar 2017 med hjemmel i lov 7. juni 1991 nr. 24 om godkjenning og drift av innretninger til bruk i tivoli og fornøyelsesparker § 2 tredje ledd, jf. vedtak 17. juni 2016 nr. 722.</dd><dt class="refid">RefID</dt><dd class="refid">forskrift/2017-01-17-41</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Gebyrforskrift for fornøyelsesinnretninger<ul class="tocSubUl"><li>§ 1. Formål</li><li>§ 2. Årsgebyr</li><li>§ 3. Gebyr for behandling av søknad om driftstillatelse</li><li>§ 4. Ekstra timer og kostnader som skyldes forhold hos virksomheten</li><li>§ 5. Innkreving, forfallsdato og tvangsgrunnlag for utlegg</li><li>§ 6. Overgangsbestemmelse og ikrafttredelse</li><li>§ 7. Opphevelse</li></ul></li></ul></dd></dl></header><main class="documentBody" data-lovdata-URL="LTI/forskrift/2017-01-17-41" id="dokument"><h1>Gebyrforskrift for fornøyelsesinnretninger</h1><article class="legalArticle" data-lovdata-URL="LTI/forskrift/2017-01-17-41/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften fastsetter Statens jernbanetilsyns gebyrer for tilsynsoppgaver med fornøyelsesinnretninger.</article></article><article class="legalArticle" data-lovdata-URL="LTI/forskrift/2017-01-17-41/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Årsgebyr</span></h2><article class="legalP" id="paragraf-2-ledd-1">Den som har driftstillatelse fra Statens jernbanetilsyn for fornøyelsesinnretninger per 1. januar, skal betale et årlig gebyr per fornøyelsesinnretning. Årsgebyret gjelder for perioden 1. januar til og med 31. desember. Gebyret skal fastsettes slik innretningen var 1. januar.</article><article class="legalP" id="paragraf-2-ledd-2">Årsgebyret skal dekke Statens jernbanetilsyns kostnader med tilsyn med eksisterende fornøyelsesinnretninger, administrasjon, skadeundersøkelse, reisekostnader og andre felleskostnader.</article><article class="legalP" id="paragraf-2-ledd-3">Ved utstedelse av driftstillatelse betales årsgebyr.</article><article class="legalP" id="paragraf-2-ledd-4">Ved utstedelse av driftstillatelse for innretninger der årsgebyret for inneværende år er betalt, skal det ikke betales nytt årsgebyr før neste kalenderår.</article><article class="legalP" id="paragraf-2-ledd-5">Ved tilbakekall eller innlevering av driftstillatelse refunderes ikke betalt årsgebyr.</article><article class="legalP" id="paragraf-2-ledd-6">Følgende klasser med tilhørende satser skal legges til grunn for årsgebyret:</article> <article class="defaultP" margin-top="true"><i>Årsgebyr 2017</i><table><thead><tr><th data-text-align="left" data-vertical-align="top"><i>Fornøyelsesinnretninger</i></th><th data-text-align="left" data-vertical-align="top"><i>Pris</i></th></tr></thead><tbody><tr><td data-text-align="left" data-vertical-align="top">Gebyrklasse 1, liten innretning</td><td data-text-align="left" data-vertical-align="top">Kr 3&#xa0;000,-</td></tr><tr><td data-text-align="left" data-vertical-align="top">Gebyrklasse 2, medium innretning</td><td data-text-align="left" data-vertical-align="top">Kr 6&#xa0;000,-</td></tr><tr><td data-text-align="left" data-vertical-align="top">Gebyrklasse 3, stor innretning</td><td data-text-align="left" data-vertical-align="top">Kr 13&#xa0;200,-</td></tr><tr><td data-text-align="left" data-vertical-align="top">Gebyrklasse 4, ekstra stor innretning</td><td data-text-align="left" data-vertical-align="top">Kr 17&#xa0;400,-</td></tr></tbody></table></article><article class="legalP" id="paragraf-2-ledd-7">Fornøyelsesinnretninger skal klassifiseres etter kriteriene nedenfor.</article><article class="legalP" id="paragraf-2-ledd-8">Fornøyelsesinnretningen klassifiseres i den øverste klassen hvor innretningen tilfredsstiller minst to av kriteriene for klassen.</article><article class="legalP" id="paragraf-2-ledd-9">Fornøyelsesinnretningen klassifiseres minst i klassen under det øverste nivået hvor innretningen tilfredsstiller minst ett av kriteriene.</article><article class="legalP" id="paragraf-2-ledd-10">Den øverste klassen er «Ekstra stor innretning» og den nederste klassen er «Liten innretning».</article><article class="legalP" id="paragraf-2-ledd-11">Fotavtrykket er det arealet en innretning opptar av terrenget uttrykt i kvadratmeter. Fotavtrykket inkluderer ikke kø- og venteområder. Ved fastsettelsen av størrelsen av fotavtrykket skal sikkerhetssonen rundt innretningen regnes med.</article> <article class="defaultP" margin-top="true"><i>Klasse 1 (Liten):</i></article><article class="legalP" id="paragraf-2-ledd-12">En fornøyelsesinnretning skal anses som liten hvis den<ul class="defaultList"><li data-li-identifier="(A)" data-name="(A)"><article class="listArticle" id="paragraf-2-ledd-12-punkt-1"><article class="legalP" id="paragraf-2-ledd-12-punkt-1-ledd-1">har et fotavtrykk mindre eller lik 65 kvadratmeter</article></article></li><li data-li-identifier="(B)" data-name="(B)"><article class="listArticle" id="paragraf-2-ledd-12-punkt-2"><article class="legalP" id="paragraf-2-ledd-12-punkt-2-ledd-1">roterer mindre eller lik 10 ganger per minutt</article></article></li><li data-li-identifier="(C)" data-name="(C)"><article class="listArticle" id="paragraf-2-ledd-12-punkt-3"><article class="legalP" id="paragraf-2-ledd-12-punkt-3-ledd-1">er konstruert eller produsert for barn som er 10 år eller yngre, eller for barn som er lavere enn 140 centimeter.</article></article></li></ul></article> <article class="defaultP" margin-top="true"><i>Klasse 2 (Medium)</i></article><article class="legalP" id="paragraf-2-ledd-13">En fornøyelsesinnretning skal klassifiseres som medium hvis den<ul class="defaultList"><li data-li-identifier="(A)" data-name="(A)"><article class="listArticle" id="paragraf-2-ledd-13-punkt-1"><article class="legalP" id="paragraf-2-ledd-13-punkt-1-ledd-1">har et fotavtrykk større enn 65 kvadratmeter og mindre eller lik 185 kvadratmeter</article></article></li><li data-li-identifier="(B)" data-name="(B)"><article class="listArticle" id="paragraf-2-ledd-13-punkt-2"><article class="legalP" id="paragraf-2-ledd-13-punkt-2-ledd-1">er selvgående og trekker en eller flere passasjerenheter der bevegelse foregår langs bakken (for eksempel tog)</article></article></li><li data-li-identifier="(C)" data-name="(C)"><article class="listArticle" id="paragraf-2-ledd-13-punkt-3"><article class="legalP" id="paragraf-2-ledd-13-punkt-3-ledd-1">bringer brukeren til en høyde opp til og med 20 meter over bakken.</article></article></li></ul></article> <article class="defaultP" margin-top="true"><i>Klasse 3 (Stor)</i></article><article class="legalP" id="paragraf-2-ledd-14">En fornøyelsesinnretning skal klassifiseres som stor hvis den<ul class="defaultList"><li data-li-identifier="(A)" data-name="(A)"><article class="listArticle" id="paragraf-2-ledd-14-punkt-1"><article class="legalP" id="paragraf-2-ledd-14-punkt-1-ledd-1">har et fotavtrykk større enn 185 kvadratmeter og mindre eller lik 740 kvadratmeter</article></article></li><li data-li-identifier="(B)" data-name="(B)"><article class="listArticle" id="paragraf-2-ledd-14-punkt-2"><article class="legalP" id="paragraf-2-ledd-14-punkt-2-ledd-1">bringer brukeren til en høyde større enn 20 meter og mindre eller like 35 meter over bakken, eller turens lengde er mindre eller lik 450 meter</article></article></li><li data-li-identifier="(C)" data-name="(C)"><article class="listArticle" id="paragraf-2-ledd-14-punkt-3"><article class="legalP" id="paragraf-2-ledd-14-punkt-3-ledd-1">består av mer enn 50 enheter eller har en kapasitet større eller lik 50 passasjerer.</article></article></li></ul></article> <article class="defaultP" margin-top="true"><i>Klasse 4 (Ekstra stor)</i></article><article class="legalP" id="paragraf-2-ledd-15">En fornøyelsesinnretning skal klassifiseres som ekstra stor hvis den<ul class="defaultList"><li data-li-identifier="(A)" data-name="(A)"><article class="listArticle" id="paragraf-2-ledd-15-punkt-1"><article class="legalP" id="paragraf-2-ledd-15-punkt-1-ledd-1">har et fotavtrykk større enn 740 kvadratmeter</article></article></li><li data-li-identifier="(B)" data-name="(B)"><article class="listArticle" id="paragraf-2-ledd-15-punkt-2"><article class="legalP" id="paragraf-2-ledd-15-punkt-2-ledd-1">bringer brukeren til en høyde større 35 meter over bakken eller turens lengde overstiger 450 meter</article></article></li><li data-li-identifier="(C)" data-name="(C)"><article class="listArticle" id="paragraf-2-ledd-15-punkt-3"><article class="legalP" id="paragraf-2-ledd-15-punkt-3-ledd-1">har komplekse egenskaper eller kontroller (det vil si programmerbare logiske kontroller for sikkerhetsfunksjoner som kontrollers av datamaskiner).</article></article></li></ul></article><article class="legalP" id="paragraf-2-ledd-16">Statens jernbanetilsyn kan fastsette innretningsklassen individuelt hvis klassifiseringen etter 7. ledd er åpenbart urimelig.</article></article><article class="legalArticle" data-lovdata-URL="LTI/forskrift/2017-01-17-41/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gebyr for behandling av søknad om driftstillatelse</span></h2><article class="legalP" id="paragraf-3-ledd-1">Den som søker driftstillatelse for fornøyelsesinnretning skal betale gebyr.</article><article class="legalP" id="paragraf-3-ledd-2">Gebyret for søknad om driftstillatelse skal dekke Statens jernbanetilsyns kostnader med saksbehandlingen og omfatter tid til forberedelse, dokumentgjennomgang, besiktelse, rapportering, prøver og utsendelse av nødvendige dokumenter m.m.</article><article class="legalP" id="paragraf-3-ledd-3">Saksbehandlingen av driftstillatelse for ny fornøyelsesinnretning og flytting av faste fornøyelsesinnretninger skal faktureres med et beløp tilsvarende to ganger årsgebyret. jf. § 2 sjette ledd. Saksbehandling av driftstillatelse ved endring av eksisterende fornøyelsesinnretning faktureres med et beløp tilsvarende 1 ganger årsgebyret jf. § 2 sjette ledd.</article><article class="legalP" id="paragraf-3-ledd-4">Reisetid og reisekostnader dekkes av årsgebyret.</article></article><article class="legalArticle" data-lovdata-URL="LTI/forskrift/2017-01-17-41/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ekstra timer og kostnader som skyldes forhold hos virksomheten</span></h2><article class="legalP" id="paragraf-4-ledd-1">Ekstra arbeid som oppstår som en følge av at virksomheten ikke legger til rette for gjennomføringen av tilsynsmyndighetens arbeid faktureres etter medgått tid med timesats kr 1&#xa0;200,-.</article><article class="legalP" id="paragraf-4-ledd-2">Ekstra kostnader, reisetid og reisekostnader som påløper etter denne bestemmelsen dekkes ikke av årsgebyret og faktureres i sin helhet.</article></article><article class="legalArticle" data-lovdata-URL="LTI/forskrift/2017-01-17-41/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innkreving, forfallsdato og tvangsgrunnlag for utlegg</span></h2><article class="legalP" id="paragraf-5-ledd-1">Statens jernbanetilsyn skal kreve inn gebyr etter denne forskrift.</article><article class="legalP" id="paragraf-5-ledd-2">Forfallsdato er en måned etter tidspunkt for utstedelse av gebyr.</article><article class="legalP" id="paragraf-5-ledd-3">Pålegg om gebyr er tvangsgrunnlag for utlegg.</article></article><article class="legalArticle" data-lovdata-URL="LTI/forskrift/2017-01-17-41/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsbestemmelse og ikrafttredelse</span></h2><article class="legalP" id="paragraf-6-ledd-1">Statens jernbanetilsyn kan frafalle krav om gebyr for 2017 i tilfeller der den sikkerhetsmessige godkjenningen for 2016 har blitt forlenget uten at det er behov for en slik forlengelse.</article><article class="legalP" id="paragraf-6-ledd-2">For innretninger som får driftstillatelse etter overgangsordningen skal det ikke betales gebyr for driftstillatelse.</article><article class="legalP" id="paragraf-6-ledd-3">Forskrift trer i kraft straks.</article></article><article class="legalArticle" data-lovdata-URL="LTI/forskrift/2017-01-17-41/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opphevelse</span></h2><article class="legalP" id="paragraf-7-ledd-1">Fra samme tid oppheves forskrift 19. januar 2012 nr. 82 om gebyr til Statens jernbanetilsyn for godkjenning av og tilsyn med innretninger til bruk i tivoli og fornøyelsesparker.</article></article></main></body></html>