<!DOCTYPE html><html lang="no"><head><title>Forskrift om endring i forskrift for Reindriftens Utviklingsfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-23-985</dd><dt class="dokid">DokumentID</dt><dd class="dokid">LTI/forskrift/2017-06-23-985</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2017-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-21-616</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2017-06-28 14:15</dd><dt class="lastupdated">Rettet</dt><dd class="lastupdated">2017-07-07 (se nederst)</dd><dt class="journalNumber">Journalnummer</dt><dd class="journalNumber">2017-0752</dd><dt class="titleShort">Korttittel</dt><dd class="titleShort">Endr. i forskrift for Reindriftens Utviklingsfond</dd><dt class="title">Tittel</dt><dd class="title">Forskrift om endring i forskrift for Reindriftens Utviklingsfond</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 23. juni 2017 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2017-06-23-985</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for Reindriftens Utviklingsfond<ul class="tocSubUl"><li>I<ul class="tocSubUl"><li>§ 7-1. Formål</li><li>§ 7-2. Definisjoner</li><li>§ 7-3. Vilkår for tilskudd til individmerking</li><li>§ 7-4. Tilskuddets størrelse</li><li>§ 7-5. Søknad og dokumentasjon</li><li>§ 7-6. Utbetaling</li><li>§ 7-7. Opplysningsplikt og kontroll</li><li>§ 7-8. Retting av feilutbetalinger</li><li>§ 7-9. Avkorting og tilbakeholdelse</li><li>§ 7-10. Innkreving av tilbakebetalings- eller avkortingsbeløp</li><li>§ 8-1. Formål</li><li>§ 8-2. Generelle vilkår</li><li>§ 8-3.</li><li>§ 8-4. Beregning av tilskudd til flytting</li><li>§ 8-5. Søknad og dokumentasjon</li><li>§ 8-6. Utbetaling</li><li>§ 8-7. Opplysningsplikt og kontroll</li><li>§ 8-8. Retting av feilutbetalinger</li><li>§ 8-9. Avkortning og tilbakeholdelse</li><li>§ 8-10. Innkreving av tilbakebetalings- eller avkortingsbeløp</li></ul></li><li>II</li><li>Rettelser<ul class="tocSubUl"><li>§ 8-3.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-23-985" id="dokument"><h1>Forskrift om endring i forskrift for Reindriftens Utviklingsfond</h1><section class="section" data-name="kapI" id="kapittel-1" data-lovdata-URL="LTI/forskrift/2017-06-23-985/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. juni 2011 nr. 616 for Reindriftens Utviklingsfond gjøres følgende endringer:</article> <article class="defaultP" margin-top="true">§ 1-5 første avsnitt skal lyde:</article><article class="legalP" id="kapittel-1-ledd-2">Økonomisk støtte fra Reindriftens Utviklingsfond kan innvilges som tilskudd eller lån etter ordningene for<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">støtte ved omfattende tap av rein i ulykker, jf. kapittel 3,</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">reindriftsanlegg, herunder gjerder og slakteanlegg, jf. kapittel 4,</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">refusjon av dokumenterte utgifter til deltakelse på kurs/etterutdanning og lignende for reindriftsutøvere, jf. kapittel 5,</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">tilskudd til feltbarnehage, jf. kapittel 6,</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">tilskudd til individmerking av rein, jf. kapittel 7,</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">tilskudd til utgifter ved fôring og flytting som følge av manglende konvensjon mellom Norge og Sverige om reinbeite, jf. kapittel 8.</article></article></li></ul></article> <article class="defaultP" margin-top="true">§ 4-2 nytt syvende avsnitt skal lyde:</article><article class="legalP" id="kapittel-1-ledd-3">Det kan også gis tilskudd til de endringer av eksisterende anlegg som er nødvendige for bruk og avlesning av elektroniske individmerker.</article> <article class="defaultP" margin-top="true">Nytt kapittel 7 skal lyde:</article><span class="futuretitle" id="kapittel-1-foreslåttittel-1">Kapittel 7, Tilskudd til individmerking av rein</span><article class="futureLegalArticle" data-name="§7-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med tilskuddet er å stimulere til individmerking av rein.</article></article><article class="futureLegalArticle" data-name="§7-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">Med individmerking menes plastmerker eller elektroniske merker (radiofrekvens identitetsmerker) som kommer i tillegg til tradisjonelle øremerker.</article><article class="legalP" id="kapittel-1-foreslåttparagraf-2-ledd-2">Med avlesningsutstyr menes stasjonær leser eller håndleser.</article></article><article class="futureLegalArticle" data-name="§7-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Vilkår for tilskudd til individmerking</span></span><article class="legalP" id="kapittel-1-foreslåttparagraf-3-ledd-1">Tilskudd kan innvilges siidaandeler innenfor det samiske reinbeiteområdet. Det gis også tilskudd til slakteri som inngår samarbeid med siida/siidaandeler om å tilrettelegge for avlesing av elektroniske individmerker, for å avhjelpe slakteoppgjøret.</article><article class="legalP" id="kapittel-1-foreslåttparagraf-3-ledd-2">Merkene skal gi opplysninger om eierkode, årgang, løpenummer og kjønn på reinsdyret.</article><article class="legalP" id="kapittel-1-foreslåttparagraf-3-ledd-3">Samtlige reinsdyr tilhørende siidaandelene som får innvilget tilskudd, skal merkes. Det gis kun tilskudd til elektroniske individmerker dersom siidaandelenes samlede reintall utgjør minst halvparten av reintallet i siidaen/distriktet.</article><article class="legalP" id="kapittel-1-foreslåttparagraf-3-ledd-4">Landbruksdirektoratet kan fastsette frist for gjennomføring av merkingen. All tilgang av dyr skal også merkes.</article><article class="legalP" id="kapittel-1-foreslåttparagraf-3-ledd-5">Merker og avlesningsutstyr må oppfylle regelverket om dyrevelferd, jf. lov om dyrevelferd.</article></article><article class="futureLegalArticle" data-name="§7-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Tilskuddets størrelse</span></span><article class="legalP" id="kapittel-1-foreslåttparagraf-4-ledd-1">Tilskudd kan innvilges til plastmerker, elektroniske merker og avlesningsutstyr til elektroniske merker. Tilskudd for elektroniske merker dekker også siidaandelenes eventuelle merkostnader. Tilskudd for stasjonær avleser dekker eventuelle kostnader for ekstern bistand ved oppsett av avleser. For tilpassing av nødvendig programvare for avlesingsutstyr på slakteri kan det gis støtte til ekstern bistand.</article><article class="legalP" id="kapittel-1-foreslåttparagraf-4-ledd-2">For plastmerke ytes tilskudd med inntil kr 5 pr. brikke.</article><article class="legalP" id="kapittel-1-foreslåttparagraf-4-ledd-3">For elektronisk merke ytes tilskudd med inntil kr 30 pr. brikke.</article><article class="legalP" id="kapittel-1-foreslåttparagraf-4-ledd-4">For håndholdt avleser innvilges tilskudd med inntil kr 10&#xa0;000 pr. stk.</article><article class="legalP" id="kapittel-1-foreslåttparagraf-4-ledd-5">For stasjonær avleser innvilges tilskudd med inntil kr 40&#xa0;000 pr. stk.</article><article class="legalP" id="kapittel-1-foreslåttparagraf-4-ledd-6">For tilpassing av nødvendig programvare for avlesing av elektroniske merker på slakteri, innvilges det inntil 50&#xa0;000 kroner.</article></article><article class="futureLegalArticle" data-name="§7-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">Søknad og dokumentasjon</span></span><article class="legalP" id="kapittel-1-foreslåttparagraf-5-ledd-1">Søknaden sendes på skjema fastsatt av Landbruksdirektoratet..</article><article class="legalP" id="kapittel-1-foreslåttparagraf-5-ledd-2">Søker må opplyse om det er elektroniske merker eller plastmerker som skal anvendes, og hvilket tidspunkt merkingen skal utføres. Det må også opplyses om antall rein som skal omfattes av merkingen. Bekreftelse i henhold til § 7-3 første ledd annet punktum, samt tilbud fra leverandør må vedlegges søknaden.</article></article><article class="futureLegalArticle" data-name="§7-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Utbetaling</span></span><article class="legalP" id="kapittel-1-foreslåttparagraf-6-ledd-1">Som hovedregel skal utbetalingen skje etterskuddsvis. Landbruksdirektoratet kan anvise inntil 50&#xa0;% av tilskuddet til utbetaling på forskudd for å sikre fremdrift i arbeidet.</article><article class="legalP" id="kapittel-1-foreslåttparagraf-6-ledd-2">Resterende utbetales når kostnadene er dokumentert.</article></article><article class="futureLegalArticle" data-name="§7-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7-7</span>. <span class="legalArticleTitle">Opplysningsplikt og kontroll</span></span><article class="legalP" id="kapittel-1-foreslåttparagraf-7-ledd-1">Mottakere av tilskudd etter denne forskriften plikter å gi alle opplysninger som reindriftsmyndighetene finner nødvendig for å kunne forvalte tilskuddsordningen.</article><article class="legalP" id="kapittel-1-foreslåttparagraf-7-ledd-2">Reindriftsmyndighetene kan foreta stedlig kontroll hos tilskuddsmottakeren.</article></article><article class="futureLegalArticle" data-name="§7-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 7-8</span>. <span class="legalArticleTitle">Retting av feilutbetalinger</span></span><article class="legalP" id="kapittel-1-foreslåttparagraf-8-ledd-1">Reindriftsmyndighetene kan rette feil i utbetalt tilskudd, enten ved etterbetaling eller krav om tilbakebetaling av tilskudd fra tilskuddsmottaker.</article></article><article class="futureLegalArticle" data-name="§7-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 7-9</span>. <span class="legalArticleTitle">Avkorting og tilbakeholdelse</span></span><article class="legalP" id="kapittel-1-foreslåttparagraf-9-ledd-1">Dersom tilskuddsmottaker uaktsomt har gitt uriktige eller ufullstendige opplysninger i søknaden, som har eller ville dannet grunnlag for en urettmessig utbetaling av tilskuddet, kan hele eller deler av tilskuddet avkortes.</article><article class="legalP" id="kapittel-1-foreslåttparagraf-9-ledd-2">Dersom tilskuddsmottaker i henhold til Reindriftsmyndighetenes vedtak driver eller har drevet sin virksomhet i strid med lover eller forskrifter for reindriftsnæringen, og det er utvist uaktsomhet, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet avkortes.</article></article><article class="futureLegalArticle" data-name="§7-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 7-10</span>. <span class="legalArticleTitle">Innkreving av tilbakebetalings- eller avkortingsbeløp</span></span><article class="legalP" id="kapittel-1-foreslåttparagraf-10-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter § 7-8 eller avkorting etter § 7-9, kan kreves tilbakebetalt fra tilskuddsmottakeren eller motregnes i senere tilskuddsutbetalinger.</article><article class="legalP" id="kapittel-1-foreslåttparagraf-10-ledd-2">Krav fra bevilgende organer som utspringer av ordninger over reindriftsavtalen kan motregnes i tilskuddsutbetalinger til tilskuddsmottakeren.</article><article class="legalP" id="kapittel-1-foreslåttparagraf-10-ledd-3">Dersom tilskuddsmottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til mottaker. Ved grov uaktsomhet eller forsett kan renter kreves fra tidspunktet for utbetaling av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article></article> <article class="defaultP" margin-top="true">Nytt kapittel 8 skal lyde:</article><span class="futuretitle" id="kapittel-1-foreslåttittel-2">Kapittel 8. Tilskudd til utgifter ved fôring og flytting som følge av manglende konvensjon mellom Norge og Sverige om reinbeite</span><article class="futureLegalArticle" data-name="§8-1" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-11-ledd-1">Tilskuddet skal bidra til å dekke utgifter som påføres berørte distrikter, siidaer og siidaandeler som følge av manglende konvensjon mellom Norge og Sverige om reinbeite.</article></article><article class="futureLegalArticle" data-name="§8-2" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Generelle vilkår</span></span><article class="legalP" id="kapittel-1-foreslåttparagraf-12-ledd-1">Tilskudd innvilges til fôring og/eller flytting av rein på følgende vilkår:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">Søker må være distrikt, siida, siidaandel eller reineier som har hatt rett til reinbeite på svensk side etter reinbeitekonvensjonen av 9. februar 1972 nr. 1, som er opphevet, og</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">søker må være forhindret fra å bruke sine tradisjonelle vinterbeiteområder på grunn av manglende reinbeitekonvensjon, og</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-12-ledd-1-punkt-3"><article class="legalP" id="kapittel-1-foreslåttparagraf-12-ledd-1-punkt-3-ledd-1">søker må være avskåret fra muligheten til å foreta sedvanemessig flytting i området, og</article></article></li><li data-li-identifier="4)" data-name="4)"><article class="listArticle" id="kapittel-1-foreslåttparagraf-12-ledd-1-punkt-4"><article class="legalP" id="kapittel-1-foreslåttparagraf-12-ledd-1-punkt-4-ledd-1">transportør og transportmiddel som benyttes til fraktoppdragene må ha nødvendige offentligrettslige godkjenninger for å kunne transportere levende rein.</article></article></li></ul></article><article class="legalP" id="kapittel-1-foreslåttparagraf-12-ledd-2">Tilskudd kan ikke innvilges for reintall utover det reintallet det enkelte distrikt hadde lov til å ha på beite i henhold til opphevet reinbeitekonvensjon.</article><article class="legalP" id="kapittel-1-foreslåttparagraf-12-ledd-3">Dersom siida, siidaandel eller reineier står som søker, beregnes tilskuddet forholdsmessig ut fra søkers reintall, distriktets reintall og reintallet distriktet hadde lov å ha på vinterbeite i Sverige i henhold til opphevet reinbeitekonvensjon.</article><article class="legalP" id="kapittel-1-foreslåttparagraf-12-ledd-4">Det skal foretas samordning med annen finansiering av transport, for eksempel tapsreduserende tiltak jf. forskrift om tilskudd til forebyggende tiltak mot rovviltskader og konfliktdempende tiltak § 5 andre ledd bokstav a.</article></article><article class="futureLegalArticle" data-name="§8-3" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 8-3</span>.</span><article class="legalP" id="kapittel-1-foreslåttparagraf-13-ledd-1">Beregning av tilskudd til foring:</article><article class="legalP" id="kapittel-1-foreslåttparagraf-13-ledd-2">Tilskuddet fastsettes til kr 310 pr. rein.</article></article><article class="futureLegalArticle" data-name="§8-4" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 8-4</span>. <span class="legalArticleTitle">Beregning av tilskudd til flytting</span></span><article class="legalP" id="kapittel-1-foreslåttparagraf-14-ledd-1">Tilskuddet til flytting av rein fastsettes til kr 0,18 pr. rein pr. km.</article></article><article class="futureLegalArticle" data-name="§8-5" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">Søknad og dokumentasjon</span></span><article class="legalP" id="kapittel-1-foreslåttparagraf-15-ledd-1">Søknad sendes til Landbruksdirektoratet innen 31. mars. Som vedlegg til søknaden kreves dokumentasjon for at transportøren har nødvendige godkjenning for transport av levende rein.</article><article class="legalP" id="kapittel-1-foreslåttparagraf-15-ledd-2">Søker må levere regnskap med dokumentasjon for fôrings- og/eller transportkostnadene innen 1. juli.</article></article><article class="futureLegalArticle" data-name="§8-6" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Utbetaling</span></span><article class="legalP" id="kapittel-1-foreslåttparagraf-16-ledd-1">50&#xa0;% av tilskuddet utbetales ved innvilgelsen. Resterende utbetales når innlevert regnskap og dokumentasjon er levert og godkjent.</article><article class="legalP" id="kapittel-1-foreslåttparagraf-16-ledd-2">Uanvendt, innvilget tilskudd tilbakeføres Reindriftens Utviklingsfond.</article></article><article class="futureLegalArticle" data-name="§8-7" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 8-7</span>. <span class="legalArticleTitle">Opplysningsplikt og kontroll</span></span><article class="legalP" id="kapittel-1-foreslåttparagraf-17-ledd-1">Mottakere av tilskudd etter denne forskriften plikter å gi de opplysninger som reindriftsmyndighetene finner nødvendig for å kunne forvalte tilskuddsordningen.</article><article class="legalP" id="kapittel-1-foreslåttparagraf-17-ledd-2">Reindriftsmyndighetene kan foreta stedlig kontroll hos tilskuddsmottakeren.</article></article><article class="futureLegalArticle" data-name="§8-8" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 8-8</span>. <span class="legalArticleTitle">Retting av feilutbetalinger</span></span><article class="legalP" id="kapittel-1-foreslåttparagraf-18-ledd-1">Reindriftsmyndighetene kan rette feil i utbetalt tilskudd, enten ved etterbetaling eller krav om tilbakebetaling av tilskudd fra tilskuddsmottaker.</article></article><article class="futureLegalArticle" data-name="§8-9" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 8-9</span>. <span class="legalArticleTitle">Avkortning og tilbakeholdelse</span></span><article class="legalP" id="kapittel-1-foreslåttparagraf-19-ledd-1">Dersom tilskuddsmottaker uaktsomt har gitt uriktige eller ufullstendige opplysninger i søknaden, som har eller ville dannet grunnlag for en urettmessig utbetaling av tilskuddet, kan hele eller deler av tilskuddet avkortes.</article><article class="legalP" id="kapittel-1-foreslåttparagraf-19-ledd-2">Dersom tilskuddsmottaker i henhold til Reindriftsmyndighetenes vedtak driver eller har drevet sin virksomhet i strid med lover eller forskrifter for reindriftsnæringen, og det er utvist uaktsomhet, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet avkortes.</article></article><article class="futureLegalArticle" data-name="§8-10" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 8-10</span>. <span class="legalArticleTitle">Innkreving av tilbakebetalings- eller avkortingsbeløp</span></span><article class="legalP" id="kapittel-1-foreslåttparagraf-20-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter § 9 eller avkortning etter § 10, kan kreves tilbakebetalt fra tilskuddsmottakeren eller motregnes i senere tilskuddsutbetalinger.</article><article class="legalP" id="kapittel-1-foreslåttparagraf-20-ledd-2">Krav fra bevilgende organer som utspringer av ordninger over reindriftsavtalen kan motregnes i tilskuddsutbetalinger til tilskuddsmottakeren.</article><article class="legalP" id="kapittel-1-foreslåttparagraf-20-ledd-3">Dersom tilskuddsmottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til mottaker. Ved grov uaktsomhet eller forsett kan renter kreves fra tidspunktet for utbetaling av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article></article> <article class="defaultP" margin-top="true">Kapittel 7 endres til:</article><span class="futuretitle" id="kapittel-1-foreslåttittel-3">Kapittel 9. Ikrafttredelse.</span></section><section class="section" data-name="kapII" id="kapittel-2" data-lovdata-URL="LTI/forskrift/2017-06-23-985/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft 1. juli 2017.</article></section><section class="section" id="kapittel-3" data-lovdata-URL="LTI/forskrift/2017-06-23-985/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 8-3 overskriften skal lyde:</article><article class="futureLegalArticle" data-name="§8-3" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 8-3</span>.</span><article class="legalP" id="kapittel-3-foreslåttparagraf-1-ledd-1">Beregning av tilskudd til <i>foring</i></article></article> <article class="defaultP" margin-top="true">§ 8-10 første ledd skal lyde:</article><article class="legalP" id="kapittel-3-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter <i>§ 8-8</i> eller avkortning etter <i>§ 8-9</i>, kan kreves tilbakebetalt fra tilskuddsmottakeren eller motregnes i senere tilskuddsutbetalinger</article></section></main></body></html>