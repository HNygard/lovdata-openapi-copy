<!DOCTYPE html><html lang="no"><head><title>Forskrift om studier og eksamen ved Nord universitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-22-1197</dd><dt class="dokid">DokumentID</dt><dd class="dokid">LTI/forskrift/2017-06-22-1197</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-01-06-68</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§5-3</li><li>lov/2005-04-01-15/§9-1</li></ul></dd><dt class="dateOfPublication">Kunngjort</dt><dd class="dateOfPublication">2017-07-18 13:35</dd><dt class="journalNumber">Journalnummer</dt><dd class="journalNumber">2017-0847</dd><dt class="titleShort">Korttittel</dt><dd class="titleShort">Forskrift om studier og eksamen ved Nord universitet</dd><dt class="title">Tittel</dt><dd class="title">Forskrift om studier og eksamen ved Nord universitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Nord universitet 22. juni 2017 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-4, § 3-5, § 3-6, § 3-7, § 3-8, § 3-9, § 3-10, § 3-11, § 4-2, § 4-5, § 4-7, § 4-8, § 5-3 og § 9-1.</dd><dt class="refid">RefID</dt><dd class="refid">forskrift/2017-06-22-1197</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier og eksamen ved Nord universitet<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Definisjoner</li></ul></li><li>Kapittel 2. Grader og yrkesutdanninger<ul class="tocSubUl"><li>§ 2-1. Grader og yrkesutdanninger</li><li>§ 2-2. Krav til graden høgskolekandidat</li><li>§ 2-3. Krav til graden bachelor</li><li>§ 2-4. Krav til graden master</li><li>§ 2-5. Krav til yrkesutdanning</li></ul></li><li>Kapittel 3. Organisering av studier og studiekvalitet<ul class="tocSubUl"><li>§ 3-1. Studieåret</li><li>§ 3-2. Studieportefølje</li><li>§ 3-3. Studieplaner</li><li>§ 3-4. Endringer i studieplan</li><li>§ 3-5. Språk</li><li>§ 3-6. Tilrettelegging av studiesituasjonen</li><li>§ 3-7. Utdanningsplan</li></ul></li><li>Kapittel 4. Opptak<ul class="tocSubUl"><li>§ 4-1. Opptakskrav</li><li>§ 4-2. Lokalt opptak</li><li>§ 4-3. Ettersending av dokumentasjon</li><li>§ 4-4. Rangeringsregelverk</li><li>§ 4-5. Avlysning</li><li>§ 4-6. Reservert studieplass</li></ul></li><li>Kapittel 5. Godskriving av annen utdanning og fritak fra eksamen<ul class="tocSubUl"><li>§ 5-1. Godskriving og faglig godkjenning</li></ul></li><li>Kapittel 6. Studierett og permisjon<ul class="tocSubUl"><li>§ 6-1. Studierett</li><li>§ 6-2. Normert tid og utvidet studierett</li><li>§ 6-3. Opphør av studierett</li><li>§ 6-4. Tap av studierett</li><li>§ 6-5. Permisjoner</li></ul></li><li>Kapittel 7. Vurdering<ul class="tocSubUl"><li>§ 7-1. Vurderingsordninger</li><li>§ 7-2. Ordinær eksamen</li><li>§ 7-3. Ny eksamen (kontinuasjonseksamen) og utsatt eksamen</li><li>§ 7-4. Ekstraordinær eksamen</li><li>§ 7-5. Vilkår for å framstille seg til vurdering</li><li>§ 7-6. Forkunnskaper og obligatoriske krav</li><li>§ 7-7. Oppmelding til vurdering</li><li>§ 7-8. Særskilte bestemmelser om kandidatoppgave og bacheloroppgave, masteroppgave og mappeeksamen</li></ul></li><li>Kapittel 8. Gjennomføring av vurdering<ul class="tocSubUl"><li>§ 8-1. Språk og målform</li><li>§ 8-2. Digital eksamen</li><li>§ 8-3. Hjelpemidler til eksamen</li><li>§ 8-4. Tilrettelegging ved eksamen</li><li>§ 8-5. Eksamenstid</li><li>§ 8-6. Fravær fra eksamen og avbrutt eksamen</li></ul></li><li>Kapittel 9. Fusk, annullering, utestenging og bortvisning<ul class="tocSubUl"><li>§ 9-1. Fusk, annullering og utestengelse</li><li>§ 9-2. Bortvisning fra institusjon</li></ul></li><li>Kapittel 10. Sensur<ul class="tocSubUl"><li>§ 10-1. Vurderingsuttrykk</li><li>§ 10-2. Sensurordninger</li><li>§ 10-3. Sensur</li></ul></li><li>Kapittel 11. Begrunnelse og klage<ul class="tocSubUl"><li>§ 11-1. Begrunnelse for karakterfastsetting</li><li>§ 11-2. Klage over karakterfastsetting</li><li>§ 11-3. Klage over formelle feil</li></ul></li><li>Kapittel 12. Vitnemål og karakterutskrift<ul class="tocSubUl"><li>§ 12-1. Vitnemål</li><li>§ 12-2. Karakterutskrift</li></ul></li><li>Kapittel 13. Privatister<ul class="tocSubUl"><li>§ 13-1. Privatister</li></ul></li><li>Kapittel 14. Diverse bestemmelser<ul class="tocSubUl"><li>§ 14-1. Utfyllende bestemmelser</li><li>§ 14-2. Ikrafttredelse og overgangsregler</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-22-1197" id="dokument"><h1>Forskrift om studier og eksamen ved Nord universitet</h1><section class="section" data-name="kap1" id="kapittel-1" data-lovdata-URL="LTI/forskrift/2017-06-22-1197/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2017-06-22-1197/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">1. Forskriften gjelder for grader, studier og emner ved Nord universitet. Forskriften skal sikre en forsvarlig gjennomføring av studiene ved universitetet, og regulerer studentens rettigheter og plikter.</article><article class="numberedLegalP" data-numerator="2" id="kapittel-1-paragraf-1-nummer-2">2. For studier hvor det er fastsatt nasjonale rammeplaner eller andre lignende nasjonale regelverk med bestemmelser i strid med bestemmelsene i denne forskriften, gjelder rammeplanens bestemmelser.</article><article class="numberedLegalP" data-numerator="3" id="kapittel-1-paragraf-1-nummer-3">3. Forskriften gjelder så langt den passer også for eksamener i opplæringsdelen av doktorgradsprogrammene.</article><article class="numberedLegalP" data-numerator="4" id="kapittel-1-paragraf-1-nummer-4">4. Denne forskrift gjelder også for personer som avlegger eksamen etter lov om universiteter og høyskoler § 3-10 uten å være tatt opp som student (privatister).</article></article><article class="legalArticle" data-lovdata-URL="LTI/forskrift/2017-06-22-1197/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3> <article class="defaultP" margin-top="true">1. <i>Rammeplan</i></article><article class="legalP" id="kapittel-1-paragraf-2-ledd-1">Plan som fastsetter nasjonale rammer for et studieprogram.</article> <article class="defaultP" margin-top="true">2. <i>Studieprogram</i></article><article class="legalP" id="kapittel-1-paragraf-2-ledd-2">En gitt samling av emner studenter kan tas opp til og få studierett på. Et studieprogram kjennetegnes ved at det ikke er nødvendig å søke opptak på nytt for å ta nye emner innenfor studieprogrammet.</article> <article class="defaultP" margin-top="true">3. <i>Studieplan</i></article><article class="legalP" id="kapittel-1-paragraf-2-ledd-3">Plan som blant annet beskriver opptakskrav, innhold, emner og læringsutbytte i et studieprogram. I studieplanen skal det fremgå eventuelle krav til selvstendig arbeid, hvilke emner som er obligatoriske, valgfrie og valgbare. I rammeplaner omtales studieplan også som programplan eller fagplan.</article> <article class="defaultP" margin-top="true">4. <i>Emnebeskrivelse</i></article><article class="legalP" id="kapittel-1-paragraf-2-ledd-4">En beskrivelse av innhold, omfang, læringsutbytte, pensum, vurderingsordning og eventuell vektingsreduksjon i et emne.</article> <article class="defaultP" margin-top="true">5. <i>Emne</i></article><article class="legalP" id="kapittel-1-paragraf-2-ledd-5">Studiepoenggivende enhet med egen avsluttende vurdering. Fullført emne skal gis eget karakteruttrykk.</article> <article class="defaultP" margin-top="true">6. <i>Emnegruppe</i></article><article class="legalP" id="kapittel-1-paragraf-2-ledd-6">Samling av emner fra ett fagområde som i en studieplan er definert til å utgjøre en samlet faglig enhet og som gis en felles betegnelse.</article> <article class="defaultP" margin-top="true">7. <i>Studiepoeng</i></article><article class="legalP" id="kapittel-1-paragraf-2-ledd-7">Mål på omfang og arbeidsmengde for et studieprogram eller emne. Ett års fulltids studier er normert til 60 studiepoeng med arbeidsbelastning tilsvarende 1500–1800 timer.</article> <article class="defaultP" margin-top="true">8. <i>Utdanningsplan</i></article><article class="legalP" id="kapittel-1-paragraf-2-ledd-8">Utdanningsplanen er en gjensidig forpliktende avtale mellom universitetet og studenten for gjennomføring av et studieprogram av minimum 60 studiepoengs omfang. Utdanningsplanen bygger på studieprogrammets studieplan, og skal vise hvilke emner studenten skal gjennomføre til enhver tid.</article> <article class="defaultP" margin-top="true">9. <i>Student</i></article><article class="legalP" id="kapittel-1-paragraf-2-ledd-9">Person som gjennom opptak etter lov om universiteter og høyskoler § 3-6 og § 3-7 er tatt opp til studieprogram eller enkeltemner ved universitetet.</article> <article class="defaultP" margin-top="true">10. <i>Privatist</i></article><article class="legalP" id="kapittel-1-paragraf-2-ledd-10">Person som etter lov om universiteter og høyskoler § 3-10 er gitt adgang til å fremstille seg til eksamen uten å være tatt opp som student.</article> <article class="defaultP" margin-top="true">11. <i>Kandidat</i></article><article class="legalP" id="kapittel-1-paragraf-2-ledd-11">Person som fremstiller seg til vurdering, herunder både studenter og privatister.</article> <article class="defaultP" margin-top="true">12. <i>Vurdering</i></article><article class="legalP" id="kapittel-1-paragraf-2-ledd-12">Betegnelse på alle typer bedømmelse av kandidatens kunnskaper, ferdigheter og generelle kompetanse. Alle vurderinger som fremgår av emnebeskrivelsen må være godkjent/bestått for å få endelig karakter og tellende studiepoeng.</article> <article class="defaultP" margin-top="true">13. <i>Eksamen</i></article><article class="legalP" id="kapittel-1-paragraf-2-ledd-13">Vurderingsform som omfatter alle typer prøving som gir grunnlag for fastsettelse av selvstendig karakter for et emne, enten ved at resultatet skal inngå på vitnemål/karakterutskrift eller innregnes i en samlet karakter på vitnemål/karakterutskrift.</article> <article class="defaultP" margin-top="true">14. <i>Vitnemål</i></article><article class="legalP" id="kapittel-1-paragraf-2-ledd-14">Dokument som bekrefter fullført grad eller yrkesutdanning.</article> <article class="defaultP" margin-top="true">15. <i>Diploma Supplement</i></article><article class="legalP" id="kapittel-1-paragraf-2-ledd-15">Engelsk vitnemålstillegg som utstedes sammen med vitnemålet. Her fremkommer informasjon om landets utdanningssystem og studentens utdanning. Diploma Supplement er kun gyldig sammen med vitnemålet.</article> <article class="defaultP" margin-top="true">16. <i>Karakterutskrift</i></article><article class="legalP" id="kapittel-1-paragraf-2-ledd-16">Oversikt over oppnådde resultater som ikke fører, eller har ført, frem til grad eller yrkesutdanning.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2017-06-22-1197/KAPITTEL_2"><h2>Kapittel 2. Grader og yrkesutdanninger</h2><article class="legalArticle" data-lovdata-URL="LTI/forskrift/2017-06-22-1197/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Grader og yrkesutdanninger</span></h3><article class="numberedLegalP" data-numerator="1" id="kapittel-2-paragraf-1-nummer-1">1. Nord universitet kan tildele grader og yrkesutdanninger i samsvar med forskrift om grader og yrkesutdanninger, beskyttet tittel og normert studietid ved universiteter og høgskoler.</article><article class="numberedLegalP" data-numerator="2" id="kapittel-2-paragraf-1-nummer-2">2. Nord universitet kan også tilby studier med annet omfang, blant annet videreutdanninger og påbyggingsstudier som bygger på avsluttet toårig, treårig eller fireårig grunnutdanning.</article></article><article class="legalArticle" data-lovdata-URL="LTI/forskrift/2017-06-22-1197/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Krav til graden høgskolekandidat</span></h3><article class="numberedLegalP" data-numerator="1" id="kapittel-2-paragraf-2-nummer-1">1. Graden høgskolekandidat oppnås ved fullført toårig utdanning på 120 studiepoeng med egen studieplan som er godkjent av rektor.</article></article><article class="legalArticle" data-lovdata-URL="LTI/forskrift/2017-06-22-1197/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Krav til graden bachelor</span></h3><article class="numberedLegalP" data-numerator="1" id="kapittel-2-paragraf-3-nummer-1">1. Graden bachelor oppnås ved fullført utdanning på minimum 180 studiepoeng. Grunnlaget for graden skal omfatte ett av følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-nummer-1-punkt-1"><article class="legalP" id="kapittel-2-paragraf-3-nummer-1-punkt-1-ledd-1">Studieprogram på minimum 180 studiepoeng, som i henhold til nasjonal rammeplan eller vedtak av styret gir bachelorgrad, eller</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-nummer-1-punkt-2"><article class="legalP" id="kapittel-2-paragraf-3-nummer-1-punkt-2-ledd-1">Integrert utdanning eller annet studieprogram på minimum 120 studiepoeng kombinert med påbygging eller fordypning innenfor samme eller tilgrensende fagområde av minimum 60 studiepoeng, eller</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-nummer-1-punkt-3"><article class="legalP" id="kapittel-2-paragraf-3-nummer-1-punkt-3-ledd-1">Selvvalgt studium på minimum 180 studiepoeng med faglig fordypning på minimum 90 studiepoeng. Fordypningsenheten deles inn i 60+30 studiepoeng hvor de 30 studiepoengene er emner som bygger på de emnene som utgjør de første 60 studiepoengene. Fordypningen må inneholde et selvstendig skriftlig eller kunstnerisk arbeid av minimum 10 studiepoengs omfang. Fordypningen må kombineres med emner/emnegrupper i tilgrensende fagområder av minimum 30 studiepoengs omfang. Maksimalt 120 studiepoeng kan overlappe med obligatoriske emner fra et ordinært studieprogram. Examen philosophicum og examen facultatum kan inngå i graden.</article></article></li></ul></article><article class="numberedLegalP" data-numerator="2" id="kapittel-2-paragraf-3-nummer-2">2. For bachelorgrad etter første ledd bokstav a, angis graden som «Bachelor i &lt;tittel på studieprogram&gt;» på vitnemål. Bachelorgrader etter første ledd bokstav b og c angis graden «Selvvalgt bachelor» uten faglig tilleggsbenevnelse.</article></article><article class="legalArticle" data-lovdata-URL="LTI/forskrift/2017-06-22-1197/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Krav til graden master</span></h3><article class="numberedLegalP" data-numerator="1" id="kapittel-2-paragraf-4-nummer-1">1. Krav til innhold og omfang i mastergrad fremgår av forskrift om krav til mastergrad gitt av departementet.</article></article><article class="legalArticle" data-lovdata-URL="LTI/forskrift/2017-06-22-1197/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Krav til yrkesutdanning</span></h3><article class="numberedLegalP" data-numerator="1" id="kapittel-2-paragraf-5-nummer-1">1. Yrkesutdanning oppnås ved fullført 4-årig grunnskolelærerutdanning for 1.–7. trinn eller 5.–10. trinn (240 studiepoeng).</article></article></section><section class="section" data-name="kap3" id="kapittel-3" data-lovdata-URL="LTI/forskrift/2017-06-22-1197/KAPITTEL_3"><h2>Kapittel 3. Organisering av studier og studiekvalitet</h2><article class="legalArticle" data-lovdata-URL="LTI/forskrift/2017-06-22-1197/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Studieåret</span></h3><article class="numberedLegalP" data-numerator="1" id="kapittel-3-paragraf-1-nummer-1">1. Undervisningsterminer fastsettes av styret og framkommer i studiekalenderen. I studiekalenderen framkommer også viktige frister studentene skal forholde seg til.</article><article class="numberedLegalP" data-numerator="2" id="kapittel-3-paragraf-1-nummer-2">2. Studiekalenderen angir hovedeksamensperiode.</article></article><article class="legalArticle" data-lovdata-URL="LTI/forskrift/2017-06-22-1197/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Studieportefølje</span></h3><article class="numberedLegalP" data-numerator="1" id="kapittel-3-paragraf-2-nummer-1">1. Styret gjør årlig vedtak om hvilke studier som skal inngå i universitetets samlede studieportefølje.</article><article class="numberedLegalP" data-numerator="2" id="kapittel-3-paragraf-2-nummer-2">2. Styret vedtar etablering og nedlegging av studier av mer enn 30 studiepoengs omfang.</article><article class="numberedLegalP" data-numerator="3" id="kapittel-3-paragraf-2-nummer-3">3. Dekan vedtar etablering og nedlegging av studier til og med 30 studiepoeng omfang.</article><article class="numberedLegalP" data-numerator="4" id="kapittel-3-paragraf-2-nummer-4">4. Etablering, nedlegging og utlysning av studier skal følge universitetets årshjul. Rektor kan vedta egne retningslinjer for bidrags- og oppdragsfinansierte studier.</article><article class="numberedLegalP" data-numerator="5" id="kapittel-3-paragraf-2-nummer-5">5. Alle studier må tilfredsstille gjeldende krav for akkreditering av studier fastsatt av NOKUT.</article></article><article class="legalArticle" data-lovdata-URL="LTI/forskrift/2017-06-22-1197/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Studieplaner</span></h3><article class="numberedLegalP" data-numerator="1" id="kapittel-3-paragraf-3-nummer-1">1. Rektor fastsetter studieplan for alle studier som tilbys ved Nord universitet.</article><article class="numberedLegalP" data-numerator="2" id="kapittel-3-paragraf-3-nummer-2">2. For studier til og med 30 studiepoeng eller for studieprogram som er regulert av nasjonale rammeplaner kan studieplan fastsettes av dekan ved det enkelte fakultet.</article><article class="numberedLegalP" data-numerator="3" id="kapittel-3-paragraf-3-nummer-3">3. Dersom studieprogram tilbys i samarbeid mellom to eller flere fakulteter, fastsetter rektor hvilket fakultet som har det faglige og administrative ansvaret.</article><article class="numberedLegalP" data-numerator="4" id="kapittel-3-paragraf-3-nummer-4">4. Studieplanen skal normalt sikre at minimum 50&#xa0;% av vurderingsordningene i et studieprogram utgjøres av individuell prøving.</article></article><article class="legalArticle" data-lovdata-URL="LTI/forskrift/2017-06-22-1197/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Endringer i studieplan</span></h3><article class="numberedLegalP" data-numerator="1" id="kapittel-3-paragraf-4-nummer-1">1. Dekan kan godkjenne endringer i godkjente studieplaner. Slike endringer skal ikke tre i kraft før nytt studieår. For årsstudier eller andre kortere studier kan endringer etter denne bestemmelsen likevel ikke tre i kraft før for neste kull.</article><article class="numberedLegalP" data-numerator="2" id="kapittel-3-paragraf-4-nummer-2">2. Dersom det er tvingende nødvendig kan dekan likevel godkjenne endringer i studieplanen underveis i studieåret. Slike endringer skal kunngjøres så tidlig som mulig, og studentene skal gis anledning til å uttale seg.</article><article class="numberedLegalP" data-numerator="3" id="kapittel-3-paragraf-4-nummer-3">3. Studenter som berøres av endringer i studieplan skal sikres rimelige overgangsordninger.</article></article><article class="legalArticle" data-lovdata-URL="LTI/forskrift/2017-06-22-1197/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Språk</span></h3><article class="numberedLegalP" data-numerator="1" id="kapittel-3-paragraf-5-nummer-1">1. Språk ved undervisning og vurdering er norsk med mindre annet er fastsatt i studieplan og emnebeskrivelser.</article></article><article class="legalArticle" data-lovdata-URL="LTI/forskrift/2017-06-22-1197/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Tilrettelegging av studiesituasjonen</span></h3><article class="numberedLegalP" data-numerator="1" id="kapittel-3-paragraf-6-nummer-1">1. Søknader om tilrettelegging av studiesituasjonen for enkeltstudenter behandles i tråd med lov om universiteter og høyskoler § 4-3, femte ledd og lov om forbud mot diskriminering på grunn av nedsatt funksjonsevne § 17.</article><article class="numberedLegalP" data-numerator="2" id="kapittel-3-paragraf-6-nummer-2">2. Studenten er selv ansvarlig for å søke om, og dokumentere sitt behov for, tilrettelegging av studiesituasjonen.</article><article class="numberedLegalP" data-numerator="3" id="kapittel-3-paragraf-6-nummer-3">3. Det kan ikke innvilges tilrettelegging som kan medføre en reduksjon av de faglige kravene som stilles til det enkelte emne/studium.</article></article><article class="legalArticle" data-lovdata-URL="LTI/forskrift/2017-06-22-1197/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-3-paragraf-7-nummer-1">1. Utdanningsplanen skal vise studentens planlagte studieprogresjon.</article><article class="numberedLegalP" data-numerator="2" id="kapittel-3-paragraf-7-nummer-2">2. I utdanningsplaner som inneholder et selvstendig skriftlig eller kunstnerisk studentarbeid på 30 studiepoeng eller mer, skal det inngås særskilt veiledningsavtale om det selvstendige arbeidet.</article><article class="numberedLegalP" data-numerator="3" id="kapittel-3-paragraf-7-nummer-3">3. Studenten skal kontrollere og fullføre semesterregistrering hvert semester.</article><article class="numberedLegalP" data-numerator="4" id="kapittel-3-paragraf-7-nummer-4">4. Dersom studenten blir vesentlig forsinket i sine studier i forhold til utdanningsplanen, kan det enkelte fakultet pålegge endring av utdanningsplanen. I vurderingen av om en student er vesentlig forsinket tas progresjonskrav i forskriften § 6-2, i betraktning. Studenten skal bidra til å utarbeide ny utdanningsplan. Ved etterfølgende endring av utdanningsplanen bør krav til høyere progresjon pr studieår enn normert, unngås.</article><article class="numberedLegalP" data-numerator="5" id="kapittel-3-paragraf-7-nummer-5">5. Dersom det ikke foreligger særlige grunner, bør utdanningsplaner med lavere progresjon enn 50&#xa0;% av normert tid unngås.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2017-06-22-1197/KAPITTEL_4"><h2>Kapittel 4. Opptak</h2><article class="legalArticle" data-lovdata-URL="LTI/forskrift/2017-06-22-1197/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Opptakskrav</span></h3><article class="numberedLegalP" data-numerator="1" id="kapittel-4-paragraf-1-nummer-1">1. Studentopptak til universitetets studieprogram skal gjøres i henhold til lov om universiteter og høyskoler § 3-6 og § 3-7 med tilhørende forskrifter.</article><article class="numberedLegalP" data-numerator="2" id="kapittel-4-paragraf-1-nummer-2">2. Opptakskrav for det enkelte studium, utover generell studiekompetanse, skal fremgå av studieplanen. For studier der opptak ikke er regulert gjennom forskrift om opptak til høyere utdanning, skal også rangeringsregler og eventuelle kvoteregler fremgå av studieplanen.</article><article class="numberedLegalP" data-numerator="3" id="kapittel-4-paragraf-1-nummer-3">3. Søkere som er over 25 år, og som ikke har generell studiekompetanse, kan tas opp på grunnlag av realkompetanse til studier hvor det ikke bestemt absolutte karakterkrav.</article><article class="numberedLegalP" data-numerator="4" id="kapittel-4-paragraf-1-nummer-4">4. Søkere med utenlandsk utdanning som opptaksgrunnlag blir vurdert etter gjeldende nasjonale kriterier og retningslinjer gitt av blant annet Samordna opptak og NOKUT. Søkere med slik bakgrunn må også tilfredsstille krav til språkkunnskaper i henhold til forskrift om opptak til høgre utdanning § 2-2.</article></article><article class="legalArticle" data-lovdata-URL="LTI/forskrift/2017-06-22-1197/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Lokalt opptak</span></h3><article class="numberedLegalP" data-numerator="1" id="kapittel-4-paragraf-2-nummer-1">1. For studier hvor opptak ikke er regulert av forskrift om opptak til høyere utdanning, kan søknad sendes til universitetet innenfor de frister som fremgår av universitetets hjemmesider. Rektor skal vedta retningslinjer for lokalt opptak og vurdering av realkompetanse som opptaksgrunnlag.</article><article class="numberedLegalP" data-numerator="2" id="kapittel-4-paragraf-2-nummer-2">2. Studenter som søker overgang fra tilsvarende studium ved annen institusjon, kan søke direkte til aktuelt fakultet. Søknadsfrist for slikt opptak fremgår av studiekalender.</article><article class="numberedLegalP" data-numerator="3" id="kapittel-4-paragraf-2-nummer-3">3. For bidrags- og oppdragsfinansierte studier kan det avtales egne regler for opptak og opptaksprosedyre.</article></article><article class="legalArticle" data-lovdata-URL="LTI/forskrift/2017-06-22-1197/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Ettersending av dokumentasjon</span></h3><article class="numberedLegalP" data-numerator="1" id="kapittel-4-paragraf-3-nummer-1">1. Søkeren er selv ansvarlig for å sende inn nødvendig dokumentasjon.</article><article class="numberedLegalP" data-numerator="2" id="kapittel-4-paragraf-3-nummer-2">2. For søkere som fullfører utdanning som inngår i opptaksgrunnlaget samme år, er ettersendingsfristen 1. juli for opptak til høstsemesteret. For alle andre søkere er ettersendingsfristen én uke fra søknadsfristen, dersom ikke annet er opplyst.</article></article><article class="legalArticle" data-lovdata-URL="LTI/forskrift/2017-06-22-1197/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Rangeringsregelverk</span></h3><article class="numberedLegalP" data-numerator="1" id="kapittel-4-paragraf-4-nummer-1">1. Dersom det ikke fremgår eget rangeringsregelverk av studieplanen, beregnes konkurransepoeng ut fra karakternivået i opptaksgrunnlaget i henhold til retningslinjer vedtatt av rektor, og rangeres ut fra denne beregningen.</article><article class="numberedLegalP" data-numerator="2" id="kapittel-4-paragraf-4-nummer-2">2. Ved poenglikhet mellom søkere foretas loddtrekning.</article><article class="numberedLegalP" data-numerator="3" id="kapittel-4-paragraf-4-nummer-3">3. Søkere som ikke kan poengberegnes rangeres etter en konkret, individuell vurdering.</article></article><article class="legalArticle" data-lovdata-URL="LTI/forskrift/2017-06-22-1197/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Avlysning</span></h3><article class="numberedLegalP" data-numerator="1" id="kapittel-4-paragraf-5-nummer-1">1. Dersom lavt søkertall eller andre tvingende grunner gjør det nødvendig, kan rektor beslutte å ikke sette i gang et studium/emne.</article><article class="numberedLegalP" data-numerator="2" id="kapittel-4-paragraf-5-nummer-2">2. Vedtak om avlysning må foreligge før tilbud om studieplass blir gitt. For bidrags- og oppdragsfinansierte studier kan dekan vedta avlysning også etter at tilbud om studieplass er gitt, dersom tvingende grunner gjør det nødvendig.</article></article><article class="legalArticle" data-lovdata-URL="LTI/forskrift/2017-06-22-1197/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Reservert studieplass</span></h3><article class="numberedLegalP" data-numerator="1" id="kapittel-4-paragraf-6-nummer-1">1. Søknad om reservert studieplass kan innvilges dersom det har oppstått uforutsette og tungtveiende forhold som gjør at søkeren ikke kan benytte studieplassen. Slike grunner kan være fødsel, adopsjon, innkalling til førstegangstjeneste eller andre tungtveiende grunner.</article><article class="numberedLegalP" data-numerator="2" id="kapittel-4-paragraf-6-nummer-2">2. Søknaden må fremsettes senest tre uker etter at søkeren mottok tilbud om studieplass. Søknad om reservasjon sendes til universitetet.</article><article class="numberedLegalP" data-numerator="3" id="kapittel-4-paragraf-6-nummer-3">3. Studieplassen kan reserveres inntil 1 år.</article><article class="numberedLegalP" data-numerator="4" id="kapittel-4-paragraf-6-nummer-4">4. En student som er innvilget reservert studieplass, er garantert å få studieplass på det aktuelle studiet ved neste ordinære opptak. Det forutsettes at studietilbudet fremdeles eksisterer og at studenten søker på studiet innen neste ordinære søknadsfrist.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2017-06-22-1197/KAPITTEL_5"><h2>Kapittel 5. Godskriving av annen utdanning og fritak fra eksamen</h2><article class="legalArticle" data-lovdata-URL="LTI/forskrift/2017-06-22-1197/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Godskriving og faglig godkjenning</span></h3><article class="numberedLegalP" data-numerator="1" id="kapittel-5-paragraf-1-nummer-1">1. Søknader om godskriving av studiepoeng og faglig godkjenning behandles i tråd med bestemmelsene i lov om universiteter og høyskoler § 3-5. Tilsvarende gjelder også for emner avlagt ved egen institusjon.</article><article class="numberedLegalP" data-numerator="2" id="kapittel-5-paragraf-1-nummer-2">2. Godskriving og faglig godkjenning etter denne bestemmelsen kan kun foretas i den utstrekning som følger av forskrift om godskriving av høyere utdanning.</article><article class="numberedLegalP" data-numerator="3" id="kapittel-5-paragraf-1-nummer-3">3. Det skal ikke gis dobbel uttelling for samme faginnhold i samme grad.</article><article class="numberedLegalP" data-numerator="4" id="kapittel-5-paragraf-1-nummer-4">4. Det gis normalt ikke godskriving eller fritak for deler av emner.</article><article class="numberedLegalP" data-numerator="5" id="kapittel-5-paragraf-1-nummer-5">5. Overlapping i faglig innhold gir reduksjon i studiepoeng, og skal fremgå av karakterutskrift eller vitnemål. Studiepoengreduksjon foretas i det emnet som gir det gunstigste resultat for studenten.</article><article class="numberedLegalP" data-numerator="6" id="kapittel-5-paragraf-1-nummer-6">6. Godskriving av studiepoeng og faglig godkjenning etter disse bestemmelsene skal fremgå av vitnemål.</article><article class="numberedLegalP" data-numerator="7" id="kapittel-5-paragraf-1-nummer-7">7. Studenter som skal ta deler av sin utdanning ved annen institusjon bør søke om forhåndsgodkjenning.</article><article class="numberedLegalP" data-numerator="8" id="kapittel-5-paragraf-1-nummer-8">8. Rektor kan vedta retningslinjer for behandlingen av søknader om godskriving og faglig godkjenning, herunder retningslinjer for vurdering av realkompetanse.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2017-06-22-1197/KAPITTEL_6"><h2>Kapittel 6. Studierett og permisjon</h2><article class="legalArticle" data-lovdata-URL="LTI/forskrift/2017-06-22-1197/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-6-paragraf-1-nummer-1">1. Den som har akseptert tilbud om studieplass ved universitetet har studierett til vedkommende studieprogram eller emne.</article><article class="numberedLegalP" data-numerator="2" id="kapittel-6-paragraf-1-nummer-2">2. For å beholde sin studierett må studenten hvert semester og innen fastsatte frister;<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-1-nummer-2-punkt-1"><article class="legalP" id="kapittel-6-paragraf-1-nummer-2-punkt-1-ledd-1">Betale semesteravgift,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-1-nummer-2-punkt-2"><article class="legalP" id="kapittel-6-paragraf-1-nummer-2-punkt-2-ledd-1">Betale kopinoravgift,</article></article></li><li data-li-identifier="c)" data-name="c)"><article class="listArticle" id="kapittel-6-paragraf-1-nummer-2-punkt-3"><article class="legalP" id="kapittel-6-paragraf-1-nummer-2-punkt-3-ledd-1">Betale avgift til læremidler og materialkostnader tilknyttet undervisningen hvor dette følger av studieplan og emnebeskrivelser,</article></article></li><li data-li-identifier="d)" data-name="d)"><article class="listArticle" id="kapittel-6-paragraf-1-nummer-2-punkt-4"><article class="legalP" id="kapittel-6-paragraf-1-nummer-2-punkt-4-ledd-1">Betale egenbetaling/studieavgift hvor dette fremgår av studieplan/emnebeskrivelser, og</article></article></li><li data-li-identifier="e)" data-name="e)"><article class="listArticle" id="kapittel-6-paragraf-1-nummer-2-punkt-5"><article class="legalP" id="kapittel-6-paragraf-1-nummer-2-punkt-5-ledd-1">Fullføre semesterregistrering.</article></article></li></ul></article><article class="numberedLegalP" data-numerator="3" id="kapittel-6-paragraf-1-nummer-3">3. Studierett innebærer blant annet rett til deltakelse i all organisert undervisning, veiledning, øvelser, oppgaveløsning, feltarbeid, laboratoriekurs, praksisstudier med videre, i tillegg til eksamener og annen vurdering som følger av studieplanen. Se likevel bestemmelser om frister og andre vilkår for å fremstille seg til vurdering og eksamen i forskriftens kapittel 7.</article><article class="numberedLegalP" data-numerator="4" id="kapittel-6-paragraf-1-nummer-4">4. Studieretten gjelder som utgangspunkt for den normerte tid som følger av studieplanen.</article></article><article class="legalArticle" data-lovdata-URL="LTI/forskrift/2017-06-22-1197/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Normert tid og utvidet studierett</span></h3><article class="numberedLegalP" data-numerator="1" id="kapittel-6-paragraf-2-nummer-1">1. Normert tid for studiet skal fremgå av studieplanen.</article><article class="numberedLegalP" data-numerator="2" id="kapittel-6-paragraf-2-nummer-2">2. En student som er innvilget permisjon får sin studierett forlenget tilsvarende permisjonens lengde.</article><article class="numberedLegalP" data-numerator="3" id="kapittel-6-paragraf-2-nummer-3">3. Hvor studenten av andre årsaker enn innvilget permisjon er forsinket i sine studier, kan studieretten etter søknad utvides i inntil to år.</article><article class="numberedLegalP" data-numerator="4" id="kapittel-6-paragraf-2-nummer-4">4. For studenter som ikke er i permisjon, stilles følgende minstekrav til progresjon (for deltidsstudier gjelder kravet forholdsmessig);<ul class="defaultList"><li><article class="listArticle" id="kapittel-6-paragraf-2-nummer-4-punkt-1"><article class="legalP" id="kapittel-6-paragraf-2-nummer-4-punkt-1-ledd-1">Bestått 30 studiepoeng etter ett år i et ett- eller flerårig studieprogram</article></article></li><li><article class="listArticle" id="kapittel-6-paragraf-2-nummer-4-punkt-2"><article class="legalP" id="kapittel-6-paragraf-2-nummer-4-punkt-2-ledd-1">Bestått 60 studiepoeng etter to år i et ett- eller flerårig studieprogram</article></article></li><li><article class="listArticle" id="kapittel-6-paragraf-2-nummer-4-punkt-3"><article class="legalP" id="kapittel-6-paragraf-2-nummer-4-punkt-3-ledd-1">Bestått 90 studiepoeng etter tre år i et flerårig studieprogram</article></article></li><li><article class="listArticle" id="kapittel-6-paragraf-2-nummer-4-punkt-4"><article class="legalP" id="kapittel-6-paragraf-2-nummer-4-punkt-4-ledd-1">Bestått 120 studiepoeng etter fire år i et flerårig studieprogram</article></article></li><li><article class="listArticle" id="kapittel-6-paragraf-2-nummer-4-punkt-5"><article class="legalP" id="kapittel-6-paragraf-2-nummer-4-punkt-5-ledd-1">Bestått 150 studiepoeng etter fem år i et flerårig studieprogram</article></article></li><li><article class="listArticle" id="kapittel-6-paragraf-2-nummer-4-punkt-6"><article class="legalP" id="kapittel-6-paragraf-2-nummer-4-punkt-6-ledd-1">Bestått 180 studiepoeng etter seks år i et flerårig studieprogram.</article></article></li></ul></article><article class="numberedLegalP" data-numerator="5" id="kapittel-6-paragraf-2-nummer-5">5. Det enkelte fakultet kan selv, med bakgrunn i faglige vurderinger, innføre strengere krav til studieprogresjon enn nevnt i fjerde ledd. Slike progresjonskrav skal følge av den enkelte studieplan.</article><article class="numberedLegalP" data-numerator="6" id="kapittel-6-paragraf-2-nummer-6">6. For studier av mindre enn 60 studiepoengs omfang beholder studenten studieretten i ett semester utover normert tid under forutsetning av at det er avlagt eksamen i normert studietid.</article></article><article class="legalArticle" data-lovdata-URL="LTI/forskrift/2017-06-22-1197/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Opphør av studierett</span></h3><article class="numberedLegalP" data-numerator="1" id="kapittel-6-paragraf-3-nummer-1">1. Studieretten opphører når studieprogrammet er fullført. Tilsvarende gjelder når:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-3-nummer-1-punkt-1"><article class="legalP" id="kapittel-6-paragraf-3-nummer-1-punkt-1-ledd-1">Studenten selv sier fra seg studieplassen, eller</article></article></li><li data-li-identifier="b)" data-name="b)"><article class="listArticle" id="kapittel-6-paragraf-3-nummer-1-punkt-2"><article class="legalP" id="kapittel-6-paragraf-3-nummer-1-punkt-2-ledd-1">Studenten har overskredet studiets normerte tid uten å fullføre.</article></article></li></ul></article></article><article class="legalArticle" data-lovdata-URL="LTI/forskrift/2017-06-22-1197/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Tap av studierett</span></h3><article class="numberedLegalP" data-numerator="1" id="kapittel-6-paragraf-4-nummer-1">1. Studenten kan miste sin studierett dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-4-nummer-1-punkt-1"><article class="legalP" id="kapittel-6-paragraf-4-nummer-1-punkt-1-ledd-1">Studenten ikke overholder sine plikter etter § 6-1,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-4-nummer-1-punkt-2"><article class="legalP" id="kapittel-6-paragraf-4-nummer-1-punkt-2-ledd-1">Studenten har benyttet maksimalt antall forsøk til vurdering i emne som etter studieplanen er obligatorisk (for praksis og masteroppgaver gjelder henholdsvis § 7-5, sjette ledd og § 7-8, andre ledd),</article></article></li><li data-li-identifier="c)" data-name="c)"><article class="listArticle" id="kapittel-6-paragraf-4-nummer-1-punkt-3"><article class="legalP" id="kapittel-6-paragraf-4-nummer-1-punkt-3-ledd-1">Studenten ikke har avlagt studiepoeng tilknyttet studieprogrammet de siste to semestrene,</article></article></li><li data-li-identifier="d)" data-name="d)"><article class="listArticle" id="kapittel-6-paragraf-4-nummer-1-punkt-4"><article class="legalP" id="kapittel-6-paragraf-4-nummer-1-punkt-4-ledd-1">Studenten ikke oppfyller de krav til progresjon i studiet som følger av forskriften § 6-2, eller særskilte faglige progresjonskrav som følger av studieplanen eller nasjonale rammeplaner, eller</article></article></li><li data-li-identifier="e)" data-name="e)"><article class="listArticle" id="kapittel-6-paragraf-4-nummer-1-punkt-5"><article class="legalP" id="kapittel-6-paragraf-4-nummer-1-punkt-5-ledd-1">Studenten etter forespørsel ikke legger frem originaldokumentasjon brukt i opptaket eller som grunnlag for godskriving av ekstern utdanning.</article></article></li></ul></article></article><article class="legalArticle" data-lovdata-URL="LTI/forskrift/2017-06-22-1197/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Permisjoner</span></h3><article class="numberedLegalP" data-numerator="1" id="kapittel-6-paragraf-5-nummer-1">1. For studenter på studieprogram av minimum 90 studiepoengs omfang kan det innvilges permisjon i inntil ett studieår én gang i løpet av studiet uten å oppgi grunn.</article><article class="numberedLegalP" data-numerator="2" id="kapittel-6-paragraf-5-nummer-2">2. For øvrig kan det innvilges permisjon for kortere eller lengre perioder hvor særskilte behov er dokumentert. Særskilte behov kan blant annet være egen sykdom, tvungen verneplikt eller andre tvingende velferdsgrunner.</article><article class="numberedLegalP" data-numerator="3" id="kapittel-6-paragraf-5-nummer-3">3. Permisjon i forbindelse med fødsel eller adopsjon behandles etter bestemmelsene i lov om universiteter og høyskoler § 4-5.</article><article class="numberedLegalP" data-numerator="4" id="kapittel-6-paragraf-5-nummer-4">4. Det gis normalt ikke permisjon for studenter som er tatt opp på studieprogram av mindre enn 60 studiepoengs omfang.</article><article class="numberedLegalP" data-numerator="5" id="kapittel-6-paragraf-5-nummer-5">5. Permisjon innvilges normalt ikke før studenten har bestått minst 30 studiepoeng ved det aktuelle studiet.</article><article class="numberedLegalP" data-numerator="6" id="kapittel-6-paragraf-5-nummer-6">6. Permisjon etter første og andre ledd kan ikke innvilges dersom studentens totale studietid overskrider det dobbelte av normert tid.</article><article class="numberedLegalP" data-numerator="7" id="kapittel-6-paragraf-5-nummer-7">7. Dersom ikke annet følger av permisjonsgrunnlaget, kan en student ikke fremstille seg til eksamen i permisjonsperioden, annet enn til ny eksamen i tilknytning til ordinær eksamen forut for permisjon.</article><article class="numberedLegalP" data-numerator="8" id="kapittel-6-paragraf-5-nummer-8">8. Studenter som er innvilget permisjon, skal gis anledning til å gjenoppta sine studier på tilsvarende nivå som før permisjonen, forutsatt at studiet fortsatt eksisterer. Ved gjenopptagelse av studiene skal det utarbeides en individuell utdanningsplan som normalt skal være tilpasset gjeldende studieplan for det kullet studenten skal følge etter permisjon.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2017-06-22-1197/KAPITTEL_7"><h2>Kapittel 7. Vurdering</h2><article class="legalArticle" data-lovdata-URL="LTI/forskrift/2017-06-22-1197/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Vurderingsordninger</span></h3><article class="numberedLegalP" data-numerator="1" id="kapittel-7-paragraf-1-nummer-1">1. Rektor fastsetter og definerer hvilke vurderingsordninger som skal benyttes ved universitetet.</article><article class="numberedLegalP" data-numerator="2" id="kapittel-7-paragraf-1-nummer-2">2. Vurderingsordningene skal fremgå av emnebeskrivelsene.</article><article class="numberedLegalP" data-numerator="3" id="kapittel-7-paragraf-1-nummer-3">3. Obligatorisk deltagelse i undervisningen kan kun kreves når det er faglig begrunnet og egnet til å bidra til å nå læringsutbytte.</article></article><article class="legalArticle" data-lovdata-URL="LTI/forskrift/2017-06-22-1197/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Ordinær eksamen</span></h3><article class="numberedLegalP" data-numerator="1" id="kapittel-7-paragraf-2-nummer-1">1. Ordinær eksamen avholdes normalt i det semesteret undervisningen i emnet avsluttes.</article></article><article class="legalArticle" data-lovdata-URL="LTI/forskrift/2017-06-22-1197/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Ny eksamen (kontinuasjonseksamen) og utsatt eksamen</span></h3><article class="numberedLegalP" data-numerator="1" id="kapittel-7-paragraf-3-nummer-1">1. Det arrangeres ny eksamen (kontinuasjonseksamen) for kandidater som ikke har bestått siste ordinære eksamen, eller har fått registrert gyldig fravær ved siste ordinære eksamen.</article><article class="numberedLegalP" data-numerator="2" id="kapittel-7-paragraf-3-nummer-2">2. Kandidater som avbrøt ordinær eksamen vil ha adgang til ny eksamen dersom dette arrangeres. Kandidater som ikke møtte/ikke leverte til ordinær eksamen, eller ønsker å gjenta en allerede bestått eksamen, henvises til neste ordinære eksamen i emnet.</article><article class="numberedLegalP" data-numerator="3" id="kapittel-7-paragraf-3-nummer-3">3. Ny eksamen arrangeres normalt i påfølgende semester. Det arrangeres normalt kun én ny eksamen i perioden mellom to ordinære eksamener.</article><article class="numberedLegalP" data-numerator="4" id="kapittel-7-paragraf-3-nummer-4">4. Dersom det i studieplanen er krav om at et spesifikt emne/eksamen er bestått for videre studieprogresjon, vil ny eksamen arrangeres før, eller i forbindelse med oppstart av, påfølgende semester.</article><article class="numberedLegalP" data-numerator="5" id="kapittel-7-paragraf-3-nummer-5">5. Utsatt eksamen kan tilbys kandidater med fravær som skyldes forhold som reguleres av lov om universiteter og høyskoler § 4-5 ved ordinær eksamen, dersom det foreligger særlige grunner for å sette opp slik eksamen før ny eksamen etter første ledd. Rektor kan i egne retningslinjer vedta at andre spesifikke grupper studenter kan gis tilbud om utsatt eksamen. Dekan avgjør om det skal arrangeres utsatt eksamen i det enkelte emne.</article><article class="numberedLegalP" data-numerator="6" id="kapittel-7-paragraf-3-nummer-6">6. Ved ny og utsatt eksamen gjelder normalt samme pensumlitteratur og vurderingsform som ved siste ordinære eksamen.</article><article class="numberedLegalP" data-numerator="7" id="kapittel-7-paragraf-3-nummer-7">7. Kandidater som ikke har bestått, avbrutt eller har gyldig fravær fra praksis, må som hovedregel fremstille seg til ny praksis ved neste ordinære gjennomføring. Praksisperiodene skal fremgå av den enkelte studieplan.</article></article><article class="legalArticle" data-lovdata-URL="LTI/forskrift/2017-06-22-1197/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Ekstraordinær eksamen</span></h3><article class="numberedLegalP" data-numerator="1" id="kapittel-7-paragraf-4-nummer-1">1. Ekstraordinær eksamen kan ved behov arrangeres når et emne opphører eller når det er mer enn ett år mellom emnet skulle gått ordinært. Slik eksamen arrangeres normalt innen ett år etter siste ordinære eksamen i emnet. Dersom slik eksamen arrangeres gjelder samme regler for oppmelding som til ordinær eksamen. Dekan ved det enkelte fakultet avgjør om og når slik eksamen eventuelt arrangeres.</article></article><article class="legalArticle" data-lovdata-URL="LTI/forskrift/2017-06-22-1197/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Vilkår for å framstille seg til vurdering</span></h3><article class="numberedLegalP" data-numerator="1" id="kapittel-7-paragraf-5-nummer-1">1. Studenter har adgang til vurdering i samsvar med studieplan for det aktuelle studiet eller individuell utdanningsplan, se § 7-7 for oppmelding til vurdering.</article><article class="numberedLegalP" data-numerator="2" id="kapittel-7-paragraf-5-nummer-2">2. Studenter som ønsker å ta eksamen i emner som ikke inngår i deres utdanningsplan, kan melde seg til oppsatte eksamener dersom de fyller alle krav for å fremstille seg til eksamen.</article><article class="numberedLegalP" data-numerator="3" id="kapittel-7-paragraf-5-nummer-3">3. Studenten må innen fastsatte frister fremstille seg til vurdering, og ha oppfylt de plikter som følger av § 6-1.</article><article class="numberedLegalP" data-numerator="4" id="kapittel-7-paragraf-5-nummer-4">4. Det er normalt ikke adgang til å framstille seg til samme eksamen mer enn tre ganger. Benyttede eksamensforsøk foreldes ikke. Studenter som innvilges nytt opptak etter å ha fått sin studierett inndratt får normalt ikke nye eksamensforsøk.</article><article class="numberedLegalP" data-numerator="5" id="kapittel-7-paragraf-5-nummer-5">5. Studenter som har benyttet tre eksamensforsøk til samme eksamen uten å ha bestått, skal ved søknad om et fjerde forsøk innkalles til veiledning ved sitt fakultet om sin studieprogresjon. Studenten må dokumentere at slik veiledning har funnet sted dersom studenten etter dette opprettholder sin søknad om et fjerde forsøk. Søknaden skal da normalt innvilges. Oppmelding til fjerde forsøk til eksamen skal som hovedregel skje innen ordinære oppmeldingsfrister til eksamen.</article><article class="numberedLegalP" data-numerator="6" id="kapittel-7-paragraf-5-nummer-6">6. Ved ikke bestått praksisemne kan studenten ta praksis om igjen én gang. Ved andre gangs ikke bestått til samme praksis skal studieretten inndras.</article><article class="numberedLegalP" data-numerator="7" id="kapittel-7-paragraf-5-nummer-7">7. Rektor kan fastsette begrensninger i adgangen til å gjenta allerede beståtte eksamener dersom det er faglig begrunnet.</article></article><article class="legalArticle" data-lovdata-URL="LTI/forskrift/2017-06-22-1197/§7-6" data-name="§7-6" id="kapittel-7-paragraf-6"><h3 class="legalArticleHeader"><span class="legalArticleValue">§ 7-6</span>. <span class="legalArticleTitle">Forkunnskaper og obligatoriske krav</span></h3><article class="numberedLegalP" data-numerator="1" id="kapittel-7-paragraf-6-nummer-1">1. Dersom gjeldende studieplan eller emnebeskrivelse fastsetter spesielle krav til forkunnskaper, obligatorisk deltakelse, utførte øvinger eller andre krav for å gå opp til eksamen, må disse som være oppfylt før man kan framstille seg til eksamen.</article><article class="numberedLegalP" data-numerator="2" id="kapittel-7-paragraf-6-nummer-2">2. Studenter som ikke uten urimelig belastning som følge av egen sykdom, tvungen verneplikt, eller andre tvingende velferdsgrunner, vil kunne oppfylle kravene til obligatorisk deltagelse, kan etter søknad innvilges en tilrettelagt studieplan. Tilretteleggingen skal være egnet til å sikre læringsutbyttet i det enkelte emne for den enkelte student. En alternativ plan bør være gjennomført før avsluttende vurdering i emnet. Tilrettelegging som innebærer en uforholdsmessig byrde for institusjonen skal ikke innvilges. Dekan avgjør søknader om tilrettelegging. Studenter som ikke får godkjent/bestått obligatoriske krav må som hovedregel delta på nytt i sin helhet ved neste ordinære gjennomføring.</article></article><article class="legalArticle" data-lovdata-URL="LTI/forskrift/2017-06-22-1197/§7-7" data-name="§7-7" id="kapittel-7-paragraf-7"><h3 class="legalArticleHeader"><span class="legalArticleValue">§ 7-7</span>. <span class="legalArticleTitle">Oppmelding til vurdering</span></h3><article class="numberedLegalP" data-numerator="1" id="kapittel-7-paragraf-7-nummer-1">1. Ordinære eksamensdatoer skal normalt være bekjentgjort i StudentWeb senest ved oppstart av det semester eksamen er planlagt gjennomført. Dato for ny eksamen skal være kunngjort senest to uker før eksamensdato.</article><article class="numberedLegalP" data-numerator="2" id="kapittel-7-paragraf-7-nummer-2">2. Eksamenssted følger undervisningsstedet. Rektor skal vedta retningslinjer for adgangen til å avlegge eksamen på annet sted. For bidrags-/oppdragsfinansierte studier kan det avtales egne bestemmelser for valg av eksamenssted.</article><article class="numberedLegalP" data-numerator="3" id="kapittel-7-paragraf-7-nummer-3">3. Studenten melder seg til vurdering i de emner som følger av utdanningsplanen gjennom å fullføre semesterregistreringen i StudentWeb innen fastsatte frister. Studenten er selv ansvarlig for å kontrollere at sine vurderingsmeldinger til enhver tid er korrekte, samt å holde seg orientert om eksamenstid og -sted.</article><article class="numberedLegalP" data-numerator="4" id="kapittel-7-paragraf-7-nummer-4">4. Tilsvarende gjelder for oppmelding til eksamen som ikke følger av utdanningsplanen.</article><article class="numberedLegalP" data-numerator="5" id="kapittel-7-paragraf-7-nummer-5">5. Der det gjelder særlige frister for oppmelding til ny/utsatt eksamen, må studenten selv melde seg til slike innen fristen for den aktuelle eksamen.</article><article class="numberedLegalP" data-numerator="6" id="kapittel-7-paragraf-7-nummer-6">6. Dersom særlig tungtveiende grunner foreligger, kan studiedirektør etter søknad godkjenne oppmelding til eksamen også etter fristen. I vurderingen skal det legges særlig vekt på studentens mulighet til å ferdigstille utdanningen det aktuelle semesteret, og hvorvidt studenten kan unngå vesentlige forsinkelser av sine studier dersom oppmelding innvilges.</article><article class="numberedLegalP" data-numerator="7" id="kapittel-7-paragraf-7-nummer-7">7. Studenter kan selv trekke seg fra eksamen senest to uker før eksamensdato. Trekk fra eksamen gjøres i StudentWeb. Eksamensforsøk vil da ikke bli registrert.</article></article><article class="legalArticle" data-lovdata-URL="LTI/forskrift/2017-06-22-1197/§7-8" data-name="§7-8" id="kapittel-7-paragraf-8"><h3 class="legalArticleHeader"><span class="legalArticleValue">§ 7-8</span>. <span class="legalArticleTitle">Særskilte bestemmelser om kandidatoppgave og bacheloroppgave, masteroppgave og mappeeksamen</span></h3><article class="numberedLegalP" data-numerator="1" id="kapittel-7-paragraf-8-nummer-1">1. Dersom en kandidatoppgave, bacheloroppgave eller lignende avsluttende oppgave av minst 15 studiepoengs omfang blir vurdert til ikke bestått, kan kandidaten levere samme oppgave i bearbeidet form én gang. Ny innlevering regnes som et tellende eksamensforsøk. Dersom den bearbeidede utgaven også blir vurdert til ikke bestått, må kandidaten utarbeide en helt ny oppgave. Ved innlevering av ny oppgave, må normalt obligatoriske krav knyttet til bachelor- eller kandidatoppgaven gjennomføres på nytt.</article><article class="numberedLegalP" data-numerator="2" id="kapittel-7-paragraf-8-nummer-2">2. Dersom en masteroppgave blir vurdert til ikke bestått, kan kandidaten levere oppgaven på nytt én gang med vesentlige endringer. Ved ny levering har kandidaten normalt krav på veiledning i et omfang bestemt av dekan. Ny veiledningsavtale skal inngås. Dersom den vesentlig endrede oppgaven blir vurdert til ikke bestått, skal studieretten normalt inndras.</article><article class="numberedLegalP" data-numerator="3" id="kapittel-7-paragraf-8-nummer-3">3. Dersom en mappeeksamen blir vurdert til ikke bestått, kan kandidaten levere samme mappeeksamen på nytt én gang i bearbeidet form. Ny innlevering regnes som et tellende eksamensforsøk. Dersom den bearbeidede utgaven også blir vurdert til ikke bestått må studenten utarbeide en helt ny mappeeksamen.</article><article class="numberedLegalP" data-numerator="4" id="kapittel-7-paragraf-8-nummer-4">4. Oppgaveformer som nevnt i denne bestemmelsen kan ikke leveres til ny vurdering i bearbeidet form ved bestått resultat.</article><article class="numberedLegalP" data-numerator="5" id="kapittel-7-paragraf-8-nummer-5">5. Mastergradsoppgaver eller tilsvarende er i utgangspunktet offentlige og gjøres åpent tilgjengelig i universitetets digitale arkiv så fremt de ikke inneholder opplysninger som er underlagt lovbestemt taushetsplikt. Den enkelte kandidat kan reservere seg mot slik tilgjengeliggjøring. Fakultetene kan også unnta oppgaver fra offentligheten dersom det foreligger tungtveiende grunner. Dette skal fremgå av veiledningsavtalen fakultetet har med den enkelte kandidat.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2017-06-22-1197/KAPITTEL_8"><h2>Kapittel 8. Gjennomføring av vurdering</h2><article class="legalArticle" data-lovdata-URL="LTI/forskrift/2017-06-22-1197/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Språk og målform</span></h3><article class="numberedLegalP" data-numerator="1" id="kapittel-8-paragraf-1-nummer-1">1. Eksamen gis på det undervisningsspråk som følger av emnebeskrivelsen. Dersom undervisningsspråket er norsk, kan eksamen normalt også besvares på svensk eller dansk. Der emnebeskrivelsen ikke setter krav til prøving i et bestemt språk eller en bestemt norsk målform, velger kandidaten selv hvilken norsk målform han eller hun vil benytte. Dersom undervisningsspråket er engelsk, skal eksamen besvares på engelsk dersom ikke annet følger av emnebeskrivelsen.</article><article class="numberedLegalP" data-numerator="2" id="kapittel-8-paragraf-1-nummer-2">2. Kandidater med annet morsmål enn norsk, og som heller ikke har hatt vurdering i norsk fra videregående opplæring kan i særskilte tilfeller søke om å få oppgavetekst og få levere besvarelse på engelsk.</article><article class="numberedLegalP" data-numerator="3" id="kapittel-8-paragraf-1-nummer-3">3. Søknad som nevnt i andre ledd må være fremsatt innen fristen for oppmelding til eksamen, og vurderes konkret for den enkelte eksamen.</article></article><article class="legalArticle" data-lovdata-URL="LTI/forskrift/2017-06-22-1197/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Digital eksamen</span></h3><article class="numberedLegalP" data-numerator="1" id="kapittel-8-paragraf-2-nummer-1">1. Det kreves at kandidaten disponerer egen bærbar datamaskin til bruk ved digital skoleeksamen. Det kan stilles spesifikke krav til innhold og programvare til bruk ved slik eksamen. Universitetet har ansvar for å gjøre slikt innhold og programvare tilgjengelig for kandidatene i god tid før eksamen. Kandidaten har selv ansvar for å mestre bruk av datamaskin ved digital skoleeksamen.</article></article><article class="legalArticle" data-lovdata-URL="LTI/forskrift/2017-06-22-1197/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Hjelpemidler til eksamen</span></h3><article class="numberedLegalP" data-numerator="1" id="kapittel-8-paragraf-3-nummer-1">1. Oversikt over tillatte hjelpemidler ved eksamen skal være angitt i emnebeskrivelsen, og skal fremgå av eksamensoppgaven. Dersom ikke annet følger av emnebeskrivelsen er to tospråklige ordbøker tillatt til eksamen. I den grad det tillates innarbeidelse av et tillatt hjelpemiddel, skal dette fremgå av emnebeskrivelsen.</article><article class="numberedLegalP" data-numerator="2" id="kapittel-8-paragraf-3-nummer-2">2. Kandidaten er selv ansvarlig for å gjøre seg kjent med hva som er tillatte hjelpemidler ved den enkelte eksamen.</article></article><article class="legalArticle" data-lovdata-URL="LTI/forskrift/2017-06-22-1197/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Tilrettelegging ved eksamen</span></h3><article class="numberedLegalP" data-numerator="1" id="kapittel-8-paragraf-4-nummer-1">1. Kandidater som på grunn av funksjonsnedsettelse ikke kan gjennomføre eksamen på ordinær måte, kan etter søknad innvilges tilrettelegging ved eksamen.</article><article class="numberedLegalP" data-numerator="2" id="kapittel-8-paragraf-4-nummer-2">2. Søknad om tilrettelegging må fremsettes innen de frister som fremgår av studiekalenderen. I tilfeller hvor behovet for tilrettelegging ved eksamen har oppstått etter søknadsfristen, eller det foreligger andre særlige grunner til fristoversittelsen, kan likevel søknaden tas til behandling. I slike tilfeller må søknad fremsettes uten ugrunnet opphold, og ikke senere enn en uke før eksamen.</article><article class="numberedLegalP" data-numerator="3" id="kapittel-8-paragraf-4-nummer-3">3. Kandidaten er selv ansvarlig for å dokumentere sitt behov for tilrettelegging gjennom uttalelse fra lege eller annen sakkyndig. Dokumentasjonen bør være oppdatert, og skal være egnet som grunnlag for å vurdere behov for tilrettelegging av eksamen på universitetsnivå.</article><article class="numberedLegalP" data-numerator="4" id="kapittel-8-paragraf-4-nummer-4">4. Tilrettelegging av eksamen skal ha som formål å oppveie funksjonsnedsettelsen i størst mulig grad, uten at den gir en urimelig fordel. Tilrettelegging som vil kunne redusere de faglige krav i det enkelte emne eller studium skal ikke innvilges.</article><article class="numberedLegalP" data-numerator="5" id="kapittel-8-paragraf-4-nummer-5">5. Kandidater med varig behov for tilrettelegging kan innvilges tilrettelegging for normert tid for det enkelte studieprogram. Er studenten forsinket i sine studier utover normert tid, må det søkes på nytt.</article></article><article class="legalArticle" data-lovdata-URL="LTI/forskrift/2017-06-22-1197/§8-5" data-name="§8-5" id="kapittel-8-paragraf-5"><h3 class="legalArticleHeader"><span class="legalArticleValue">§ 8-5</span>. <span class="legalArticleTitle">Eksamenstid</span></h3><article class="numberedLegalP" data-numerator="1" id="kapittel-8-paragraf-5-nummer-1">1. Eksamenstidspunkt følger av eksamensplan.</article><article class="numberedLegalP" data-numerator="2" id="kapittel-8-paragraf-5-nummer-2">2. En eksamen anses normalt som påbegynt når eksamensoppgaven deles ut eller gjøres tilgjengelig.</article><article class="numberedLegalP" data-numerator="3" id="kapittel-8-paragraf-5-nummer-3">3. Dersom det gjennomføres kontroll av tillatte hjelpemidler før eksamensoppgaven deles ut, regnes eksamen å ha påbegynt når hjelpemiddelkontrollen starter.</article><article class="numberedLegalP" data-numerator="4" id="kapittel-8-paragraf-5-nummer-4">4. I praksisemner er eksamen påbegynt ved angitt oppmøtetidspunkt første dag av aktuell praksis.</article></article><article class="legalArticle" data-lovdata-URL="LTI/forskrift/2017-06-22-1197/§8-6" data-name="§8-6" id="kapittel-8-paragraf-6"><h3 class="legalArticleHeader"><span class="legalArticleValue">§ 8-6</span>. <span class="legalArticleTitle">Fravær fra eksamen og avbrutt eksamen</span></h3><article class="numberedLegalP" data-numerator="1" id="kapittel-8-paragraf-6-nummer-1">1. Den som ikke trekker seg fra eksamen innen fristen angitt i § 7-7, sjuende ledd, og som ikke har fått godkjent gyldig fravær fra eksamen, regnes for å ha fremstilt seg til eksamen og brukt ett eksamensforsøk.</article><article class="numberedLegalP" data-numerator="2" id="kapittel-8-paragraf-6-nummer-2">2. Kandidater som uteblir fra en eksamen de er oppmeldt til, og som påberoper seg gyldig fravær fra denne, må innen en uke, fremlegge skriftlig dokumentasjon av forholdet. Ved egen sykdom eller sykdom i nærmeste familie skal det fremlegges legeerklæring. Legeerklæringen må være egnet til å dokumentere fravær for den konkrete eksamenen.</article><article class="numberedLegalP" data-numerator="3" id="kapittel-8-paragraf-6-nummer-3">3. Kandidater som avbryter en påbegynt skoleeksamen uten å levere sin besvarelse eller leverer en blank eksamensbesvarelse, skal undertegne og levere skjema for avbrutt eksamen. Avbrutt eksamen regnes som et tellende forsøk til eksamen. Gyldig fravær etter § 8-6, andre ledd, gjelder tilsvarende for kandidater som avbryter eksamen.</article><article class="numberedLegalP" data-numerator="4" id="kapittel-8-paragraf-6-nummer-4">4. Gyldig fravær fra hele eller deler av hjemmeeksamen gir ikke rett til forlenget innleveringsfrist. For praksisstudier kan det vedtas egne bestemmelser som skal fremgå av studieplanen.</article><article class="numberedLegalP" data-numerator="5" id="kapittel-8-paragraf-6-nummer-5">5. Kandidater som har levert sin besvarelse til eksamen kan ikke unndra denne fra sensur.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2017-06-22-1197/KAPITTEL_9"><h2>Kapittel 9. Fusk, annullering, utestenging og bortvisning</h2><article class="legalArticle" data-lovdata-URL="LTI/forskrift/2017-06-22-1197/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Fusk, annullering og utestengelse</span></h3><article class="numberedLegalP" data-numerator="1" id="kapittel-9-paragraf-1-nummer-1">1. Forsettlig eller grovt uaktsomt fusk eller forsøk på fusk ved eksamen eller gjennomføring av emner kan medføre annullering av aktuell eksamen. Kandidaten kan bli utestengt fra universitetet og fratatt retten til å gå opp til eksamen ved institusjoner under lov om universiteter og høyskoler i inntil ett år i henhold til lov om universiteter og høyskoler § 4-7 og § 4-8.</article><article class="numberedLegalP" data-numerator="2" id="kapittel-9-paragraf-1-nummer-2">2. Som fusk eller forsøk på fusk regnes blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-9-paragraf-1-nummer-2-punkt-1"><article class="legalP" id="kapittel-9-paragraf-1-nummer-2-punkt-1-ledd-1">Å ha ulovlige hjelpemidler tilgjengelig under eksamen. Dersom det er eksamen med forutgående kontroll av hjelpemidler gjelder tilsvarende dersom ulovlige hjelpemidler avdekkes under kontrollen.</article></article></li><li data-li-identifier="b)" data-name="b)"><article class="listArticle" id="kapittel-9-paragraf-1-nummer-2-punkt-2"><article class="legalP" id="kapittel-9-paragraf-1-nummer-2-punkt-2-ledd-1">Å presentere andres publiserte eller upubliserte arbeid som sitt eget.</article></article></li><li data-li-identifier="c)" data-name="c)"><article class="listArticle" id="kapittel-9-paragraf-1-nummer-2-punkt-3"><article class="legalP" id="kapittel-9-paragraf-1-nummer-2-punkt-3-ledd-1">Å presentere eget tidligere arbeid, herunder arbeider benyttet i eksamen eller annen vurdering, uten tilstrekkelig kildehenvisning.</article></article></li><li data-li-identifier="d)" data-name="d)"><article class="listArticle" id="kapittel-9-paragraf-1-nummer-2-punkt-4"><article class="legalP" id="kapittel-9-paragraf-1-nummer-2-punkt-4-ledd-1">Å sitere kilder eller på annen måte benytte kilder i skriftlige arbeider uten tilstrekkelige kildehenvisninger.</article></article></li><li data-li-identifier="e)" data-name="e)"><article class="listArticle" id="kapittel-9-paragraf-1-nummer-2-punkt-5"><article class="legalP" id="kapittel-9-paragraf-1-nummer-2-punkt-5-ledd-1">Å rettsstridig fabrikkere data i forbindelse med studentarbeider.</article></article></li><li data-li-identifier="f)" data-name="f)"><article class="listArticle" id="kapittel-9-paragraf-1-nummer-2-punkt-6"><article class="legalP" id="kapittel-9-paragraf-1-nummer-2-punkt-6-ledd-1">Ureglementert samarbeid mellom eksamenskandidater eller grupper.</article></article></li><li data-li-identifier="g)" data-name="g)"><article class="listArticle" id="kapittel-9-paragraf-1-nummer-2-punkt-7"><article class="legalP" id="kapittel-9-paragraf-1-nummer-2-punkt-7-ledd-1">Å handle i strid med spesifikke retningslinjer for den enkelte eksamen.</article></article></li><li data-li-identifier="h)" data-name="h)"><article class="listArticle" id="kapittel-9-paragraf-1-nummer-2-punkt-8"><article class="legalP" id="kapittel-9-paragraf-1-nummer-2-punkt-8-ledd-1">Å urettmessig ha skaffet seg adgang til vurdering ved for eksempel å ha fusket ved gjennomføring av obligatoriske krav, intern prøving eller manipulasjon av oppmøtelister for obligatorisk deltagelse i undervisning.</article></article></li></ul></article><article class="numberedLegalP" data-numerator="3" id="kapittel-9-paragraf-1-nummer-3">3. Manglende kjennskap til regler for kildebruk, tillatte hjelpemidler, retningslinjer for eksamen og lignende fritar ikke studenten for ansvar.</article><article class="numberedLegalP" data-numerator="4" id="kapittel-9-paragraf-1-nummer-4">4. Dersom det under en eksamen eller hjelpemiddelkontroll oppstår mistanke om fusk, skal kandidaten straks gjøres oppmerksom på at forholdet blir rapportert. Ulovlige hjelpemidler skal inndras umiddelbart. Kandidaten skal gis rett til å fullføre eksamen.</article><article class="numberedLegalP" data-numerator="5" id="kapittel-9-paragraf-1-nummer-5">5. Dersom det oppstår mistanke om fusk, holdes sensur tilbake til det foreligger vedtak om at fusk ikke har forekommet.</article><article class="numberedLegalP" data-numerator="6" id="kapittel-9-paragraf-1-nummer-6">6. Annullering av eksamen som følge av fusk regnes som et tellende eksamensforsøk.</article></article><article class="legalArticle" data-lovdata-URL="LTI/forskrift/2017-06-22-1197/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Bortvisning fra institusjon</span></h3><article class="numberedLegalP" data-numerator="1" id="kapittel-9-paragraf-2-nummer-1">1. Studenter som tross skriftlig advarsel fra dekan eller studiedirektør opptrer som beskrevet i lov om universiteter og høyskoler § 4-8, første ledd kan etter vedtak i universitetets klagenemnd bortvises fra bestemte områder ved institusjonen i inntil ett år.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2017-06-22-1197/KAPITTEL_10"><h2>Kapittel 10. Sensur</h2><article class="legalArticle" data-lovdata-URL="LTI/forskrift/2017-06-22-1197/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Vurderingsuttrykk</span></h3><article class="numberedLegalP" data-numerator="1" id="kapittel-10-paragraf-1-nummer-1">1. Følgende vurderingsuttrykk benyttes ved universitetet:<ul class="defaultList"><li data-li-identifier="a)" data-name="a)"><article class="listArticle" id="kapittel-10-paragraf-1-nummer-1-punkt-1"><article class="legalP" id="kapittel-10-paragraf-1-nummer-1-punkt-1-ledd-1">Godkjent/ikke godkjent</article></article></li><li data-li-identifier="b)" data-name="b)"><article class="listArticle" id="kapittel-10-paragraf-1-nummer-1-punkt-2"><article class="legalP" id="kapittel-10-paragraf-1-nummer-1-punkt-2-ledd-1">Bestått/ikke bestått</article></article></li><li data-li-identifier="c)" data-name="c)"><article class="listArticle" id="kapittel-10-paragraf-1-nummer-1-punkt-3"><article class="legalP" id="kapittel-10-paragraf-1-nummer-1-punkt-3-ledd-1">En gradert skala med fem trinn fra A til E for bestått, og F for ikke bestått. Det er fastsatt generelle, kvalitative beskrivelser for skalaen, se universitetets nettsider.</article></article></li></ul></article><article class="numberedLegalP" data-numerator="2" id="kapittel-10-paragraf-1-nummer-2">2. For vurderingsordninger som består av flere vurderinger, må alle delene være vurdert til bestått før det gis endelig karakter i emnet.</article><article class="numberedLegalP" data-numerator="3" id="kapittel-10-paragraf-1-nummer-3">3. Dersom en student har avlagt samme eksamen flere ganger, gjelder den beste karakteren.</article></article><article class="legalArticle" data-lovdata-URL="LTI/forskrift/2017-06-22-1197/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Sensurordninger</span></h3><article class="numberedLegalP" data-numerator="1" id="kapittel-10-paragraf-2-nummer-1">1. Det skal benyttes to sensorer, hvorav minst én ekstern sensor i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-10-paragraf-2-nummer-1-punkt-1"><article class="legalP" id="kapittel-10-paragraf-2-nummer-1-punkt-1-ledd-1">Ved bedømmelse av alle eksamener på høyere grads studier (mastergradsnivå), herunder også kandidatens selvstendige arbeid (masteroppgave),</article></article></li><li data-li-identifier="b)" data-name="b)"><article class="listArticle" id="kapittel-10-paragraf-2-nummer-1-punkt-2"><article class="legalP" id="kapittel-10-paragraf-2-nummer-1-punkt-2-ledd-1">Ved bedømmelse av kandidatens selvstendige arbeid på lavere grad (bacheloroppgave eller kandidatoppgave),</article></article></li><li data-li-identifier="c)" data-name="c)"><article class="listArticle" id="kapittel-10-paragraf-2-nummer-1-punkt-3"><article class="legalP" id="kapittel-10-paragraf-2-nummer-1-punkt-3-ledd-1">Ved bedømmelse av alle øvrige emner minst hver tredje gang ordinær eksamen avvikles, likevel ikke sjeldnere enn hvert tredje år,</article></article></li><li data-li-identifier="d)" data-name="d)"><article class="listArticle" id="kapittel-10-paragraf-2-nummer-1-punkt-4"><article class="legalP" id="kapittel-10-paragraf-2-nummer-1-punkt-4-ledd-1">Ved ny sensur (klagesensur) i henhold til lov om universiteter og høyskoler § 3-9, femte ledd.</article></article></li></ul></article><article class="numberedLegalP" data-numerator="2" id="kapittel-10-paragraf-2-nummer-2">2. Det skal benyttes to sensorer, hvorav som hovedregel minst én ekstern sensor, ved bedømmelse av muntlig eksamen og vurdering av praktiske eksamener og lignende som etter sin art ikke lar seg etterprøve og derfor ikke kan påklages.</article><article class="numberedLegalP" data-numerator="3" id="kapittel-10-paragraf-2-nummer-3">3. Ved eksamen der det ikke benyttes ekstern sensor skal det være minst to interne sensorer, hvorav en skal fungere som medsensor. Medsensor skal delta ved utarbeidelse av eksamensoppgaver og vurderingskriterier. Medsensor skal også delta ved vurdering av eksamensbesvarelsene. Dersom det er flere enn 15 besvarelser, kan medsensor vurdere en andel av besvarelsene.</article><article class="numberedLegalP" data-numerator="4" id="kapittel-10-paragraf-2-nummer-4">4. Ekstern sensur kan være en av følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-10-paragraf-2-nummer-4-punkt-1"><article class="legalP" id="kapittel-10-paragraf-2-nummer-4-punkt-1-ledd-1">Deltagelse i vurdering av eksamensbesvarelsene fra alle kandidatene, eller</article></article></li><li data-li-identifier="b)" data-name="b)"><article class="listArticle" id="kapittel-10-paragraf-2-nummer-4-punkt-2"><article class="legalP" id="kapittel-10-paragraf-2-nummer-4-punkt-2-ledd-1">Deltagelse som tilsynssensor. Rektor kan vedta retningslinjer for gjennomføring av tilsynssensur.</article></article></li></ul></article><article class="numberedLegalP" data-numerator="5" id="kapittel-10-paragraf-2-nummer-5">5. Ekstern sensor kan ikke ha vært ansatt ved Nord universitet siste 10 måneder fra oppnevningstidspunkt.</article></article><article class="legalArticle" data-lovdata-URL="LTI/forskrift/2017-06-22-1197/§10-3" data-name="§10-3" id="kapittel-10-paragraf-3"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-10-paragraf-3-nummer-1">1. Sensorer oppnevnes av dekan ved det enkelte fakultet. Klagesensorer skal oppnevnes samtidig.</article><article class="numberedLegalP" data-numerator="2" id="kapittel-10-paragraf-3-nummer-2">2. Det skal utarbeides sensorveiledning for alle eksamener. Sensorveiledningen skal være tilgjengelig for sensorene i forbindelse med sensur. Sensorveiledningen gjøres tilgjengelig for studentene for gjennomsyn etter at resultatet av sensuren er kunngjort.</article><article class="numberedLegalP" data-numerator="3" id="kapittel-10-paragraf-3-nummer-3">3. Sensuren skal kunngjøres senest tre uker etter eksamen dersom ikke i styret i midlertidig forskrift har vedtatt annen sensurfrist i medhold av lov om universiteter og høyskoler § 3-9, fjerde ledd.</article><article class="numberedLegalP" data-numerator="4" id="kapittel-10-paragraf-3-nummer-4">4. Følgende sensurfrister gjelder for masteroppgaver og lignende avhandlinger:<ul class="defaultList"><li data-li-identifier="a)" data-name="a)"><article class="listArticle" id="kapittel-10-paragraf-3-nummer-4-punkt-1"><article class="legalP" id="kapittel-10-paragraf-3-nummer-4-punkt-1-ledd-1">For bacheloroppgaver og kandidatoppgaver av minst 20 studiepoengs omfang skal sensur kunngjøres innen fire uker fra innleveringsfristen,</article></article></li><li data-li-identifier="b)" data-name="b)"><article class="listArticle" id="kapittel-10-paragraf-3-nummer-4-punkt-2"><article class="legalP" id="kapittel-10-paragraf-3-nummer-4-punkt-2-ledd-1">For masteroppgaver skal sensur kunngjøres innen seks uker fra innleveringsfristen.</article></article></li></ul></article><article class="numberedLegalP" data-numerator="5" id="kapittel-10-paragraf-3-nummer-5">5. For muntlige eksamener skal karakteren kunngjøres senest 24 timer etter siste eksamensdag i emnet.</article><article class="numberedLegalP" data-numerator="6" id="kapittel-10-paragraf-3-nummer-6">6. Kandidaten skal sikres anonym sensur ved alle eksamener hvor ikke vurderingsformen umuliggjør det.</article><article class="numberedLegalP" data-numerator="7" id="kapittel-10-paragraf-3-nummer-7">7. Sensur kunngjøres på StudentWeb.</article><article class="numberedLegalP" data-numerator="8" id="kapittel-10-paragraf-3-nummer-8">8. For skriftlige arbeid med påfølgende justering etter muntlig eller praktisk eksamen, kunngjøres sensur for det skriftlige arbeidet senest 24 timer før muntlig eller praktisk eksamen. Det skriftlige arbeidet må være vurdert til bestått for å kunne fremstille seg til muntlig eksamen. Der det skriftlige arbeidet er vurdert til F er denne karakteren endelig.</article></article></section><section class="section" data-name="kap11" id="kapittel-11" data-lovdata-URL="LTI/forskrift/2017-06-22-1197/KAPITTEL_11"><h2>Kapittel 11. Begrunnelse og klage</h2><article class="legalArticle" data-lovdata-URL="LTI/forskrift/2017-06-22-1197/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Begrunnelse for karakterfastsetting</span></h3><article class="numberedLegalP" data-numerator="1" id="kapittel-11-paragraf-1-nummer-1">1. Kandidaten kan kreve begrunnelse for vurderingen av sin eksamensprestasjon.</article><article class="numberedLegalP" data-numerator="2" id="kapittel-11-paragraf-1-nummer-2">2. For skriftlige eksamener må krav om begrunnelse være fremsatt skriftlig på elektronisk skjema innen en uke etter sensurfrist. Dersom sensur er forsinket må kravet være fremsatt en uke etter at sensur er gitt.</article><article class="numberedLegalP" data-numerator="3" id="kapittel-11-paragraf-1-nummer-3">3. For muntlige eksamener eller vurdering av praktiske ferdigheter må krav om begrunnelse fremsettes umiddelbart etter kunngjøring av karakter.</article><article class="numberedLegalP" data-numerator="4" id="kapittel-11-paragraf-1-nummer-4">4. Begrunnelse gis normalt innen to uker, enten muntlig eller skriftlig etter sensors valg.</article></article><article class="legalArticle" data-lovdata-URL="LTI/forskrift/2017-06-22-1197/§11-2" data-name="§11-2" id="kapittel-11-paragraf-2"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Klage over karakterfastsetting</span></h3><article class="numberedLegalP" data-numerator="1" id="kapittel-11-paragraf-2-nummer-1">1. Klage over karakterfastsetting kan fremsettes skriftlig på elektronisk skjema innen tre uker fra resultatet ble kunngjort. Har kandidaten fremsatt krav om begrunnelse eller klaget over formelle feil, løper klagefristen for sensur fra tidspunktet begrunnelse er gitt eller klagen over formelle feil avgjort.</article><article class="numberedLegalP" data-numerator="2" id="kapittel-11-paragraf-2-nummer-2">2. For mappeeksamen eller oppgave med muntlig justering kan klage fremsettes først når den endelige karakteren er kunngjort. Ved klage over karakterfastsetting ved oppgave med muntlig justering, gjennomføres ny muntlig eksamen dersom vurderingen av det skriftlige arbeidet endres.</article><article class="numberedLegalP" data-numerator="3" id="kapittel-11-paragraf-2-nummer-3">3. Bedømmelse ved muntlig eksamen, praksis, praktiske eksamener eller lignende, som etter sin art ikke kan etterprøves, kan ikke påklages.</article><article class="numberedLegalP" data-numerator="4" id="kapittel-11-paragraf-2-nummer-4">4. Ved klage over karakterfastsetting på gruppearbeid, må alle gruppens medlemmer samtykke i klagen. Slikt samtykke gjøres skriftlig. Klager hvor ikke alle gruppens medlemmer samtykker skal avvises. Resultat av klagesensur blir gjeldende for alle gruppens medlemmer.</article><article class="numberedLegalP" data-numerator="5" id="kapittel-11-paragraf-2-nummer-5">5. Dersom oppgave med muntlig justering er gjennomført som gruppeeksamen, står alle gruppens medlemmer solidarisk ansvarlig for eventuell ny muntlig eksaminasjon.</article></article><article class="legalArticle" data-lovdata-URL="LTI/forskrift/2017-06-22-1197/§11-3" data-name="§11-3" id="kapittel-11-paragraf-3"><h3 class="legalArticleHeader"><span class="legalArticleValue">§ 11-3</span>. <span class="legalArticleTitle">Klage over formelle feil</span></h3><article class="numberedLegalP" data-numerator="1" id="kapittel-11-paragraf-3-nummer-1">1. Formelle feil ved eksamen eller sensur kan påklages av eksamenskandidaten i henhold til lov om universiteter og høyskoler § 5-2. Slik klage må fremsettes innen tre uker etter at eksamenskandidaten ble kjent med det forhold som ligger til grunn for klagen.</article><article class="numberedLegalP" data-numerator="2" id="kapittel-11-paragraf-3-nummer-2">2. For gruppeeksamener kan klage over formelle feil kun fremsettes dersom hele gruppen samtykker. Resultatet av klagen gjøres gjeldende for hele gruppen.</article></article></section><section class="section" data-name="kap12" id="kapittel-12" data-lovdata-URL="LTI/forskrift/2017-06-22-1197/KAPITTEL_12"><h2>Kapittel 12. Vitnemål og karakterutskrift</h2><article class="legalArticle" data-lovdata-URL="LTI/forskrift/2017-06-22-1197/§12-1" data-name="§12-1" id="kapittel-12-paragraf-1"><h3 class="legalArticleHeader"><span class="legalArticleValue">§ 12-1</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-12-paragraf-1-nummer-1">1. Det utstedes vitnemål og Diploma supplement etter avsluttet grad, yrkesutdanning, herunder praktisk-pedagogisk utdanning (PPU), eller annet studieprogram av minimum to års fulltids studier.</article><article class="numberedLegalP" data-numerator="2" id="kapittel-12-paragraf-1-nummer-2">2. Når en student fullfører studiet og blir kvalifisert for en grad, utstedes vitnemål automatisk og uten opphold.</article><article class="numberedLegalP" data-numerator="3" id="kapittel-12-paragraf-1-nummer-3">3. Har studenten klaget iht. § 11-2 eller § 11-3, må studenten avvente resultatet av klagebehandlingen før vitnemål eller karakterutskrift blir utstedt. Har studenten allerede fått utstedt vitnemål/karakterutskrift som omfatter den aktuelle eksamen, vil en klage ikke bli behandlet før vitnemål/karakterutskrift er returnert. For utdanninger hvor skikkethetsvurdering inngår, kan vitnemål holdes tilbake til studenten er vurdert å være skikket for yrket.</article><article class="numberedLegalP" data-numerator="4" id="kapittel-12-paragraf-1-nummer-4">4. Vitnemålet er et verdipapir som utstedes bare én gang. Hvis en student forbedrer sitt resultat i et emne som inngår i grunnlaget for vitnemålet, kan dette dokumenteres med separat karakterutskrift.</article><article class="numberedLegalP" data-numerator="5" id="kapittel-12-paragraf-1-nummer-5">5. Ved tap av vitnemål kan studenten i særskilte tilfeller (for eksempel etter brann) få utstedt duplikat. Dette merkes som duplikatvitnemål. Studenten vil bli avkrevd avgift for utstedelse av duplikat.</article><article class="numberedLegalP" data-numerator="6" id="kapittel-12-paragraf-1-nummer-6">6. For grader som gis i samarbeid med andre norske eller utenlandske institusjoner (fellesgrader) må minst 30 studiepoeng være avlagt ved Nord universitet. Det skal fremgå av vitnemålet at utdanningen er gitt i samarbeid med andre institusjoner.</article><article class="numberedLegalP" data-numerator="7" id="kapittel-12-paragraf-1-nummer-7">7. For studenter som har fått godskrevet eksamener i tråd med bestemmelsene i denne forskriften og lov om universiteter og høyskoler § 3-5 må tilknytningskravet og kravet til nye studiepoeng i henhold til forskrift om godskriving av høyere utdanning være oppfylt for at en student skal få utstedt vitnemål.</article></article><article class="legalArticle" data-lovdata-URL="LTI/forskrift/2017-06-22-1197/§12-2" data-name="§12-2" id="kapittel-12-paragraf-2"><h3 class="legalArticleHeader"><span class="legalArticleValue">§ 12-2</span>. <span class="legalArticleTitle">Karakterutskrift</span></h3><article class="numberedLegalP" data-numerator="1" id="kapittel-12-paragraf-2-nummer-1">1. For alle fullførte studier hvor det ikke utstedes vitnemål utsteder universitetet karakterutskrift.</article><article class="numberedLegalP" data-numerator="2" id="kapittel-12-paragraf-2-nummer-2">2. Karakterutskrift kan på anmodning fra studenten utstedes når som helst underveis i studiet. Karakterutskriften skal vise karakter for alle emner hvor studenten har bestått eksamen. Resultat fra deleksamener fremgår normalt ikke. Studenten kan ikke unndra enkeltresultater fra karakterutskriften.</article></article></section><section class="section" data-name="kap13" id="kapittel-13" data-lovdata-URL="LTI/forskrift/2017-06-22-1197/KAPITTEL_13"><h2>Kapittel 13. Privatister</h2><article class="legalArticle" data-lovdata-URL="LTI/forskrift/2017-06-22-1197/§13-1" data-name="§13-1" id="kapittel-13-paragraf-1"><h3 class="legalArticleHeader"><span class="legalArticleValue">§ 13-1</span>. <span class="legalArticleTitle">Privatister</span></h3><article class="numberedLegalP" data-numerator="1" id="kapittel-13-paragraf-1-nummer-1">1. Privatisters adgang til undervisning ved universitetet er begrenset til offentlige forelesninger.</article><article class="numberedLegalP" data-numerator="2" id="kapittel-13-paragraf-1-nummer-2">2. Privatister har rett til å fremstille seg til eksamen dersom de har søkt innen fastsatt frist, og har dokumentert at han eller hun oppfyller opptakskravene og alle andre krav for oppmelding til eksamen, herunder særlige forkunnskapskrav og obligatoriske krav. Privatisters oppmelding til eksamen i emner som inngår i oppdragsfinansierte studier skal normalt avvises.</article><article class="numberedLegalP" data-numerator="3" id="kapittel-13-paragraf-1-nummer-3">3. Privatister kan i tillegg til ordinær semesteravgift avkreves eksamensvederlag fastsatt av styret.</article><article class="numberedLegalP" data-numerator="4" id="kapittel-13-paragraf-1-nummer-4">4. Denne forskriftens bestemmelser for øvrig gjelder også for privatister.</article></article></section><section class="section" data-name="kap14" id="kapittel-14" data-lovdata-URL="LTI/forskrift/2017-06-22-1197/KAPITTEL_14"><h2>Kapittel 14. Diverse bestemmelser</h2><article class="legalArticle" data-lovdata-URL="LTI/forskrift/2017-06-22-1197/§14-1" data-name="§14-1" id="kapittel-14-paragraf-1"><h3 class="legalArticleHeader"><span class="legalArticleValue">§ 14-1</span>. <span class="legalArticleTitle">Utfyllende bestemmelser</span></h3><article class="numberedLegalP" data-numerator="1" id="kapittel-14-paragraf-1-nummer-1">1. Rektor kan fastsette utfyllende regler innenfor rammen av bestemmelsene i denne forskriften.</article><article class="numberedLegalP" data-numerator="2" id="kapittel-14-paragraf-1-nummer-2">2. Det enkelte fakultet kan fastsette nærmere regler der det er angitt i den enkelte bestemmelse i forskriften. For studier som tilbys i samarbeid mellom to eller flere fakulteter må utfyllende regler godkjennes av de samarbeidende fakulteter.</article></article><article class="legalArticle" data-lovdata-URL="LTI/forskrift/2017-06-22-1197/§14-2" data-name="§14-2" id="kapittel-14-paragraf-2"><h3 class="legalArticleHeader"><span class="legalArticleValue">§ 14-2</span>. <span class="legalArticleTitle">Ikrafttredelse og overgangsregler</span></h3><article class="numberedLegalP" data-numerator="1" id="kapittel-14-paragraf-2-nummer-1">1. Forskriften trer i kraft 1. august 2017.</article><article class="numberedLegalP" data-numerator="2" id="kapittel-14-paragraf-2-nummer-2">2. Fra samme dato oppheves forskrift 6. januar 2016 nr. 68 om studier og eksamen ved Nord universitet.</article></article></section></main></body></html>