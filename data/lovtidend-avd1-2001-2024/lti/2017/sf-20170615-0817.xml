<!DOCTYPE html><html lang="no"><head><title>Forskrift om endring i forskrift om graden philosophiae doctor (ph.d.) ved Høgskolen i Oslo og Akershus</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-15-817</dd><dt class="dokid">DokumentID</dt><dd class="dokid">LTI/forskrift/2017-06-15-817</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-08-28-841</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-9</li><li>lov/2005-04-01-15/§4-13</li></ul></dd><dt class="dateOfPublication">Kunngjort</dt><dd class="dateOfPublication">2017-06-20 14:05</dd><dt class="journalNumber">Journalnummer</dt><dd class="journalNumber">2017-0669</dd><dt class="titleShort">Korttittel</dt><dd class="titleShort">Endr. i forskrift om graden ph.d. ved HiOA</dd><dt class="title">Tittel</dt><dd class="title">Forskrift om endring i forskrift om graden philosophiae doctor (ph.d.) ved Høgskolen i Oslo og Akershus</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Oslo og Akershus 15. juni 2017 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-9 og § 4-13.</dd><dt class="refid">RefID</dt><dd class="refid">forskrift/2017-06-15-817</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om graden philosophiae doctor (ph.d.) ved Høgskolen i Oslo og Akershus<ul class="tocSubUl"><li>I<ul class="tocSubUl"><li>§ 1-4. Kandidatens ansvar</li><li>§ 4-3. Fusk på eksamen eller prøve underveis i doktorgradsutdanningen</li><li>§ 8-1. Klage</li><li>§ 8-2. Klage over eksamen i opplæringsdelen</li><li>§ 8-3. Utvalg</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-15-817" id="dokument"><h1>Forskrift om endring i forskrift om graden philosophiae doctor (ph.d.) ved Høgskolen i Oslo og Akershus</h1><section class="section" data-name="kapI" id="kapittel-1" data-lovdata-URL="LTI/forskrift/2017-06-15-817/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. august 2012 nr. 841 om graden philosophiae doctor (ph.d.) ved Høgskolen i Oslo og Akershus gjøres følgende endringer:</article> <article class="defaultP" margin-top="true">§ 1-3 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Doktorgradsutvalget ved Høgskolen i Oslo og Akershus fastsetter programplaner og emneplaner for studieprogram og emner på ph.d.-nivå.</article> <article class="defaultP" margin-top="true">Ny § 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Kandidatens ansvar</span></span><article class="legalP" id="kapittel-1-foreslåttparagraf-1-ledd-1">Regler for forskere og etiske retningslinjer for forskning ved Høgskolen i Oslo og Akershus gjelder for ph.d.-kandidater.</article></article> <article class="defaultP" margin-top="true">§ 2-3 første kolon skal lyde:</article><article class="legalP" id="kapittel-1-ledd-2">Opptak skal nektes dersom:</article> <article class="defaultP" margin-top="true">Nytt § 2-4 andre ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Fakultetet/senteret kan rangere kvalifiserte søkere når antall søkere overstiger opptakskapasiteten.</article> <article class="defaultP" margin-top="true">§ 2-5 andre ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Ved forsinkelse kan fakultetet/senteret etter søknad forlenge opptaksperioden og fastsette ytterligere betingelser for forlengelsen. Søknaden skal inneholde en framdriftsplan og være anbefalt av veileder. Kandidatene har ikke rett til forlengelse av opptaksperioden ut over 6 år fra startdato for opptaksperioden. Ved permisjoner etter lov eller forskrift forlenges avtaleperioden tilsvarende.</article> <article class="defaultP" margin-top="true">§ 2-9 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Klagenemnda kan vedta tvungen avslutning av doktorgradsutdanningen med hjemmel i universitets- og høyskoleloven § 4-13 første ledd.</article> <article class="defaultP" margin-top="true">Nytt § 2-9 andre ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Fakultetet/senteret kan vedta tvungen avslutning av doktorgradsutdanningen med hjemmel i universitets- og høyskoleloven § 4-13 andre ledd.</article> <article class="defaultP" margin-top="true">Nytt § 2-9 tredje ledd skal lyde:</article><article class="numberedLegalP" data-numerator="3" id="kapittel-1-nummer-6">(3) Ved tvungen avslutning etter universitets- og høyskoleloven § 4-13 opphører kandidatens rettigheter og plikter i henhold til ph.d.-avtalen. Det kan blant annet vedtas at kandidatene mister følgende rettigheter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">Retten til undervisning og veiledning</article></article></li><li data-li-identifier="b)" data-name="b)"><article class="listArticle" id="kapittel-1-nummer-6-punkt-2"><article class="legalP" id="kapittel-1-nummer-6-punkt-2-ledd-1">Tilgang til høgskolens infrastruktur</article></article></li><li data-li-identifier="c)" data-name="c)"><article class="listArticle" id="kapittel-1-nummer-6-punkt-3"><article class="legalP" id="kapittel-1-nummer-6-punkt-3-ledd-1">Retten til å levere avhandlingen og disputere</article></article></li><li data-li-identifier="d)" data-name="d)"><article class="listArticle" id="kapittel-1-nummer-6-punkt-4"><article class="legalP" id="kapittel-1-nummer-6-punkt-4-ledd-1">Andre rettigheter som følger av ph.d.-avtalen.</article></article></li></ul></article> <article class="defaultP" margin-top="true">Nytt § 3-1 syvende ledd skal lyde:</article><article class="numberedLegalP" data-numerator="7" id="kapittel-1-nummer-7">(7) Etiske retningslinjer for veiledning ved HiOA gjelder for veiledere.</article> <article class="defaultP" margin-top="true">§ 4-3 overskriften og første ledd skal lyde:</article><article class="futureLegalArticle" data-name="§4-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Fusk på eksamen eller prøve underveis i doktorgradsutdanningen</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Bestemmelser om fusk i forskrift om studier og eksamen ved Høgskolen i Oslo og Akershus § 7-5 gjelder ved eksamen eller prøver underveis i doktorgradsutdanningen.</article></article> <article class="defaultP" margin-top="true">Nytt § 4-3 andre ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Konsekvenser av fusk eller forsøk på fusk reguleres etter universitets- og høyskoleloven § 4-7 og skal behandles av Klagenemnda ved Høgskolen i Oslo og Akershus.</article> <article class="defaultP" margin-top="true">Nytt § 4-3 tredje ledd skal lyde:</article><article class="numberedLegalP" data-numerator="3" id="kapittel-1-nummer-9">(3) Rektor kan fastsette retningslinjer for behandling av saker om fusk og forsøk på fusk.</article> <article class="defaultP" margin-top="true">§ 5-2 første ledd skal lyde:</article><article class="numberedLegalP" data-numerator="1" id="kapittel-1-nummer-10">(1) Arbeider eller deler av et arbeid som har vært godtatt som grunnlag for kandidatens tidligere avlagte eksamener eller grader, kan ikke antas til bedømmelse av kandidatens avhandling. Data, analyser eller metoder fra tidligere grader kan likevel benyttes som grunnlag.</article> <article class="defaultP" margin-top="true">§ 6-1 andre ledd bokstav a) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-10-punkt-1"><article class="legalP" id="kapittel-1-nummer-10-punkt-1-ledd-1">Avhandlingen leveres i standardisert format og i den form som er fastsatt i programplanen for doktorgradsprogrammet.</article></article></li></ul></article> <article class="defaultP" margin-top="true">§ 7-5 andre ledd skal lyde:</article><article class="numberedLegalP" data-numerator="2" id="kapittel-1-nummer-11">(2) Vitnemål utstedes av Høgskolen i Oslo og Akershus i tråd med gjeldende retningslinjer fastsatt av rektor. I vitnemålet skal det gis opplysninger om den faglige opplæringen kandidaten har deltatt i.</article> <article class="defaultP" margin-top="true">§ 8-1 overskriften og første ledd skal lyde:</article><article class="futureLegalArticle" data-name="§8-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Klage</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Avslag på søknad om opptak, søknad om godkjenning av elementer i opplæringsdelen og andre enkeltvedtak kan påklages til klagenemnda etter reglene i forvaltningslovens §§ 28 flg.</article></article> <article class="defaultP" margin-top="true">Nytt § 8-1 andre ledd skal lyde:</article><article class="numberedLegalP" data-numerator="2" id="kapittel-1-nummer-12">(2) Avslag på søknad om å få avhandlingen bedømt og vedtak om ikke godkjent avhandling, prøveforelesning eller forsvar kan påklages til klagenemnda etter reglene i forvaltningsloven §§ 28 flg.</article> <article class="defaultP" margin-top="true">Nytt § 8-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-13">(3) Vedtak om tvungen avslutning etter reglene i universitets- og høyskoleloven § 4-13 andre ledd kan påklages til klagenemnda.</article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Klage over eksamen i opplæringsdelen</span></span><article class="legalP" id="kapittel-1-foreslåttparagraf-4-ledd-1">Kandidater som har avlagt eksamen under opplæringsdelen kan klage over karakterfastsettelsen etter reglene i universitets- og høyskoleloven § 5-3 og klage over formelle feil ved eksamen etter universitets- og høyskoleloven § 5-2.</article></article> <article class="defaultP" margin-top="true">§ 8-3 skal lyde:</article><article class="futureLegalArticle" data-name="§8-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Utvalg</span></span><article class="legalP" id="kapittel-1-foreslåttparagraf-5-ledd-1">Rektor kan oppnevne et utvalg til å behandle saker om mulig brudd på forskningsetiske normer (redelighetsutvalg). Rektor kan også fastsette retningslinjer for behandling av saker om mulige brudd på anerkjente forskningsetiske normer, jf. forskningsetikkloven § 6.</article></article> <article class="defaultP" margin-top="true">§ 8-4 skal lyde:</article><article class="legalP" id="kapittel-1-ledd-3">Rektor eller Doktorgradsutvalget ved Høgskolen i Oslo og Akershus kan fastsette retningslinjer og utfyllende bestemmelser innenfor rammen av denne forskrift.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-06-15-817/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. juli 2017.</article></section></main></body></html>