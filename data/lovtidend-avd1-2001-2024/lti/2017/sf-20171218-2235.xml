<!DOCTYPE html><html lang="no"><head><title>Forskrift om tilskudd til utleieboliger fra Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-18-2235</dd><dt class="dokid">DokumentID</dt><dd class="dokid">LTI/forskrift/2017-12-18-2235</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-02-23-192</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-05-29-30/§1</li></ul></dd><dt class="dateOfPublication">Kunngjort</dt><dd class="dateOfPublication">2017-12-21 17:20</dd><dt class="lastupdated">Rettet</dt><dd class="lastupdated">2019-12-18 (se nederst)</dd><dt class="journalNumber">Journalnummer</dt><dd class="journalNumber">2017-1460</dd><dt class="titleShort">Korttittel</dt><dd class="titleShort">Forskrift om tilskudd til utleieboliger fra Husbanken</dd><dt class="title">Tittel</dt><dd class="title">Forskrift om tilskudd til utleieboliger fra Husbanken</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 18. desember 2017 med hjemmel i lov 29. mai 2009 nr. 30 om Husbanken § 1 til oppfølging av Stortingets budsjettvedtak.</dd><dt class="refid">RefID</dt><dd class="refid">forskrift/2017-12-18-2235</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til utleieboliger fra Husbanken<ul class="tocSubUl"><li>§ 1. Formålet med tilskuddet</li><li>§ 2. Hvem som kan gis tilskudd</li><li>§ 3. Hva det kan gis tilskudd til</li><li>§ 4. Sikkerhet for tilbakebetalingskrav</li><li>§ 5. Krav til søknaden</li><li>§ 6. Krav til dokumentasjonen som skal følge søknaden</li><li>§ 7. Husbankens rett til å kreve ytterligere opplysninger</li><li>Rettelser<ul class="tocSubUl"><li>§ 8. Hvordan søknadene blir vurdert</li><li>§ 9. Hvordan tilskuddsbeløpet beregnes</li><li>§ 10. Avskrivning</li><li>§ 11. Tilbakebetalingsplikt</li><li>§ 12. Rapportering og stikkprøvekontroller</li><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-18-2235" id="dokument"><h1>Forskrift om tilskudd til utleieboliger fra Husbanken</h1><article class="legalArticle" data-lovdata-URL="LTI/forskrift/2017-12-18-2235/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med tilskuddet</span></h2><article class="legalP" id="paragraf-1-ledd-1">Tilskuddet skal bidra til flere egnede utleieboliger for vanskeligstilte på boligmarkedet.</article><article class="legalP" id="paragraf-1-ledd-2">En bolig er egnet når den har tilfredsstillende standard, og funksjonene og lokaliseringen er egnet for den som skal bo der.</article><article class="legalP" id="paragraf-1-ledd-3">Med vanskeligstilte på boligmarkedet menes personer og familier som ikke har mulighet til å skaffe seg eller opprettholde et tilfredsstillende boforhold på egenhånd.</article></article><article class="legalArticle" data-lovdata-URL="LTI/forskrift/2017-12-18-2235/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som kan gis tilskudd</span></h2><article class="legalP" id="paragraf-2-ledd-1">Husbanken kan gi tilskudd til kommuner som sannsynliggjør at prosjektet bidrar til flere egnede kommunalt disponerte utleieboliger og en mer formålstjenlig boligmasse.</article><article class="legalP" id="paragraf-2-ledd-2">Husbanken kan gi tilskudd til selskaper og andre som har til formål å leie ut boliger til vanskeligstilte. Vilkårene for slik tildeling er at eieren<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">inngår en avtale med kommunen eller et statlig helseforetak om at kommunen eller helseforetaket skal ha eksklusiv rett til å tildele boligene til sine boligsøkere i minst 30 år</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">tinglyser en klausul på eiendommen om at boligene kun kan leies ut til vanskeligstilte på boligmarkedet og om tildelingsretten nevnt i bokstav a</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">inngår en samarbeidsavtale med kommunen eller et statlig helseforetak som regulerer det løpende samarbeidet og forvaltningen av boligene.</article></article></li></ul></article></article><article class="legalArticle" data-lovdata-URL="LTI/forskrift/2017-12-18-2235/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva det kan gis tilskudd til</span></h2><article class="legalP" id="paragraf-3-ledd-1">Tilskudd kan gis til<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">å oppføre boliger</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">å kjøpe boliger, inkludert eventuelle kostnader til å utbedre boligene slik at de blir egnet til formålet</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">å bygge om andre bygg til boliger, herunder eventuelle kostnader til kjøp av slike bygg.</article></article></li></ul></article><article class="legalP" id="paragraf-3-ledd-2">Det skal ikke gis tilskudd til vedlikehold eller rehabilitering ut over det som følger av første ledd.</article><article class="legalP" id="paragraf-3-ledd-3">Utleieboligene skal være egnet for forskriftens målgruppe, og bør spres i vanlige og gode bomiljøer.</article><article class="legalP" id="paragraf-3-ledd-4">Tilskudd til prosjekter med samlokaliserte boliger kan ikke gis dersom boligene får et institusjonsliknende preg. Disse boligene skal spres i vanlige og gode bomiljøer.</article></article><article class="legalArticle" data-lovdata-URL="LTI/forskrift/2017-12-18-2235/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sikkerhet for tilbakebetalingskrav</span></h2><article class="legalP" id="paragraf-4-ledd-1">Andre tilskuddsmottakere enn kommuner skal stille første prioritets pant i eiendommen til sikkerhet for et mulig krav på tilbakebetaling av tilskuddet.</article></article><article class="legalArticle" data-lovdata-URL="LTI/forskrift/2017-12-18-2235/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søknaden</span></h2><article class="legalP" id="paragraf-5-ledd-1">En søknad om tilskudd skal inneholde opplysninger om<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">søkerens navn, adresse, organisasjonsnummer og hvem som er kontaktperson</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">betegnelsen på eiendommen</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">målgruppen for prosjektet, for eksempel bostedsløse, økonomisk vanskeligstilte, enslige mindreårige flyktninger, personer med nedsatt funksjonsevne eller personer med problemer med den psykiske helsen eller rus</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">antall boenheter, størrelsen på boenhetene og samlet bruksareal</article></article></li><li data-li-identifier="e)" data-name="e)"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">summen av kostnadene i prosjektet.</article></article></li></ul></article></article><article class="legalArticle" data-lovdata-URL="LTI/forskrift/2017-12-18-2235/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til dokumentasjonen som skal følge søknaden</span></h2><article class="legalP" id="paragraf-6-ledd-1">Til en søknad om tilskudd til oppføring av bolig skal det vedlegges<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">en beskrivelse av tiltaket med tegninger og situasjonskart</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">et kostnadsoverslag eller et pristilbud</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">takst over tomt og eventuell eksisterende bygningsmasse.</article></article></li></ul></article><article class="legalP" id="paragraf-6-ledd-2">Til en søknad om tilskudd til kjøp og eventuell utbedring skal det vedlegges<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">en kjøpekontrakt eller et tilbud om kjøp</article></article></li><li data-li-identifier="b)" data-name="b)"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">en e-takst. Dersom det ikke er mulig å innhente e-takst, kan det i stedet vedlegges en verditakst eller en annen verdivurdering. Både e-takst, verditakst og andre verdivurderinger må være utarbeidet av en nøytral takstmann eller eiendomsmegler, og bygge både på statistiske data og befaring</article></article></li><li data-li-identifier="c)" data-name="c)"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">en beskrivelse av nødvendige utbedringer med kostnadsoverslag.</article></article></li></ul></article><article class="legalP" id="paragraf-6-ledd-3">Til en søknad om tilskudd til ombygging av andre bygg til boliger, herunder eventuelle kostnader til kjøp av slike bygg, skal det vedlegges<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">en beskrivelse av tiltaket med tegninger av bygget før og etter arbeidet</article></article></li><li data-li-identifier="b)" data-name="b)"><article class="listArticle" id="paragraf-6-ledd-3-punkt-2"><article class="legalP" id="paragraf-6-ledd-3-punkt-2-ledd-1">et kostnadsoverslag eller et tilbud om kjøp</article></article></li><li data-li-identifier="c)" data-name="c)"><article class="listArticle" id="paragraf-6-ledd-3-punkt-3"><article class="legalP" id="paragraf-6-ledd-3-punkt-3-ledd-1">en e-takst dersom prosjektet også inneholder kjøp av bygg. Dersom det ikke er mulig å innhente e-takst, kan det i stedet vedlegges en verditakst eller en annen verdivurdering. Både e-takst, verditakst og andre verdivurderinger må være utarbeidet av en nøytral takstmann eller eiendomsmegler, og bygge både på statistiske data og befaring.</article></article></li></ul></article><article class="legalP" id="paragraf-6-ledd-4">Andre søkere enn kommuner skal i tillegg vedlegge<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-4-punkt-1"><article class="legalP" id="paragraf-6-ledd-4-punkt-1-ledd-1">tildelingsavtale med kommunen eller et statlig helseforetak, jf. § 2 annet ledd bokstav a</article></article></li><li data-li-identifier="b)" data-name="b)"><article class="listArticle" id="paragraf-6-ledd-4-punkt-2"><article class="legalP" id="paragraf-6-ledd-4-punkt-2-ledd-1">samarbeidsavtale med kommunen eller et statlig helseforetak, jf. § 2 annet ledd bokstav c</article></article></li><li data-li-identifier="c)" data-name="c)"><article class="listArticle" id="paragraf-6-ledd-4-punkt-3"><article class="legalP" id="paragraf-6-ledd-4-punkt-3-ledd-1">forhåndstakst (ved oppføring eller ombygging)</article></article></li><li data-li-identifier="d)" data-name="d)"><article class="listArticle" id="paragraf-6-ledd-4-punkt-4"><article class="legalP" id="paragraf-6-ledd-4-punkt-4-ledd-1">driftsbudsjett</article></article></li><li data-li-identifier="e)" data-name="e)"><article class="listArticle" id="paragraf-6-ledd-4-punkt-5"><article class="legalP" id="paragraf-6-ledd-4-punkt-5-ledd-1">firmaattest som viser at selskapet har til formål å eie, forvalte og leie ut boliger til vanskeligstilte.</article></article></li></ul></article></article><article class="legalArticle" data-lovdata-URL="LTI/forskrift/2017-12-18-2235/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Husbankens rett til å kreve ytterligere opplysninger</span></h2><article class="legalP" id="paragraf-7-ledd-1">Husbanken kan be om ytterligere opplysninger som er nødvendig for å kunne avgjøre søknaden, og innhente opplysninger fra andre myndigheter.</article><article class="legalP" id="paragraf-7-ledd-2">Før eller etter at tilskuddet er utbetalt, kan Husbanken kontrollere at vilkårene i tilskuddsvedtaket er oppfylt gjennom å<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">be om nødvendige opplysninger og dokumentasjon</article></article></li><li data-li-identifier="b)" data-name="b)"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">innhente opplysninger fra andre myndigheter</article></article></li><li data-li-identifier="c)" data-name="c)"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">besiktige tiltaket og om nødvendig be mottakeren medvirke til besiktigelsen.</article></article></li></ul></article><article class="legalP" id="paragraf-7-ledd-3">§ 8. <i>Hvordan søknadene blir vurdert</i></article><article class="legalP" id="paragraf-7-ledd-4">Husbanken avgjør i et enkeltvedtak søknadene ut fra<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-4-punkt-1"><article class="legalP" id="paragraf-7-ledd-4-punkt-1-ledd-1">hver kommunes behov der de kommunene som har størst boligsosiale utfordringer, skal prioriteres</article></article></li><li data-li-identifier="b)" data-name="b)"><article class="listArticle" id="paragraf-7-ledd-4-punkt-2"><article class="legalP" id="paragraf-7-ledd-4-punkt-2-ledd-1">hvor godt tiltaket er egnet til å nå formålet med tilskuddsordningen</article></article></li><li data-li-identifier="c)" data-name="c)"><article class="listArticle" id="paragraf-7-ledd-4-punkt-3"><article class="legalP" id="paragraf-7-ledd-4-punkt-3-ledd-1">prosjektøkonomien og prosjektgjennomføringen.</article></article></li></ul></article><article class="legalP" id="paragraf-7-ledd-5">Prosjekter som gir boliger i gode bomiljøer for vanskeligstilte husstander med barn og unge, skal prioriteres.</article><article class="legalP" id="paragraf-7-ledd-6">§ 9. <i>Hvordan tilskuddsbeløpet beregnes</i></article><article class="legalP" id="paragraf-7-ledd-7">Tilskudd gis etter faste satser fastsatt av departementet.</article><article class="legalP" id="paragraf-7-ledd-8">§ 10. <i>Avskrivning</i></article><article class="legalP" id="paragraf-7-ledd-9">Tilskuddet avskrives over 30 år med 3,3 prosent per fullført år fra utbetalingsdato.</article><article class="legalP" id="paragraf-7-ledd-10">§ 11. <i>Tilbakebetalingsplikt</i></article><article class="legalP" id="paragraf-7-ledd-11">Tilskudd skal betales tilbake dersom kravene i forskriften eller vilkårene i tilskuddsvedtaket ikke blir oppfylt.</article><article class="legalP" id="paragraf-7-ledd-12">Ved salg av bolig som har fått tilskudd, skal tilskudd som ikke er avskrevet betales tilbake.</article><article class="legalP" id="paragraf-7-ledd-13">§ 12. <i>Rapportering og stikkprøvekontroller</i></article><article class="legalP" id="paragraf-7-ledd-14">Kommunene skal hvert år rapportere til Husbanken om hvordan boligene er blitt brukt.</article><article class="legalP" id="paragraf-7-ledd-15">Husbanken vil foreta stikkprøver for å kontrollere at tilskuddsmottakerne har brukt tilskuddet som forutsatt i vedtaket.</article><article class="legalP" id="paragraf-7-ledd-16">§ 13. <i>Ikrafttredelse</i></article><article class="legalP" id="paragraf-7-ledd-17">Forskriften trer i kraft 1. januar 2018.</article><article class="legalP" id="paragraf-7-ledd-18">Samtidig oppheves forskrift 23. februar 2011 nr. 192 om tilskudd til utleieboliger fra Husbanken.</article></article><section class="section" id="kapittel-1" data-lovdata-URL="LTI/forskrift/2017-12-18-2235/KAPITTEL_1"><h2>Rettelser</h2><article class="gazettenote" data-gazette-note-date="2019-12-18" data-gazette-note-type="rettelse"><article class="defaultP">§ 8 til § 13 ble ved en inkurie kunngjort uten riktig paragrafkode. § 8 til § 13 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Hvordan søknadene blir vurdert</span></span><article class="legalP" id="kapittel-1-foreslåttparagraf-1-ledd-1">Husbanken avgjør i et enkeltvedtak søknadene ut fra<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">hver kommunes behov der de kommunene som har størst boligsosiale utfordringer, skal prioriteres</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">hvor godt tiltaket er egnet til å nå formålet med tilskuddsordningen</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">prosjektøkonomien og prosjektgjennomføringen.</article></article></li></ul></article><article class="legalP" id="kapittel-1-foreslåttparagraf-1-ledd-2">Prosjekter som gir boliger i gode bomiljøer for vanskeligstilte husstander med barn og unge, skal prioriteres.</article></article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Hvordan tilskuddsbeløpet beregnes</span></span><article class="legalP" id="kapittel-1-foreslåttparagraf-2-ledd-1">Tilskudd gis etter faste satser fastsatt av departementet.</article></article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Avskrivning</span></span><article class="legalP" id="kapittel-1-foreslåttparagraf-3-ledd-1">Tilskuddet avskrives over 30 år med 3,3 prosent per fullført år fra utbetalingsdato.</article></article><article class="futureLegalArticle" data-name="§11" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Tilbakebetalingsplikt</span></span><article class="legalP" id="kapittel-1-foreslåttparagraf-4-ledd-1">Tilskudd skal betales tilbake dersom kravene i forskriften eller vilkårene i tilskuddsvedtaket ikke blir oppfylt.</article><article class="legalP" id="kapittel-1-foreslåttparagraf-4-ledd-2">Ved salg av bolig som har fått tilskudd, skal tilskudd som ikke er avskrevet betales tilbake.</article></article><article class="futureLegalArticle" data-name="§12" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Rapportering og stikkprøvekontroller</span></span><article class="legalP" id="kapittel-1-foreslåttparagraf-5-ledd-1">Kommunene skal hvert år rapportere til Husbanken om hvordan boligene er blitt brukt.</article><article class="legalP" id="kapittel-1-foreslåttparagraf-5-ledd-2">Husbanken vil foreta stikkprøver for å kontrollere at tilskuddsmottakerne har brukt tilskuddet som forutsatt i vedtaket.</article></article><article class="futureLegalArticle" data-name="§13" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-6-ledd-1">Forskriften trer i kraft 1. januar 2018.</article><article class="legalP" id="kapittel-1-foreslåttparagraf-6-ledd-2">Samtidig oppheves forskrift 23. februar 2011 nr. 192 om tilskudd til utleieboliger fra Husbanken.</article></article></article></section></main></body></html>