<!DOCTYPE html><html lang="no"><head><title>Forskrift om endring i forskrift om opptak, eksamen mv. for fagskoleutdanninger ved eCademy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-05-23-675</dd><dt class="dokid">DokumentID</dt><dd class="dokid">LTI/forskrift/2017-05-23-675</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-06-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-04-19-595</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-06-20-56/§4</li><li>lov/2003-06-20-56/§6</li></ul></dd><dt class="dateOfPublication">Kunngjort</dt><dd class="dateOfPublication">2017-06-02 15:00</dd><dt class="journalNumber">Journalnummer</dt><dd class="journalNumber">2017-0513</dd><dt class="titleShort">Korttittel</dt><dd class="titleShort">Endr. i forskrift om opptak, eksamen mv. for fagskoleutdanninger ved eCademy</dd><dt class="title">Tittel</dt><dd class="title">Forskrift om endring i forskrift om opptak, eksamen mv. for fagskoleutdanninger ved eCademy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av administrasjonen ved eCademy 23. mai 2017 med hjemmel i lov 20. juni 2003 nr. 56 om fagskoleutdanning (fagskoleloven) § 4 og § 6.</dd><dt class="refid">RefID</dt><dd class="refid">forskrift/2017-05-23-675</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, eksamen mv. for fagskoleutdanninger ved eCademy<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-05-23-675" id="dokument"><h1>Forskrift om endring i forskrift om opptak, eksamen mv. for fagskoleutdanninger ved eCademy</h1><section class="section" data-name="kapI" id="kapittel-1" data-lovdata-URL="LTI/forskrift/2017-05-23-675/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. april 2017 nr. 595 om opptak, eksamen mv. for fagskoleutdanninger ved eCademy gjøres følgende endringer:</article> <article class="defaultP" margin-top="true">§ 1-2 skal lyde: <table><tbody><tr><td data-text-align="left" data-vertical-align="top">Arbeidskrav</td><td data-text-align="left" data-vertical-align="top">Alle former for oppgaver, øvinger, praksisopphold mv. som settes som vilkår for at studenten skal få gå opp til eksamen og/eller at det utstedes vitnemål. Resultatet av utført arbeidskrav vil normalt ikke inngå i beregningsgrunnlaget for den karakteren som angis på vitnemålet.</td></tr><tr><td data-text-align="left" data-vertical-align="top">ECTS</td><td data-text-align="left" data-vertical-align="top">European Credit Transfer and Accumulation System (ECTS) er et system for å sammenlikne vekt og karakterer på tvers av land og institusjoner. Systemet baserer seg på at et fulltids studieår på 1500–1800 timer tilsvarer 60 «credits» («studiepoeng» i Norge.) Et ECTS-studiepoeng tilsvarer således 25–30 arbeidstimer<br />Se også: Studiepoeng.</td></tr><tr><td data-text-align="left" data-vertical-align="top">Eksamen</td><td data-text-align="left" data-vertical-align="top">En skriftlig, muntlig eller praktisk prøve av kunnskaper, ferdigheter og generell kompetanse, som gir grunnlag for fastsettelse av karakter som angis på vitnemålet.<br />Se: Hjemmeeksamen; karakterskala.</td></tr><tr><td data-text-align="left" data-vertical-align="top">Emne</td><td data-text-align="left" data-vertical-align="top">Den minste resultatbærende enhet som gir uttelling i form av fagskolepoeng. Med minste resultatbærende enhet menes alle enheter som gir selvstendig karakter, og som studentene må bestå for å få godkjent et vitnemålsgivende utdanningstilbud. Emnene varierer i omfang og skal fremkomme i vitnemålet.</td></tr><tr><td data-text-align="left" data-vertical-align="top">Enkeltvedtak</td><td data-text-align="left" data-vertical-align="top">Et enkeltvedtak er iht. forvaltningsloven (fvl.) et vedtak som gjelder rettigheter eller plikter til en eller flere bestemte personer, jf. fvl. § 2. Konklusjonen i enkeltvedtak skal grunngis og være skriftlig. Presisering av hvilke krav som stilles til enkeltvedtak – fvl. § 23 – § 27b.</td></tr><tr><td data-text-align="left" data-vertical-align="top">Fagskolepoeng</td><td data-text-align="left" data-vertical-align="top">Mål på normert arbeidsbelastning i en utdanning brukt i fagskolen. Den 2. mai 2017 ble det vedtatt av Stortinget at disse skal erstattes med studiepoeng (sd.) Regjeringen vil legge frem forslag om endring i fagskoleloven for å endre betegnelsen for normert studietid og læringsutbytte fra fagskolepoeng til studiepoeng. Se også: ECTS; Studiepoeng</td></tr><tr><td data-text-align="left" data-vertical-align="top">Ferdigheter</td><td data-text-align="left" data-vertical-align="top">Evne til å anvende kunnskap til å løse problemer og oppgaver. Det er ulike typer ferdigheter – kognitive, praktiske, kreative og kommunikative ferdigheter.</td></tr><tr><td data-text-align="left" data-vertical-align="top">Fritak</td><td data-text-align="left" data-vertical-align="top">Fagskoler kan gi fritak for emner på grunnlag av annen dokumentert relevant utdanning og kompetanse. Dokumentasjon av realkompetanse kan gi grunnlag for fritak.<br />Departementet har gitt forskrift om fritak for, innpassing av, annen likeverdig utdanning og kompetanse, jf. forskrift 17. mars 2017 nr. 334.<br />Se også: Emne; Innpassing.</td></tr><tr><td data-text-align="left" data-vertical-align="top">Generell kompetanse</td><td data-text-align="left" data-vertical-align="top">Det å kunne anvende kunnskap og ferdigheter på selvstendig vis i ulike situasjoner. Kompetanse er òg å vise samarbeidsevne, ansvarlighet, evne til refleksjon og kritisk tenkning i studier og yrke.</td></tr><tr><td data-text-align="left" data-vertical-align="top">Hjemmeeksamen</td><td data-text-align="left" data-vertical-align="top">Avsluttende prøve for et studium som studenten kan gjennomføre hjemme. Nærmere bestemmelser om bl.a. tillatte hjelpemidler og tidsbegrensing fremgår av studieplanen for det enkelte studium.<br />Se også: Eksamen.</td></tr><tr><td data-text-align="left" data-vertical-align="top">Innpassing</td><td data-text-align="left" data-vertical-align="top">Fagskoler skal innpasse beståtte emner fra annen godkjent fagskoleutdanning med samme antall fagskolepoeng i den utstrekning utdanningen oppfyller de faglige krav for emnet eller emnene det søkes innpassing for.<br />Departementet har gitt forskrift om fritak for, innpassing av, annen likeverdig utdanning og kompetanse, jf. forskrift 17. mars 2017 nr. 334.<br />Se også: Emne; Innpassing.</td></tr><tr><td data-text-align="left" data-vertical-align="top">Karakterskala</td><td data-text-align="left" data-vertical-align="top">Gradinndeling av karakterer som gis ved bedømmelse av eksamen, prøve og andre arbeider. Gradert karakterskala benyttes som hovedregel ved avsluttende eksamen. Ved fagskolen benyttes karakterene A til F, med A som beste karakter og E som laveste ståkarakter. Karakteren F er stryk.</td></tr><tr><td data-text-align="left" data-vertical-align="top">Karakterutskrift</td><td data-text-align="left" data-vertical-align="top">En student som ikke har fullført en fagskoleutdanning og bestått avsluttende eksamen, kan be om karakterutskrift som viser beståtte eksamener og prøver og andre vurderinger studenten har fått – jf. fagskoleloven § 5.<br />Se også: Vitnemål.</td></tr><tr><td data-text-align="left" data-vertical-align="top">Klageorgan</td><td data-text-align="left" data-vertical-align="top">Den instans som skal behandle klage på opptak, eksamenskarakter mv. fra studentene.<br />Se også: Klagenemnd – lokal; Klagenemnd – nasjonal.</td></tr><tr><td data-text-align="left" data-vertical-align="top">Klagenemnd – lokal</td><td data-text-align="left" data-vertical-align="top">Klageorgan som opprettes iht. fagskolelovens § 13 for å behandle klager over enkeltvedtak. Den lokale klagenemndas vedtak i saker om fagskolens enkeltvedtak kan ikke påklages. Nemndas virkeområde, oppnevning, sammensetning mv. er beskrevet er nærmere beskrevet i denne forskriftens § 4-1 – § 4-2.</td></tr><tr><td data-text-align="left" data-vertical-align="top">Klagenemnd – nasjonal</td><td data-text-align="left" data-vertical-align="top">Klageorgan som opprettes iht. Fagskolelovens § 13 femte ledd for å behandle klager over enkeltvedtak. Den nasjonale klagenemndas virkeområde, oppnevning, sammensetning mv. er beskrevet i forskrift 17. mars 2017 nr. 334 om fagskoleutdanning.</td></tr><tr><td data-text-align="left" data-vertical-align="top">Kunnskaper</td><td data-text-align="left" data-vertical-align="top">Kunnskaper og forståelse av teorier, fakta, begreper, prinsipper, prosedyrer innenfor fag, fagområder og/eller yrker.</td></tr><tr><td data-text-align="left" data-vertical-align="top">Læringsutbytte</td><td data-text-align="left" data-vertical-align="top">Det en person vet, kan og er i stand til å gjøre som et resultat av en læringsprosess. Læringsutbytte er beskrevet i kategoriene kunnskap, ferdigheter og kompetanse. Beskrivelse av kunnskaper, ferdigheter og generell kompetanse en student skal ha tilegnet seg etter fullført emne eller utdanning.<br />Se også Ferdigheter; Kunnskaper; Generell kompetanse.</td></tr><tr><td data-text-align="left" data-vertical-align="top">Ny sensur</td><td data-text-align="left" data-vertical-align="top">Ny sensur på eksamensbesvarelse etter klage fra student på fastsatt karakter.<br />Se også: Sensur.</td></tr><tr><td data-text-align="left" data-vertical-align="top">Realkompetansevurdering</td><td data-text-align="left" data-vertical-align="top">Vurdering av realkompetanse for opptak til studier eller for avkorting av studier, av offentlig godkjent instans. Realkompetansevurdering er relevant som verktøy for livslang læring. Ikke-formell kompetanse og uformell kompetanse kan formaliseres ved realkompetansevurdering.</td></tr><tr><td data-text-align="left" data-vertical-align="top">Sensur</td><td data-text-align="left" data-vertical-align="top">Bedømmelse av studentens kunnskaper, ferdigheter og generelle kompetanse.</td></tr><tr><td data-text-align="left" data-vertical-align="top">Student</td><td data-text-align="left" data-vertical-align="top">Person med en skriftlig studiekontrakt (sd.) med eCademy.</td></tr><tr><td data-text-align="left" data-vertical-align="top">Studieavgift</td><td data-text-align="left" data-vertical-align="top">Avgift som studenten betaler for sin utdanning ved eCademy. Studieavgiften er avtalt i studiekontrakten.</td></tr><tr><td data-text-align="left" data-vertical-align="top">Studiekontrakt</td><td data-text-align="left" data-vertical-align="top">Individuell skriftlig kontrakt mellom den enkelte student og eCademy, som regulerer hvilken utdanning studenten har studierett til, samt hvilke rettigheter og forpliktelser som tilkommer.</td></tr><tr><td data-text-align="left" data-vertical-align="top">Studieplan</td><td data-text-align="left" data-vertical-align="top">Helhetlig plan for en utdanning som skal inneholde: utdanningens navn, opptakskrav, omfang (fagskolepoeng) og forventet arbeidsmengde (for utdanningen som helhet og for hvert emne), oppbygning/organisering av utdanningen, læringsutbyttebeskrivelser og faglig innhold for utdanningen som helhet, læringsutbytte og faglig innhold for hvert emne, inkludert eventuell praksis, beskrivelse av den indre sammenhengen i utdanningen, undervisningsformer og læringsaktiviteter, arbeidskrav og vurderingsordninger og litteraturliste/læremidler.</td></tr><tr><td data-text-align="left" data-vertical-align="top">Studiepoeng</td><td data-text-align="left" data-vertical-align="top">Mål på normert arbeidsbelastning i en utdanning, som brukes for å beskrive hvor omfattende et fag eller et studium er, vurdert ut fra normert arbeidsbelastning for studentene. 60 studiepoeng tilsvarer ett års studium på heltid. I fagskolen brukes for tiden fagskolepoeng, og det er samme arbeidsbelastning som legges til grunn. Den 2. mai 2017 vedtok Stortinget at studiepoeng skal erstatte fagskolepoeng. Regjeringen vil legge frem forslag om endring i fagskoleloven for å endre betegnelsen for normert studietid og læringsutbytte fra fagskolepoeng til studiepoeng. Ett norsk studiepoeng tilsvarer ett ECTS-credit.<br />Se også: ECTS; Fagskolepoeng.</td></tr><tr><td data-text-align="left" data-vertical-align="top">Vitnemål</td><td data-text-align="left" data-vertical-align="top">Dokument som viser resultatet ved bestått eksamen. Vitnemål skal utstedes av den skolen hvor studenten har avlagt flest fagskolepoeng.</td></tr></tbody></table></article> <article class="defaultP" margin-top="true">§ 2-4 første og fjerde ledd skal lyde:</article><article class="numberedLegalP" data-numerator="1" id="kapittel-1-nummer-1">(1) eCademy skal innpasse beståtte emner fra annen godkjent fagskoleutdanning med samme antall fagskolepoeng i den utstrekning utdanningen oppfyller de faglige krav for emnet eller emnene det søkes om innpassing for. Innpassing kan bare skje mellom fagskoleutdanninger på samme eller nært beslektet fagområde. Det skal ikke gis dobbel uttelling for samme faginnhold.</article><article class="numberedLegalP" data-numerator="4" id="kapittel-1-nummer-2">(4) Utgangspunktet for vurderinger om innpassing og fritak skal være læringsutbyttebeskrivelsene for den aktuelle utdanningen eller det aktuelle emnet og fagskolepoeng eller andre vurderinger av omfang, nivå og arbeidsbelastning for de emner eller den kompetanse det søkes om innpassing eller fritak for.</article> <article class="defaultP" margin-top="true">§ 3-6 første ledd bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">Antall fagskolepoeng.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2017-05-23-675/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft ved kunngjøring i Norsk Lovtidend.</article></section></main></body></html>