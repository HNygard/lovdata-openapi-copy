<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Fagskolen i Østfold</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-07-1379</dd><dt class="dokid">DokumentID</dt><dd class="dokid">LTI/forskrift/2017-09-07-1379</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-09-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-02-13-229</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-06-20-56/§1b</li><li>lov/2003-06-20-56/§4</li><li>lov/2003-06-20-56/§5</li><li>lov/2003-06-20-56/§6</li><li>lov/2003-06-20-56/§7</li><li>lov/2003-06-20-56/§8</li><li>lov/2003-06-20-56/§9</li><li>lov/2003-06-20-56/§10</li><li>lov/2003-06-20-56/§11</li><li>lov/2003-06-20-56/§12</li><li>lov/2003-06-20-56/§13</li><li>forskrift/2017-03-17-334/§1-1</li><li>forskrift/2017-03-17-334/§1-3</li><li>forskrift/2017-03-17-334/§1-4</li></ul></dd><dt class="dateOfPublication">Kunngjort</dt><dd class="dateOfPublication">2017-09-12 15:00</dd><dt class="journalNumber">Journalnummer</dt><dd class="journalNumber">2017-0975</dd><dt class="titleShort">Korttittel</dt><dd class="titleShort">Endr. i forskrift om opptak, studier og eksamen ved Fagskolen i Østfold</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Fagskolen i Østfold</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen i Østfold 7. september 2017 med hjemmel i lov 20. juni 2003 nr. 56 om fagskoleutdanning (fagskoleloven) § 1b, § 4, § 5, § 6, § 7, § 8, § 9, § 10, § 11, § 12 og § 13 og forskrift 17. mars 2017 nr. 334 § 1-1, § 1-3 og § 1-4.</dd><dt class="refid">RefID</dt><dd class="refid">forskrift/2017-09-07-1379</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Fagskolen i Østfold<ul class="tocSubUl"><li>I<ul class="tocSubUl"><li>§ 5-1. Annullering av emne og eksamen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-09-07-1379" id="dokument"><h1>Forskrift om endring i forskrift om opptak, studier og eksamen ved Fagskolen i Østfold</h1><section class="section" data-name="kapI" id="kapittel-1" data-lovdata-URL="LTI/forskrift/2017-09-07-1379/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. februar 2017 nr. 229 om opptak, studier og eksamen ved Fagskolen i Østfold gjøres følgende endringer:</article> <article class="defaultP" margin-top="true">§ 1-2 nye trettende til sekstende ledd skal lyde:</article><article class="legalP" id="kapittel-1-ledd-2"><i>Bortvisning:</i> En student som tross skriftlig advarsel fra fagskolen gjentatte ganger opptrer på en måte som virker grovt forstyrrende for medstudenters arbeid eller for virksomheten ved fagskolen ellers, kan bortvises fra fagskolen for inntil ett år etter vedtak fattet av lokal klagenemnd. Bortvisning innebærer ikke et forbud mot at studenten kan gå opp til eksamen, med mindre bortvisningen gjelder obligatorisk undervisning som er et krav for å kunne gå opp til eksamen.</article><article class="legalP" id="kapittel-1-ledd-3"><i>Lokal klagenemnd:</i> Klageorgan utnevnt av fagskolens styre til å ivareta klagebehandling. Nemnda er beskrevet i kapittel 4.</article><article class="legalP" id="kapittel-1-ledd-4"><i>Nasjonal klagenemnd:</i> Klageorgan utnevnt av departementet som behandler klager på enkeltvedtak etter § 9 – § 12 i fagskoleloven.</article><article class="legalP" id="kapittel-1-ledd-5"><i>Utestenging:</i> Hvis en student etter skriftlig advarsel fra fagskolen fortsatt ikke respekterer bortvisning, kan fagskolens klagenemnd utestenge ham eller henne fra utdanningen i inntil ett år. Likeledes der en student grovt klanderverdig har opptrådt på en slik måte at det er skapt fare for liv eller helse for pasienter, brukere, barnehagebarn, elever eller andre som studenten har å gjøre med som del i undervisning eller i praksisstudier, eller som gjør seg skyldig i grovt usømmelig opptreden overfor disse eller grove brudd på taushetsplikt. Studenten kan ved slike tilfeller utestenges fra fagskoleutdanning med klinisk undervisning og praksisstudier og fratas retten til å gå opp til eksamen i disse utdanningene ved fagskolen i inntil tre år etter vedtak av lokal klagenemnd.</article> <article class="defaultP" margin-top="true">§ 2-5 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Det er fagskolen som fatter vedtak om opptak. Regler om klagefrist på enkeltvedtak følger av Forvaltningslovens § 29. Fristen for å klage er 3 uker fra det tidspunkt underretningen om vedtaket er kommet frem til vedkommende søker.</article> <article class="defaultP" margin-top="true">§ 2-6 femte ledd skal lyde:</article><article class="numberedLegalP" data-numerator="5" id="kapittel-1-nummer-2">(5) Det er fagskolen som fatter vedtak om innpassing og fritak. Vedtaket er et enkeltvedtak og kan påklages med en frist på 3 uker fra det tidspunkt underretningen om vedtaket er kommet frem til vedkommende søker.</article> <article class="defaultP" margin-top="true">§ 2-7 hjemmelsfeltet skal lyde:</article><article class="legalP" data-text-size="small" id="kapittel-1-ledd-6">Fastsatt med hjemmel i § 12 i lov om fagskoleutdanning og kap. 3 i forskrift om fagskoleutdanning.</article> <article class="defaultP" margin-top="true">§ 2-7 femte og sjette ledd skal lyde:</article><article class="numberedLegalP" data-numerator="5" id="kapittel-1-nummer-3">(5) Lokal klagenemnd avgjør, etter uttalelse fra fagskolen, om studenten skal nektes retten til å delta i klinisk undervisning eller praksisopplæring.</article><article class="numberedLegalP" data-numerator="6" id="kapittel-1-nummer-4">(6) Vedtak om utestenging etter denne bestemmelsen kan påklages til Nasjonal klagenemnd for fagskoleutdanning.</article> <article class="defaultP" margin-top="true">§ 2-8 tredje og fjerde ledd skal lyde:</article><article class="numberedLegalP" data-numerator="3" id="kapittel-1-nummer-5">(3) Lokal klagenemnd kan vedta at en student ikke er skikket for yrket. Blir det fattet slikt vedtak, kan studenten utestenges fra utdanningen.</article><article class="numberedLegalP" data-numerator="4" id="kapittel-1-nummer-6">(4) Et vedtak om at en student ikke er skikket for et yrke og et vedtak om å utestenge en student fra fagskoleutdanning som følge av at studenten ikke er skikket for yrket, kan bare treffes med minst to tredels flertall i lokal klagenemnd. En student har rett til å uttale seg før det treffes vedtak i en sak om skikkethet eller utestenging. Vedtaket kan påklages til Nasjonal klagenemnd for fagskoleutdanning.</article> <article class="defaultP" margin-top="true">§ 3-8 sjette ledd skal lyde:</article><article class="numberedLegalP" data-numerator="6" id="kapittel-1-nummer-7">(6) Fagskolen fatter vedtak om eksamen under særlige vilkår. Vedtaket er et enkeltvedtak og kan påklages. Fristen for å klage er tre uker fra det tidspunkt vedtaket er kommet fram til søker.</article> <article class="defaultP" margin-top="true">§ 4-1 første ledd skal lyde:</article><article class="numberedLegalP" data-numerator="1" id="kapittel-1-nummer-8">(1) Lokal klagenemnd ved Fagskolen i Østfold skal behandle klager over enkeltvedtak jf. § 13 i fagskoleloven og andre klagesaker.</article> <article class="defaultP" margin-top="true">§ 4-1 nytt annet ledd skal lyde:</article><article class="numberedLegalP" data-numerator="2" id="kapittel-1-nummer-9">(2) Nasjonal klagenemnd for fagskoleutdanning skal behandle klager på annullering av eksamen, utestenging og bortvisning, vurdering av skikkethet og vedtak om utestengning, jf. § 9 – § 12 i fagskoleloven. Lokal klagenemnd fatter vedtak i første instans i disse sakene.</article> <article class="defaultP" margin-top="true">§ 4-1 sjette ledd oppheves.</article> <article class="defaultP" margin-top="true">§ 4-1 nåværende andre til femte ledd blir nye tredje til sjette ledd.</article> <article class="defaultP" margin-top="true">§ 4-1 nytt syvende ledd skal lyde:</article><article class="numberedLegalP" data-numerator="7" id="kapittel-1-nummer-10">(7) Det er utarbeidet prosedyrer for klagebehandling i skolens kvalitetssystem.</article> <article class="defaultP" margin-top="true">§ 4-2 første ledd skal lyde:</article><article class="numberedLegalP" data-numerator="1" id="kapittel-1-nummer-11">(1) Etter § 7 i fagskoleloven kan en student som har vært oppe til eksamen, prøve eller annet arbeid som bedømmes med karakter, klage over formelle feil. Klage over formelle feil ved eksamen må fremsettes skriftlig innen tre uker etter at studenten er eller burde være kjent med forholdet som begrunner klagen. Slik klage skal rettes til fagskolen.</article> <article class="defaultP" margin-top="true">§ 4-2 fjerde ledd skal lyde:</article><article class="numberedLegalP" data-numerator="4" id="kapittel-1-nummer-12">(4) Fagskolen kan bestemme at det skal foretas ny sensur eller holdes ny eksamen, prøve eller lignende hvis det er begått formelle feil som kan ha hatt betydning for én eller flere studenters prestasjon eller bedømmelse av denne.</article> <article class="defaultP" margin-top="true">§ 4-2 nytt femte ledd skal lyde:</article><article class="numberedLegalP" data-numerator="5" id="kapittel-1-nummer-13">(5) Lokal klagenemnd er klageinstans for fagskolens enkeltvedtak etter § 7 i fagskoleloven.</article> <article class="defaultP" margin-top="true">§ 5-1 ny overskrift skal lyde:</article><article class="futureLegalArticle" data-name="§5-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Annullering av emne og eksamen</span></span></article> <article class="defaultP" margin-top="true">§ 5-1 første til tredje ledd skal lyde:</article><article class="numberedLegalP" data-numerator="1" id="kapittel-1-nummer-14">(1) Lokal klagenemnd kan annullere resultatet av en eksamen, prøve eller annet arbeid som bedømmes med karakter som en student har fått adgang til å avlegge ved å benytte et falsk vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i. Lokal klagenemnd kan også annullere resultatet av en eksamen, prøve eller lignende og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med eksamenen, prøven eller lignende eller under gjennomføringen av emnet.</article><article class="numberedLegalP" data-numerator="2" id="kapittel-1-nummer-15">(2) Lokal klagenemnd kan annullere fritak for eller innpassing av utdanning og kompetanse som en student har fått ved å benytte et falsk vitnemål, andre falske dokumenter eller annen form for uredelig opptreden.</article><article class="numberedLegalP" data-numerator="3" id="kapittel-1-nummer-16">(3) Vedtak om annullering etter første og annet ledd kan påklages av studenten til Nasjonal klagenemnd for fagskoleutdanning.</article> <article class="defaultP" margin-top="true">§ 7 første til fjerde ledd skal lyde:</article><article class="numberedLegalP" data-numerator="1" id="kapittel-1-nummer-17">(1) En student som tross skriftlig advarsel fra fagskolen, gjentatte ganger opptrer på en måte som virker grovt forstyrrende for medstudenters arbeid, eller for virksomheten ved fagskolen ellers, kan etter vedtak av lokal klagenemnd bortvises fra fagskolen i inntil ett år. Hvis en student på tross av skriftlig advarsel fra fagskolen ikke etterkommer et vedtak om bortvisning, kan lokal klagenemnd vedta å utestenge studenten fra utdanningen i inntil ett år.</article><article class="numberedLegalP" data-numerator="2" id="kapittel-1-nummer-18">(2) Lokal klagenemnd kan vedta at en student som har skapt fare for liv eller helse for, eller har opptrådt grovt usømmelig overfor noen som studenten har møtt i forbindelse med undervisning eller praksisopplæring, skal utestenges fra fagskoleutdanning med klinisk undervisning og praksisstudier og fratas retten til å gå opp til eksamen i slik utdanning ved fagskolen i inntil tre år. Det samme gjelder dersom en student har brutt lovfestet taushetsplikt.</article><article class="numberedLegalP" data-numerator="3" id="kapittel-1-nummer-19">(3) Lokal klagenemnd kan vedta at en student som har benyttet et falsk vitnemål, andre falske dokumenter eller annen form for uredelig opptreden som nevnt i § 9 i fagskolelovens første og annet ledd, eller som har fusket eller forsøkt å fuske som nevnt i § 9 i fagskolelovens første ledd tredje punktum, skal utestenges fra all utdanning ved fagskolen og fratas retten til å gå opp til eksamen ved fagskolen i inntil ett år. Tilsvarende gjelder for en student som forsettlig har medvirket.</article><article class="numberedLegalP" data-numerator="4" id="kapittel-1-nummer-20">(4) Et vedtak om å bortvise eller utestenge en student kan bare treffes med minst to tredels flertall i lokal klagenemnd. En student har rett til å uttale seg før det treffes vedtak i en sak om bortvisning og utestenging. Vedtaket kan påklages til Nasjonal klagenemnd for fagskoleutdanning.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-09-07-1379/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 7. september 2017.</article></section></main></body></html>