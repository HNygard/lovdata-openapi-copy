<!DOCTYPE html><html lang="no"><head><title>Forskrift om endring i akvakulturdriftsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-01-16-62</dd><dt class="dokid">DokumentID</dt><dd class="dokid">LTI/forskrift/2017-01-16-62</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2017-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-06-17-822</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§5</li><li>lov/2005-06-17-79/§10</li></ul></dd><dt class="dateOfPublication">Kunngjort</dt><dd class="dateOfPublication">2017-01-25 14:05</dd><dt class="journalNumber">Journalnummer</dt><dd class="journalNumber">2017-0065</dd><dt class="titleShort">Korttittel</dt><dd class="titleShort">Endr. i akvakulturdriftsforskriften</dd><dt class="title">Tittel</dt><dd class="title">Forskrift om endring i akvakulturdriftsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 16. januar 2017 med hjemmel i lov 17. juni 2005 nr. 79 om akvakultur (akvakulturloven) § 5 og § 10.</dd><dt class="refid">RefID</dt><dd class="refid">forskrift/2017-01-16-62</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i akvakulturdriftsforskriften<ul class="tocSubUl"><li>I<ul class="tocSubUl"><li>§ 47. Biomasse</li><li>§ 48. Felles biomassetak for konsern innenfor et produksjonsområde</li><li>§ 48a. Felles biomassetak mellom produksjonsområder</li><li>§ 48b. Felles biomassetak mellom produksjonsområder for selskap som videreforedler en høy andel fisk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-01-16-62" id="dokument"><h1>Forskrift om endring i akvakulturdriftsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2017-01-16-62/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. juni 2008 nr. 822 om drift av akvakulturanlegg (akvakulturdriftsforskriften) gjøres følgende endringer:</article> <article class="defaultP" margin-top="true">§ 47 skal lyde:</article><article class="futureLegalArticle" data-name="§47" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 47</span>. <span class="legalArticleTitle">Biomasse</span></span><article class="legalP" id="kapittel-1-foreslåttparagraf-1-ledd-1">Biomassen per akvakulturtillatelse skal ikke overstige den maksimalt tillatte biomassen som følger av tillatelsen.</article><article class="legalP" id="kapittel-1-foreslåttparagraf-1-ledd-2">Summen av biomasse i tillatelser tildelt innenfor samme art til samme formål, samme type og tilhørende samme person innenfor et produksjonsområde utgjør ett biomassetak. Ved kontroll av maksimalt tillatt biomasse hos den enkelte innehaver av tillatelse, legges biomassetaket til grunn. Ved samdrift vil den enkelte innehavers ideelle andel av biomassen på lokaliteten inngå i biomasseberegningen i forhold til biomassetaket.</article><article class="legalP" id="kapittel-1-foreslåttparagraf-1-ledd-3">Biomassen på en lokalitet skal ikke overstige den maksimalt tillatte biomassen som er klarert for lokaliteten i henhold til tillatelsen.</article><article class="legalP" id="kapittel-1-foreslåttparagraf-1-ledd-4">Fisk tilhørende ulike innehavere skal ikke befinne seg i samme produksjonsenhet, med mindre innehaverne driver i samdrift.</article><article class="legalP" id="kapittel-1-foreslåttparagraf-1-ledd-5">Ved samdrift og samlokalisering er de ulike innehaverne solidarisk ansvarlige for overskridelse av lokalitetsbiomasse. Ved mistanke om brudd på maksimalt tillatt biomasse fastsatt i tillatelsen, kan Fiskeridirektoratet kreve oppveiing eller annen fysisk måling av biomassen, for innehavers regning. Representant fra Fiskeridirektoratet skal kunne være til stede under oppveiing.</article></article> <article class="defaultP" margin-top="true">§ 48 skal lyde:</article><article class="futureLegalArticle" data-name="§48" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 48</span>. <span class="legalArticleTitle">Felles biomassetak for konsern innenfor et produksjonsområde</span></span><article class="legalP" id="kapittel-1-foreslåttparagraf-2-ledd-1">Innehavere av akvakulturtillatelse innen samme konsern, jf. regnskapsloven § 1-3, kan etter søknad til Fiskeridirektoratets regionkontor innvilges et felles biomassetak. Felles biomassetak omfatter tillatt biomasse etter alle tillatelser til samme formål, av samme type og samme art tilhørende søkerne innenfor et produksjonsområde i tråd med gjeldende regler for det samme produksjonsområdet.</article><article class="legalP" id="kapittel-1-foreslåttparagraf-2-ledd-2">Dokumentasjon på konserntilknytning må følge søknaden.</article><article class="legalP" id="kapittel-1-foreslåttparagraf-2-ledd-3">Oppdatert dokumentasjon på konserntilknytning må årlig sendes Fiskeridirektoratets regionkontor innen 30. april.</article><article class="legalP" id="kapittel-1-foreslåttparagraf-2-ledd-4">Retten til felles biomassetak faller bort dersom konserntilknytningen opphører. Dersom det skjer endringer i konserntilknytningen som er avgjørende for godkjenningen av det felles biomassetaket, skal det straks meldes fra om dette til Fiskeridirektoratets regionkontor.</article><article class="legalP" id="kapittel-1-foreslåttparagraf-2-ledd-5">Innehavere med felles biomassetak er solidarisk ansvarlige for overskridelse av det felles biomassetaket.</article><article class="legalP" id="kapittel-1-foreslåttparagraf-2-ledd-6">Det er adgang til å melde seg ut av et felles biomassetak i løpet av et kalenderår. Utmeldt innehaver kan ikke søke seg inn i et nytt eller eksisterende felles biomassetak i løpet av det samme kalenderåret.</article></article> <article class="defaultP" margin-top="true">§ 48a skal lyde:</article><article class="futureLegalArticle" data-name="§48a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 48a</span>. <span class="legalArticleTitle">Felles biomassetak mellom produksjonsområder</span></span><article class="legalP" id="kapittel-1-foreslåttparagraf-3-ledd-1">Innehaver av akvakulturtillatelse eller innehavere innen samme konsern kan innvilges et felles biomassetak mellom produksjonsområder. Biomassetaket omfatter tillatt biomasse etter alle tillatelser av samme type, samme formål og samme art tilhørende søker innenfor inntil to tilgrensende produksjonsområder.</article></article> <article class="defaultP" margin-top="true">Ny § 48b skal lyde:</article><article class="futureLegalArticle" data-name="§48b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 48b</span>. <span class="legalArticleTitle">Felles biomassetak mellom produksjonsområder for selskap som videreforedler en høy andel fisk</span></span><article class="legalP" id="kapittel-1-foreslåttparagraf-4-ledd-1">Innehaver av akvakulturtillatelse eller innehavere innen samme konsern, som enten selv eller gjennom avtale med en ekstern aktør videreforedler en høy andel av den fisk som innehaveren selv har oppdrettet, kan innvilges et felles biomassetak mellom produksjonsområder. Videreforedlingen må skje i et kystdistrikt i Norge.</article><article class="legalP" id="kapittel-1-foreslåttparagraf-4-ledd-2">Biomassetaket omfatter tillatt biomasse etter alle tillatelser av samme type, samme formål og samme art tilhørende søker innenfor inntil tre produksjonsområder som grenser til hverandre.</article><article class="legalP" id="kapittel-1-foreslåttparagraf-4-ledd-3">For søknad etter første ledd må søker på søknadstidspunktet godtgjøre at vilkårene i første ledd blir oppfylt. Tillatelse til felles biomassetak mellom produksjonsområder bortfaller dersom vilkårene i første ledd ikke er oppfylt for den fisk som innehaveren selv har oppdrettet i løpet av ett kalenderår. Det skal innen februar hvert år dokumenteres at vilkårene var oppfylt i det forutgående kalenderåret.</article><article class="legalP" id="kapittel-1-foreslåttparagraf-4-ledd-4">Søknad og årlig dokumentasjon sendes til Fiskeridirektoratets regionkontor i den regionen der selskapet har størstedelen av sin oppdrettsvirksomhet.</article><article class="legalP" id="kapittel-1-foreslåttparagraf-4-ledd-5">Fiskeridirektoratet kan fatte vedtak om begrensninger i utnyttelse av felles biomassetak gitt etter første ledd dersom selskapet ikke kan dokumentere tilstrekkelig kontroll med miljøpåvirkning som omfattes av reguleringer for produksjonsområdene.</article><article class="legalP" id="kapittel-1-foreslåttparagraf-4-ledd-6">For at foretak som er pålagt utslakting på grunn av sykdom skal kunne opprettholde produksjonen, kan Fiskeridirektoratet innvilge et midlertidig felles biomassetak mellom produksjonsområder for tillatelser av samme type, formål og art. Det kan bare innvilges midlertidig felles biomassetak mellom produksjonsområder når søkeren dokumenterer at innvilgelsen sikrer råstofftilgang til videreforedling. Det felles biomassetaket mellom produksjonsområder opphører senest når produksjonen er gjenopprettet i området der pålagt utslakting har funnet sted. Fiskeridirektoratet fastsetter omfang, varighet og nærmere vilkår for biomassetaket i enkeltvedtak. Første og tredje ledd gjelder tilsvarende, andre og fjerde ledd gjelder ikke. Departementet er klageinstans for vedtak fattet etter dette leddet.</article></article> <article class="defaultP" margin-top="true">Nåværende § 48b blir ny § 48c.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-01-16-62/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2017.</article></section></main></body></html>