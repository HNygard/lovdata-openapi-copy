<!DOCTYPE html><html lang="no"><head><title>Forskrift om endring i forskrift om sanksjoner og restriktive tiltak mot Nord-Korea</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-04-04-453</dd><dt class="dokid">DokumentID</dt><dd class="dokid">LTI/forskrift/2017-04-04-453</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="dateInForce">I kraft fra</dt><dd class="dateInForce">2017-04-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-15-1405</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li><li>lov/2001-04-27-14</li><li>forskrift/2006-12-15-1405/§6</li></ul></dd><dt class="dateOfPublication">Kunngjort</dt><dd class="dateOfPublication">2017-04-07 14:10</dd><dt class="journalNumber">Journalnummer</dt><dd class="journalNumber">2017-0354</dd><dt class="titleShort">Korttittel</dt><dd class="titleShort">Endr. i forskrift om sanksjoner og restriktive tiltak mot Nord-Korea</dd><dt class="title">Tittel</dt><dd class="title">Forskrift om endring i forskrift om sanksjoner og restriktive tiltak mot Nord-Korea</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 4. april 2017 med hjemmel i forskrift 15. desember 2006 nr. 1405 om sanksjoner og restriktive tiltak mot Nord-Korea § 6.</dd><dt class="refid">RefID</dt><dd class="refid">forskrift/2017-04-04-453</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sanksjoner og restriktive tiltak mot Nord-Korea<ul class="tocSubUl"><li>I<ul class="tocSubUl"><li>Artikkel 4c</li><li>Artikkel 4d</li><li>Artikkel 4e</li><li>Artikkel 5aa</li><li>Artikkel 9b</li><li>Artikkel 11b</li><li>Artikkel 11c</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-04-04-453" id="dokument"><h1>Forskrift om endring i forskrift om sanksjoner og restriktive tiltak mot Nord-Korea</h1><section class="section" data-name="kapI" id="kapittel-1" data-lovdata-URL="LTI/forskrift/2017-04-04-453/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2006 nr. 1405 om sanksjoner og restriktive tiltak mot Nord-Korea gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Forordning (EF) nr. 329/2007 om restriktive tiltak mot Den demokratiske folkerepublikken Korea, med senere endringer, gjelder som forskrift i sin vedlagte form, og med de tilpasninger som følger av denne bestemmelsen.</article> <article class="defaultP" margin-top="true">§ 2 nytt tiende ledd skal lyde:</article><article class="numberedLegalP" data-numerator="10" id="kapittel-1-nummer-2">(10) I vedlegg V til denne forskrift er listen i EU-forordningens vedlegg V erstattet med lenke til EUs konsoliderte liste over listeførte personer og enheter underlagt restriktive tiltak.</article> <article class="defaultP" margin-top="true">I vedlegg A gjøres følgende endringer:</article> <article class="defaultP" margin-top="true">Artikkel 1 ny nr. 15 skal lyde:</article><article class="numberedLegalP" data-numerator="15" id="kapittel-1-nummer-3">15) «diplomatiske og konsulære stasjoner og deres medlemmer»: det samme som i Wien-konvensjonen om diplomatisk samkvem av 1961 og Wien-konvensjonen om konsulært samkvem av 1963; det omfatter også nordkoreanske stasjoner ved internasjonale organisasjoner som er etablert i medlemsstatene, samt nordkoreanske medlemmer av disse stasjonene.</article> <article class="defaultP" margin-top="true">Artikkel 2 nr. 2 skal lyde:</article><article class="numberedLegalP" data-numerator="2" id="kapittel-1-nummer-4">2. Vedlegg I omfatter alle typer produkter, materialer, utstyr, varer og teknologi, herunder programvare, som er flerbruksvarer eller teknologi som definert i rådsforordning (EF) nr. 428/2009.<sup class="footnotereference" data-footnotereferencevalue="*" data-unique-footnote-counter="1">*</sup><article class="legalP" id="kapittel-1-nummer-4-ledd-1">Vedlegg Ia omfatter andre typer produkter, materialer, utstyr, varer og teknologi som kan bidra til Nord-Koreas programmer knyttet til kjernefysiske våpen, andre masseødeleggelsesvåpen eller ballistiske missiler.</article><article class="legalP" id="kapittel-1-nummer-4-ledd-2">Vedlegg Ib omfatter visse nøkkelkomponenter til sektoren for ballistiske missiler.</article><article class="legalP" id="kapittel-1-nummer-4-ledd-3">Vedlegg Ie omfatter flydrivstoff omtalt i nr. 1 bokstav b).</article><article class="legalP" id="kapittel-1-nummer-4-ledd-4">Vedlegg Ig omfatter produkter, materialer, utstyr, varer og teknologi knyttet til masseødeleggelsesvåpen, definert og listeført i henhold til punkt 25 i FNs sikkerhetsrådsresolusjon 2270 (2016) og punkt 4 og 7 i FNs sikkerhetsrådsresolusjon 2321 (2016).</article></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Rådsforordning (EF) nr. 428/2009 av 5. mai 2009 om opprettelse av en fellesskapsordning for kontroll med eksport, overføring, formidling og transitt av flerbruksvarer (EUT L 134 av 29.5.2009, s. 1).</article></footer> <article class="defaultP" margin-top="true">Artikkel 2 nr. 4 skal lyde:</article><article class="numberedLegalP" data-numerator="4" id="kapittel-1-nummer-5">4. Det er forbudt<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">direkte eller indirekte å importere, kjøpe eller overføre fra Nord-Korea gull, titanmalm, vanadiummalm og sjeldne jordmetaller oppført i vedlegg Ic eller kull, jern og jernmalm oppført i vedlegg Id, enten de har sin opprinnelse i Nord-Korea eller ikke,</article></article></li><li data-li-identifier="b)" data-name="b)"><article class="listArticle" id="kapittel-1-nummer-5-punkt-2"><article class="legalP" id="kapittel-1-nummer-5-punkt-2-ledd-1">direkte eller indirekte å importere, kjøpe eller overføre fra Nord-Korea kobber, nikkel, sølv og sink oppført i vedlegg Ih, enten de har sin opprinnelse i Nord-Korea eller ikke,</article></article></li><li data-li-identifier="c)" data-name="c)"><article class="listArticle" id="kapittel-1-nummer-5-punkt-3"><article class="legalP" id="kapittel-1-nummer-5-punkt-3-ledd-1">direkte eller indirekte å importere, kjøpe eller overføre fra Nord-Korea petroleumsprodukter oppført i vedlegg If, enten de har sin opprinnelse i Nord-Korea eller ikke,</article></article></li><li data-li-identifier="d)" data-name="d)"><article class="listArticle" id="kapittel-1-nummer-5-punkt-4"><article class="legalP" id="kapittel-1-nummer-5-punkt-4-ledd-1">forsettlig å delta i aktiviteter som har som formål eller virkning å omgå forbudene nevnt i bokstav a), b og c) i dette ledd.</article></article></li></ul><article class="legalP" id="kapittel-1-nummer-5-ledd-1">Vedlegg Ic omfatter gull, titanmalm, vanadiummalm og sjeldne jordmetaller omtalt i nr. 4 bokstav a).</article><article class="legalP" id="kapittel-1-nummer-5-ledd-2">Vedlegg Id omfatter kull, jern og jernmalm omtalt i nr. 4 bokstav a).</article><article class="legalP" id="kapittel-1-nummer-5-ledd-3">Vedlegg If omfatter petroleumsprodukter omtalt i nr. 4 bokstav c).</article><article class="legalP" id="kapittel-1-nummer-5-ledd-4">Vedlegg Ih omfatter kobber, nikkel, sølv og sink omtalt i nr. 4 bokstav b).</article></article> <article class="defaultP" margin-top="true">Artikkel 2 nr. 5 bokstav b) skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-nummer-5-ledd-4-punkt-1"><article class="legalP" id="kapittel-1-nummer-5-ledd-4-punkt-1-ledd-1">transaksjoner i jern og jernmalm som er fastslått utelukkende å tjene livsnødvendige formål, og som ikke har til hensikt å innbringe inntekter til Nord-Koreas programmer for kjernefysiske våpen eller ballistiske missiler, eller til andre aktiviteter som er forbudt i henhold til FNs sikkerhetsrådsresolusjon 1718 (2006), 1874 (2009), 2087 (2013), 2094 (2013), 2270 (2016) eller 2321 (2016) eller denne forordning,</article></article></li></ul></article> <article class="defaultP" margin-top="true">Artikkel 2 nr. 5 ny bokstav c) skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-nummer-5-ledd-4-punkt-2"><article class="legalP" id="kapittel-1-nummer-5-ledd-4-punkt-2-ledd-1">transaksjoner i kull som er fastslått utelukkende å tjene livsnødvendige formål, forutsatt at følgende vilkår er oppfylt: <ul class="defaultList"><li data-li-identifier="i." data-name="i."><article class="listArticle" id="kapittel-1-nummer-5-ledd-4-punkt-2-ledd-1-punkt-1"><article class="legalP" id="kapittel-1-nummer-5-ledd-4-punkt-2-ledd-1-punkt-1-ledd-1">transaksjonene har ikke til hensikt å innbringe inntekter til Nord-Koreas programmer for kjernefysiske våpen eller ballistiske missiler, eller til andre aktiviteter som er forbudt i henhold til FNs sikkerhetsrådsresolusjon 1718 (2006), 1874 (2009), 2087 (2013), 2094 (2013), 2270 (2016) eller 2321 (2016),</article></article></li><li data-li-identifier="ii." data-name="ii."><article class="listArticle" id="kapittel-1-nummer-5-ledd-4-punkt-2-ledd-1-punkt-2"><article class="legalP" id="kapittel-1-nummer-5-ledd-4-punkt-2-ledd-1-punkt-2-ledd-1">transaksjonene involverer ikke personer eller enheter knyttet til Nord-Koreas programmer for kjernefysiske våpen eller ballistiske missiler, eller til andre aktiviteter som er forbudt i henhold til FNs sikkerhetsrådsresolusjon 1718 (2006), 1874 (2009), 2087 (2013), 2094 (2013), 2270 (2016) eller 2321 (2016), herunder personer, enheter og organer oppført i vedlegg IV, personer eller enheter som handler på deres vegne eller på deres instruks, enheter som direkte eller indirekte eies eller kontrolleres av dem, eller personer eller enheter som medvirker til å omgå sanksjoner, og</article></article></li><li data-li-identifier="iii." data-name="iii."><article class="listArticle" id="kapittel-1-nummer-5-ledd-4-punkt-2-ledd-1-punkt-3"><article class="legalP" id="kapittel-1-nummer-5-ledd-4-punkt-2-ledd-1-punkt-3-ledd-1">Sanksjonskomiteen har ikke underrettet medlemsstatene om at den samlede årlige tillatte mengde er nådd.</article></article></li></ul></article></article></li></ul></article> <article class="defaultP" margin-top="true">Ny artikkel 4c, 4d og 4e skal lyde:</article><article class="legalArticle" data-lovdata-URL="LTI/forskrift/2017-04-04-453/a4c" data-name="a4c" id="kapittel-1-paragraf-1"><h3 class="legalArticleHeader" data-text-align="center"><span class="legalArticleValue">Artikkel 4c</span></h3><article class="numberedLegalP" data-numerator="1" id="kapittel-1-paragraf-1-nummer-1">1. Det er forbudt direkte eller indirekte å importere, kjøpe eller overføre fra Nord-Korea statuer oppført i vedlegg IIIa, enten de har sin opprinnelse i Nord-Korea eller ikke.</article><article class="numberedLegalP" data-numerator="2" id="kapittel-1-paragraf-1-nummer-2">2. Som unntak fra forbudet i nr. 1 kan vedkommende kompetente myndighet i en medlemsstat, som angitt på nettsidene oppført i vedlegg II, gi tillatelse til import, kjøp eller overføring, forutsatt at medlemsstaten har innhentet forhåndsgodkjenning fra Sanksjonskomiteen i hvert enkelt tilfelle.</article><article class="numberedLegalP" data-numerator="3" id="kapittel-1-paragraf-1-nummer-3">3. Vedlegg IIIa omfatter statuer omtalt i nr. 1.</article></article><article class="legalArticle" data-lovdata-URL="LTI/forskrift/2017-04-04-453/a4d" data-name="a4d" id="kapittel-1-paragraf-2"><h3 class="legalArticleHeader" data-text-align="center"><span class="legalArticleValue">Artikkel 4d</span></h3><article class="numberedLegalP" data-numerator="1" id="kapittel-1-paragraf-2-nummer-1">1. Det er forbudt direkte eller indirekte å selge, levere, overføre eller eksportere til Nord-Korea helikoptre og fartøyer oppført i vedlegg IIIb.</article><article class="numberedLegalP" data-numerator="2" id="kapittel-1-paragraf-2-nummer-2">2. Som unntak fra forbudet i nr. 1 kan vedkommende kompetente myndighet i en medlemsstat, som angitt på nettsidene oppført i vedlegg II, gi tillatelse til salg, levering, overføring eller eksport, forutsatt at medlemsstaten har innhentet forhåndsgodkjenning fra Sanksjonskomiteen i hvert enkelt tilfelle.</article><article class="numberedLegalP" data-numerator="3" id="kapittel-1-paragraf-2-nummer-3">3. Vedlegg IIIb omfatter helikoptre og fartøyer omtalt i nr. 1.</article></article><article class="legalArticle" data-lovdata-URL="LTI/forskrift/2017-04-04-453/a4e" data-name="a4e" id="kapittel-1-paragraf-3"><h3 class="legalArticleHeader" data-text-align="center"><span class="legalArticleValue">Artikkel 4e</span></h3><article class="numberedLegalP" data-numerator="1" id="kapittel-1-paragraf-3-nummer-1">1. Det er forbudt<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-nummer-1-punkt-1"><article class="legalP" id="kapittel-1-paragraf-3-nummer-1-punkt-1-ledd-1">direkte eller indirekte å leie ut fast eiendom til eller på annen måte stille slik eiendom til rådighet for personer, enheter eller organer under Nord-Koreas regjering til andre formål enn diplomatisk eller konsulær virksomhet i henhold til Wien-konvensjonen om diplomatisk samkvem av 1961 og Wien-konvensjonen om konsulært samkvem av 1963,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-nummer-1-punkt-2"><article class="legalP" id="kapittel-1-paragraf-3-nummer-1-punkt-2-ledd-1">direkte eller indirekte å leie fast eiendom av personer, enheter eller organer under Nord-Koreas regjering, eller</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-nummer-1-punkt-3"><article class="legalP" id="kapittel-1-paragraf-3-nummer-1-punkt-3-ledd-1">å ta del i virksomhet knyttet til bruk av fast eiendom som personer, enheter eller organer under Nord-Koreas regjering eier, leier eller på annen måte har rett til å bruke, unntatt til levering av varer og tjenester <ul class="defaultList"><li data-li-identifier="i." data-name="i."><article class="listArticle" id="kapittel-1-paragraf-3-nummer-1-punkt-3-ledd-1-punkt-1"><article class="legalP" id="kapittel-1-paragraf-3-nummer-1-punkt-3-ledd-1-punkt-1-ledd-1">som er nødvendige for at diplomatiske og konsulære stasjoner skal fungere i henhold til Wien-konvensjonene av 1961 og 1963, og</article></article></li><li data-li-identifier="ii." data-name="ii."><article class="listArticle" id="kapittel-1-paragraf-3-nummer-1-punkt-3-ledd-1-punkt-2"><article class="legalP" id="kapittel-1-paragraf-3-nummer-1-punkt-3-ledd-1-punkt-2-ledd-1">som ikke kan brukes direkte eller indirekte til å innbringe inntekter eller fortjeneste for Nord-Koreas regjering.</article></article></li></ul></article></article></li></ul></article><article class="numberedLegalP" data-numerator="2" id="kapittel-1-paragraf-3-nummer-2">2. I denne artikkel menes med «fast eiendom»: grunn, bygninger og tilhørende deler som befinner seg utenfor Nord-Koreas territorium.</article> <article class="defaultP" margin-top="true">I art. 5 skal nr. 1 lyde:</article><article class="numberedLegalP" data-numerator="1" id="kapittel-1-paragraf-3-nummer-3">1. Forsendelser, herunder personlig og innsjekket bagasje, innenfor eller i transitt gjennom EU, herunder i lufthavner, sjøhavner og frisoner, som omtalt i artikkel 243–249 i forordning (EU) nr. 952/2013, skal kunne inspiseres for å sikre at de ikke inneholder produkter som er forbudt i henhold til FNs sikkerhetsrådsresolusjon 1718 (2006), 1874 (2009), 2087 (2013), 2094 (2013), 2270 (2016) eller 2321 (2016) eller denne forordning, såfremt<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-3-nummer-3-punkt-1"><article class="legalP" id="kapittel-1-paragraf-3-nummer-3-punkt-1-ledd-1">forsendelsen har opprinnelse i Nord-Korea,</article></article></li><li data-li-identifier="b." data-name="b."><article class="listArticle" id="kapittel-1-paragraf-3-nummer-3-punkt-2"><article class="legalP" id="kapittel-1-paragraf-3-nummer-3-punkt-2-ledd-1">forsendelsens bestemmelsessted er Nord-Korea,</article></article></li><li data-li-identifier="c." data-name="c."><article class="listArticle" id="kapittel-1-paragraf-3-nummer-3-punkt-3"><article class="legalP" id="kapittel-1-paragraf-3-nummer-3-punkt-3-ledd-1">forsendelsen er formidlet eller tilrettelagt av Nord-Korea eller nordkoreanske borgere eller av personer eller enheter som handler på deres vegne eller på deres instruks, eller av enheter som eies eller kontrolleres av dem,</article></article></li><li data-li-identifier="d." data-name="d."><article class="listArticle" id="kapittel-1-paragraf-3-nummer-3-punkt-4"><article class="legalP" id="kapittel-1-paragraf-3-nummer-3-punkt-4-ledd-1">forsendelsen er formidlet eller tilrettelagt av personer, enheter eller organer oppført i vedlegg IV, eller</article></article></li><li data-li-identifier="e." data-name="e."><article class="listArticle" id="kapittel-1-paragraf-3-nummer-3-punkt-5"><article class="legalP" id="kapittel-1-paragraf-3-nummer-3-punkt-5-ledd-1">forsendelsen transporteres om bord i et fartøy som fører nordkoreansk flagg, i et luftfartøy registrert i Nord-Korea eller i et statsløst fartøy eller luftfartøy.</article></article></li></ul></article> <article class="defaultP" margin-top="true">I artikkel 5a nr. 1d skal bokstav a) lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-nummer-3-punkt-6"><article class="legalP" id="kapittel-1-paragraf-3-nummer-3-punkt-6-ledd-1">avslutte alle bankkonti hos kreditt- eller finansinstitusjoner omtalt i artikkel 5c nr. 2,</article></article></li></ul></article> <article class="defaultP" margin-top="true">I artikkel 5a oppheves nr. 1e.</article> <article class="defaultP" margin-top="true">I artikkel 5a skal nr. 1f lyde:</article><article class="numberedLegalP" data-numerator="1f" id="kapittel-1-paragraf-3-nummer-4">1f. Som unntak fra bestemmelsene i nr. 1d bokstav a) og c) kan vedkommende kompetente myndighet i en medlemsstat, som angitt på nettsidene oppført i vedlegg II, gi tillatelse til at visse representasjonskontorer, datterselskaper eller bankkonti videreføres, forutsatt at Sanksjonskomiteen i hvert enkelt tilfelle har fastslått at kontorene, selskapene eller kontiene er nødvendige for å yte humanitær bistand, for diplomatiske stasjoners virksomhet i Nord-Korea, for FNs eller dets særorganisasjoners eller andre tilknyttede organisasjoners virksomhet eller av hensyn til andre formål som er i tråd med målene i FNs sikkerhetsrådsresolusjon 1718 (2006), 1874 (2009), 2087 (2013), 2094 (2013), 2270 (2016) eller 2321 (2016).</article> <article class="defaultP" margin-top="true">Ny artikkel 5aa skal lyde:</article></article><article class="legalArticle" data-lovdata-URL="LTI/forskrift/2017-04-04-453/a5aa" data-name="a5aa" id="kapittel-1-paragraf-4"><h3 class="legalArticleHeader" data-text-align="center"><span class="legalArticleValue">Artikkel 5aa</span></h3><article class="numberedLegalP" data-numerator="1" id="kapittel-1-paragraf-4-nummer-1">1. Det er forbudt for kreditt- og finansinstitusjoner som faller inn under virkeområdet for artikkel 16, å opprette bankkonti for nordkoreanske diplomatiske eller konsulære stasjoner og for deres nordkoreanske medlemmer.</article><article class="numberedLegalP" data-numerator="2" id="kapittel-1-paragraf-4-nummer-2">2. Kreditt- og finansinstitusjoner som faller inn under virkeområdet for artikkel 16, skal senest 11. april 2017 avslutte alle bankkonti som innehas eller kontrolleres av en nordkoreansk diplomatisk eller konsulær stasjon og av deres nordkoreanske medlemmer.</article><article class="numberedLegalP" data-numerator="3" id="kapittel-1-paragraf-4-nummer-3">3. Som unntak fra forbudet i nr. 1 kan vedkommende kompetente myndighet i en medlemsstat, som angitt på nettsidene oppført i vedlegg II, på anmodning fra en nordkoreansk diplomatisk eller konsulær stasjon eller et av deres medlemmer gi tillatelse til at det opprettes én bankkonto per stasjon og medlem, forutsatt at medlemsstaten er vertskap for stasjonen, eller at stasjonens medlem er akkreditert til medlemsstaten.</article><article class="numberedLegalP" data-numerator="4" id="kapittel-1-paragraf-4-nummer-4">4. Som unntak fra bestemmelsen i nr. 2 kan vedkommende kompetente myndighet i en medlemsstat, som angitt på nettsidene oppført i vedlegg II, på anmodning fra en nordkoreansk diplomatisk eller konsulær stasjon eller et av deres medlemmer gi tillatelse til at en bankkonto videreføres, forutsatt at medlemsstaten har fastslått at den er vertskap for stasjonen, eller at stasjonens medlem er akkreditert til medlemsstaten, og at ingen av dem innehar andre bankkonti i medlemsstaten. Dersom stasjonen eller det nordkoreanske medlemmet innehar flere enn én bankkonto i medlemsstaten, kan stasjonen eller medlemmet angi hvilken bankkonto som skal beholdes.</article><article class="numberedLegalP" data-numerator="5" id="kapittel-1-paragraf-4-nummer-5">5. Med forbehold for de gjeldende regler i Wien-konvensjonen om diplomatisk samkvem av 1961 og Wien-konvensjonen om konsulært samkvem av 1963 skal medlemsstatene senest 13. mars 2017 informere de øvrige medlemsstatene og Kommisjonen om navn på og identifikasjonsopplysninger om alle nordkoreanske medlemmer av diplomatiske og konsulære stasjoner som er akkreditert til medlemsstaten, og om senere ajourføringer senest én uke etter at listen er endret. Medlemsstatene skal underrette de øvrige medlemsstatene og Kommisjonen om alle tillatelser som er gitt i henhold til nr. 3 og 4. Vedkommende kompetente myndighet i en medlemsstat, som angitt på nettsidene oppført i vedlegg II, kan informere kreditt- og finansinstitusjoner i medlemsstaten om identiteten til nordkoreanske medlemmer av en diplomatisk eller konsulær stasjon som er akkreditert til denne eller andre medlemsstater.</article> <article class="defaultP" margin-top="true">I artikkel 6 skal nytt nr. 1a lyde:</article><article class="numberedLegalP" data-numerator="1a" id="kapittel-1-paragraf-4-nummer-6">1a. Alle fartøyer oppført i vedlegg IVa samt penger og formuesgoder som innehas av dem, skal fryses dersom Sanksjonskomiteen beslutter det. Vedlegg IVa skal omfatte de fartøyer som Sanksjonskomiteen har listeført i henhold til punkt 12 i FNs sikkerhetsrådsresolusjon 2321 (2016).</article> <article class="defaultP" margin-top="true">Artikkel 9b skal lyde:</article></article><article class="legalArticle" data-lovdata-URL="LTI/forskrift/2017-04-04-453/a9b" data-name="a9b" id="kapittel-1-paragraf-5"><h3 class="legalArticleHeader" data-text-align="center"><span class="legalArticleValue">Artikkel 9b</span></h3><article class="numberedLegalP" data-numerator="1" id="kapittel-1-paragraf-5-nummer-1">1. Det er forbudt å yte finansiering eller finansiell bistand til handel med Nord-Korea, herunder å tildele eksportkreditter, garantier eller forsikring til fysiske eller juridiske personer, enheter eller organer involvert i slik handel.</article><article class="numberedLegalP" data-numerator="2" id="kapittel-1-paragraf-5-nummer-2">2. Som unntak fra forbudet i nr. 1 kan vedkommende kompetente myndighet i en medlemsstat, som angitt på nettsidene oppført i vedlegg II, gi tillatelse til yting av finansiell støtte til handel med Nord-Korea, forutsatt at medlemsstaten har innhentet forhåndsgodkjenning fra Sanksjonskomiteen i hvert enkelt tilfelle.</article><article class="numberedLegalP" data-numerator="3" id="kapittel-1-paragraf-5-nummer-3">3. Vedkommende medlemsstat skal underrette de øvrige medlemsstatene og Kommisjonen om alle tillatelser som gis i henhold til nr. 2.</article> <article class="defaultP" margin-top="true">I artikkel 11a nr. 1 skal ny bokstav d), e) og f) lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-paragraf-5-nummer-3-punkt-1"><article class="legalP" id="kapittel-1-paragraf-5-nummer-3-punkt-1-ledd-1">som har nektet å la seg inspisere etter at fartøyets flaggstat eller registreringsstat har gitt tillatelse til slik inspeksjon,</article></article></li><li data-li-identifier="e)" data-name="e)"><article class="listArticle" id="kapittel-1-paragraf-5-nummer-3-punkt-2"><article class="legalP" id="kapittel-1-paragraf-5-nummer-3-punkt-2-ledd-1">om er statsløst og har nektet å la seg inspisere i samsvar med artikkel 5 nr. 1, eller</article></article></li><li data-li-identifier="f)" data-name="f)"><article class="listArticle" id="kapittel-1-paragraf-5-nummer-3-punkt-3"><article class="legalP" id="kapittel-1-paragraf-5-nummer-3-punkt-3-ledd-1">som er oppført i vedlegg IVa, dersom Sanksjonskomiteen beslutter det.</article></article></li></ul></article> <article class="defaultP" margin-top="true">I artikkel 11a skal nr. 2–7 lyde:</article><article class="numberedLegalP" data-numerator="2" id="kapittel-1-paragraf-5-nummer-4">2. Nr. 1 får ikke anvendelse<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-5-nummer-4-punkt-1"><article class="legalP" id="kapittel-1-paragraf-5-nummer-4-punkt-1-ledd-1">i nødssituasjoner,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-5-nummer-4-punkt-2"><article class="legalP" id="kapittel-1-paragraf-5-nummer-4-punkt-2-ledd-1">når fartøyet returnerer til sin opprinnelseshavn,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-5-nummer-4-punkt-3"><article class="legalP" id="kapittel-1-paragraf-5-nummer-4-punkt-3-ledd-1">når fartøyet anløper en havn for inspeksjon, dersom det omfattes av bestemmelsene i nr. 1 bokstav a)–e).</article></article></li></ul></article><article class="numberedLegalP" data-numerator="3" id="kapittel-1-paragraf-5-nummer-5">3. Som unntak fra forbudet i nr. 1 kan vedkommende kompetente myndighet i medlemsstaten, som angitt på nettsidene oppført i vedlegg II, gi et fartøy tillatelse til å anløpe havnen dersom det omfattes av bestemmelsene i nr. 1 bokstav a)–e), og<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-5-nummer-5-punkt-1"><article class="legalP" id="kapittel-1-paragraf-5-nummer-5-punkt-1-ledd-1">Sanksjonskomiteen på forhånd har fastslått at det er nødvendig av hensyn til humanitære formål eller andre formål i tråd med målene i FNs sikkerhetsrådsresolusjon 2270 (2016), eller</article></article></li><li data-li-identifier="b)" data-name="b)"><article class="listArticle" id="kapittel-1-paragraf-5-nummer-5-punkt-2"><article class="legalP" id="kapittel-1-paragraf-5-nummer-5-punkt-2-ledd-1">medlemsstaten på forhånd har fastslått at det er nødvendig av hensyn til humanitære formål eller andre formål i tråd med målene i denne forordning.</article></article></li></ul></article><article class="numberedLegalP" data-numerator="4" id="kapittel-1-paragraf-5-nummer-6">4. Som unntak fra forbudet i nr. 1 bokstav f) kan vedkommende kompetente myndighet i medlemsstaten, som angitt på nettsidene oppført i vedlegg II, gi et fartøy tillatelse til å anløpe havnen dersom Sanksjonskomiteen har besluttet det.</article><article class="numberedLegalP" data-numerator="5" id="kapittel-1-paragraf-5-nummer-7">5. Det er forbudt for luftfartøyer som drives av nordkoreanske luftfartsselskaper eller har opprinnelse i Nord-Korea, å ta av fra, lande på eller fly over EUs territorium.</article><article class="numberedLegalP" data-numerator="6" id="kapittel-1-paragraf-5-nummer-8">6. Nr. 5 får ikke anvendelse<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-5-nummer-8-punkt-1"><article class="legalP" id="kapittel-1-paragraf-5-nummer-8-punkt-1-ledd-1">dersom luftfartøyet lander for inspeksjon,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-5-nummer-8-punkt-2"><article class="legalP" id="kapittel-1-paragraf-5-nummer-8-punkt-2-ledd-1">ved en eventuell nødlanding.</article></article></li></ul></article><article class="numberedLegalP" data-numerator="7" id="kapittel-1-paragraf-5-nummer-9">7. Som unntak fra forbudet i nr. 5 kan vedkommende kompetente myndighet i medlemsstaten, som angitt på nettsidene oppført i vedlegg II, gi et luftfartøy tillatelse til å ta av fra, lande på eller fly over EUs territorium dersom myndigheten på forhånd har fastslått at det er nødvendig av hensyn til humanitære formål eller andre formål i tråd med målene i denne forordning.</article> <article class="defaultP" margin-top="true">Artikkel 11b skal lyde:</article></article><article class="legalArticle" data-lovdata-URL="LTI/forskrift/2017-04-04-453/a11b" data-name="a11b" id="kapittel-1-paragraf-6"><h3 class="legalArticleHeader" data-text-align="center"><span class="legalArticleValue">Artikkel 11b</span></h3><article class="numberedLegalP" data-numerator="1" id="kapittel-1-paragraf-6-nummer-1">1. Det er forbudt<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-6-nummer-1-punkt-1"><article class="legalP" id="kapittel-1-paragraf-6-nummer-1-punkt-1-ledd-1">å leie eller befrakte fartøyer eller luftfartøyer eller levere besetningstjenester til Nord-Korea, til personer eller enheter oppført i vedlegg IV, til andre nordkoreanske enheter eller til andre personer eller enheter som har medvirket til brudd på bestemmelsene i FNs sikkerhetsrådsresolusjon 1718 (2006), 1874 (2009), 2087 (2013), 2094 (2013), 2270 (2016) eller 2321 (2016), eller til personer eller enheter som handler på vegne av eller på instruks fra slike personer eller enheter, samt til enheter som eies eller kontrolleres av dem,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-6-nummer-1-punkt-2"><article class="legalP" id="kapittel-1-paragraf-6-nummer-1-punkt-2-ledd-1">å anskaffe besetningstjenester fra Nord-Korea til fartøyer eller luftfartøyer,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-6-nummer-1-punkt-3"><article class="legalP" id="kapittel-1-paragraf-6-nummer-1-punkt-3-ledd-1">å eie, leie, drive, forsikre eller levere klassifiseringstjenester eller tilknyttede tjenester til fartøyer som fører nordkoreansk flagg,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-6-nummer-1-punkt-4"><article class="legalP" id="kapittel-1-paragraf-6-nummer-1-punkt-4-ledd-1">å registrere eller videreføre registreringen av fartøyer som eies, kontrolleres eller drives av Nord-Korea eller av nordkoreanske statsborgere, eller fartøyer som er avregistrert i en annen stat i henhold til punkt 24 i FNs sikkerhetsrådsresolusjon 2321 (2016),</article></article></li><li data-li-identifier="e)" data-name="e)"><article class="listArticle" id="kapittel-1-paragraf-6-nummer-1-punkt-5"><article class="legalP" id="kapittel-1-paragraf-6-nummer-1-punkt-5-ledd-1">å levere forsikrings- eller gjenforsikringstjenester til fartøyer som eies, kontrolleres eller drives av Nord-Korea.</article></article></li></ul></article><article class="numberedLegalP" data-numerator="2" id="kapittel-1-paragraf-6-nummer-2">2. Som unntak fra forbudet i nr. 1 bokstav a) kan vedkommende kompetente myndighet i en medlemsstat, som angitt på nettsidene oppført i vedlegg II, gi tillatelse til leie, befraktning eller levering av besetningstjenester, forutsatt at medlemsstaten har innhentet forhåndsgodkjenning fra Sanksjonskomiteen i hvert enkelt tilfelle.</article><article class="numberedLegalP" data-numerator="3" id="kapittel-1-paragraf-6-nummer-3">3. Som unntak fra forbudet i nr. 1 bokstav b) og c) kan vedkommende kompetente myndighet i en medlemsstat, som angitt på nettsidene oppført i vedlegg II, gi tillatelse til å eie, leie, drive eller levere klassifiseringstjenester eller tilknyttede tjenester til fartøyer som fører nordkoreansk flagg, eller til å registrere eller videreføre registreringen av fartøyer som eies, kontrolleres eller drives av Nord-Korea eller av nordkoreanske statsborgere, forutsatt at medlemsstaten har innhentet forhåndsgodkjenning fra Sanksjonskomiteen i hvert enkelt tilfelle.</article><article class="numberedLegalP" data-numerator="4" id="kapittel-1-paragraf-6-nummer-4">4. Som unntak fra forbudet i nr. 1 bokstav e) kan den kompetente myndighet i en medlemsstat, som angitt på nettsidene oppført i vedlegg II, gi tillatelse til å levere forsikrings- eller gjenforsikringstjenester, forutsatt at Sanksjonskomiteen på forhånd og i hvert enkelt tilfelle har fastslått at fartøyet driver virksomhet som utelukkende tjener livsnødvendige formål og ikke vil bli brukt av nordkoreanske personer eller enheter til å innbringe inntekter, eller som utelukkende tjener humanitære formål.</article><article class="numberedLegalP" data-numerator="5" id="kapittel-1-paragraf-6-nummer-5">5. Vedkommende medlemsstat skal underrette de øvrige medlemsstatene og Kommisjonen om alle tillatelser som er gitt i henhold til nr. 2, 3 og 4.</article> <article class="defaultP" margin-top="true">Ny artikkel 11c skal lyde:</article></article><article class="legalArticle" data-lovdata-URL="LTI/forskrift/2017-04-04-453/a11c" data-name="a11c" id="kapittel-1-paragraf-7"><h3 class="legalArticleHeader" data-text-align="center"><span class="legalArticleValue">Artikkel 11c</span></h3><article class="legalP" id="kapittel-1-paragraf-7-ledd-1">Som unntak fra forbudene som følger av FNs sikkerhetsrådsresolusjon 1718 (2006), 1874 (2009), 2087 (2013), 2094 (2013), 2070 (2016) eller 2321 (2016) kan vedkommende kompetente myndighet i en medlemsstat, som angitt på nettsidene oppført i vedlegg II, gi tillatelse til virksomhet som Sanksjonskomiteen i hvert enkelt tilfelle har fastslått er nødvendig for å legge til rette for arbeid som internasjonale og ikke-statlige bistands- og nødhjelpsorganisasjoner utfører i Nord-Korea til beste for den nordkoreanske sivilbefolkningen, i henhold til punkt 46 i FNs sikkerhetsrådsresolusjon 2321 (2016).</article> <article class="defaultP" margin-top="true">I artikkel 13 nr. 1 skal bokstav c), d) og g) lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-paragraf-7-ledd-1-punkt-1"><article class="legalP" id="kapittel-1-paragraf-7-ledd-1-punkt-1-ledd-1">å endre vedlegg III, IIIa og IIIb for å justere eller tilpasse varelisten i vedlegget i samsvar med eventuelle definisjoner eller retningslinjer som Sanksjonskomiteen eller FNs sikkerhetsråd har utarbeidet, eller for å legge til referansenumrene hentet fra den kombinerte nomenklatur fastsatt i vedlegg I til forordning (EØF) nr. 2658/87, dersom det er nødvendig eller behov for det,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-7-ledd-1-punkt-2"><article class="legalP" id="kapittel-1-paragraf-7-ledd-1-punkt-2-ledd-1">å endre vedlegg IV og IVa på grunnlag av beslutninger truffet av Sanksjonskomiteen eller av FNs sikkerhetsråd,</article></article></li><li data-li-identifier="g)" data-name="g)"><article class="listArticle" id="kapittel-1-paragraf-7-ledd-1-punkt-3"><article class="legalP" id="kapittel-1-paragraf-7-ledd-1-punkt-3-ledd-1">å endre vedlegg Ig og Ih på grunnlag av beslutninger truffet av Sanksjonskomiteen eller av FNs sikkerhetsråd eller å legge til referansenumrene hentet fra den kombinerte nomenklatur fastsatt i vedlegg I til forordning (EØF) nr. 2658/87.</article></article></li></ul></article> <article class="defaultP" margin-top="true">I vedlegg Ig skal nytt første avsnitt lyde:</article><article class="legalP" id="kapittel-1-paragraf-7-ledd-2">Weapons of mass destruction-related items, materials, equipment, goods and technology identified and designated pursuant to paragraph 25 of UN Security Council Resolution 2270 (2016) and paragraphs 4 and 7 of UN Security Council Resolution 2321 (2016).</article> <article class="defaultP" margin-top="true">Nytt vedlegg Ih skal lyde:</article><span class="futuretitle" id="kapittel-1-paragraf-7-foreslåttittel-1">VEDLEGG Ih<br />Copper, nickel, silver and zinc referred to in point (b) of Article 2(4)</span> <article class="defaultP" margin-top="true">Nytt vedlegg IIIa skal lyde:</article><span class="futuretitle" id="kapittel-1-paragraf-7-foreslåttittel-2">VEDLEGG IIIa<br />The statues referred to in Article 4c (1)</span> <article class="defaultP" margin-top="true">Nytt vedlegg IIIb skal lyde:</article><span class="futuretitle" id="kapittel-1-paragraf-7-foreslåttittel-3">VEDLEGG IIIb<br />The helicopters and vessels referred to in Article 4d (1)</span> <article class="defaultP" margin-top="true">Vedlegg IV skal lyde:</article><article class="legalP" id="kapittel-1-paragraf-7-ledd-3">FNs liste over personer og enheter identifisert av FNs sikkerhetsråds komité etablert i medhold av Sikkerhetsresolusjon 1718 (2006), er tilgjengelig her.</article> <article class="defaultP" margin-top="true">Nytt vedlegg IVa skal lyde:</article><span class="futuretitle" id="kapittel-1-paragraf-7-foreslåttittel-4">VEDLEGG IVa<br />The vessels that have been designated by the Sanctions Committee pursuant to paragraph 12 of UNSCR 2321 (2016).</span></article></section><section class="section" data-name="kapII" id="kapittel-2" data-lovdata-URL="LTI/forskrift/2017-04-04-453/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>