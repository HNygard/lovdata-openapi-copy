<!DOCTYPE html><html lang="no"><head><title>Lov om endringer i lov 26. mars 1999 nr. 14 om skatt av formue og inntekt (skatteloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-12-19-121</dd><dt class="dokid">DokumentID</dt><dd class="dokid">LTI/lov/2017-12-19-121</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2017-12-19, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Inntekts- og formueskatt</li></ul></dd><dt class="dateOfPublication">Kunngjort</dt><dd class="dateOfPublication">2017-12-19 16:10</dd><dt class="journalNumber">Journalnummer</dt><dd class="journalNumber">2017-1368</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov 26. mars 1999 nr. 14 om skatt av formue og inntekt (skatteloven)</dd><dt class="miscInformation">Annet om dokumentet</dt><dd class="miscInformation">Prop.1 LS (2017–2018), Innst.4 L (2017–2018), Lovvedtak 18 (2017–2018). Stortingets første og andre gangs behandling hhv. 12. og 15. desember 2017. Fremmet av Finansdepartementet.</dd><dt class="refid">RefID</dt><dd class="refid">lov/2017-12-19-121</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 26. mars 1999 nr. 14 om skatt av formue og inntekt (skatteloven)<ul class="tocSubUl"><li>I</li><li>II</li><li>III</li><li>IV<ul class="tocSubUl"><li>§ 7-2.</li></ul></li><li>V</li><li>VI</li><li>VII</li><li>VIII</li></ul></li></ul></dd></dl></header><main class="documentBody" data-lovdata-URL="LTI/lov/2017-12-19-121" id="dokument"><h1>Lov om endringer i lov 26. mars 1999 nr. 14 om skatt av formue og inntekt (skatteloven)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-12-19-121/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">I følgende bestemmelser, med tittel, skal uttrykkene «grunnfondsbevis», «grunnfondsbeviset» og «grunnfondsbevisets» endres til hhv. «egenkapitalbevis», «egenkapitalbeviset» og «egenkapitalbevisets»:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">§ 2-3</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">§ 4-12</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">§ 4-51</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">§ 5-14</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">§ 6-40</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">§ 9-11</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">§ 10-10</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">§ 10-11</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-9"><article class="legalP" id="kapittel-1-ledd-1-punkt-9-ledd-1">§ 10-30</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-10"><article class="legalP" id="kapittel-1-ledd-1-punkt-10-ledd-1">§ 10-36</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-11"><article class="legalP" id="kapittel-1-ledd-1-punkt-11-ledd-1">§ 10-70</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-12"><article class="legalP" id="kapittel-1-ledd-1-punkt-12-ledd-1">§ 19-2</article></article></li></ul></article> <article class="defaultP" margin-top="true">§ 4-2 første ledd bokstav i skal lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-1-ledd-1-punkt-13"><article class="legalP" id="kapittel-1-ledd-1-punkt-13-ledd-1">eierandelskapital, samt overkursfond og utjevningsfond i sparebanker,</article></article></li></ul></article> <article class="defaultP" margin-top="true">§ 5-20 annet ledd bokstav c nytt annet punktum skal lyde:</article><article class="legalP" id="kapittel-1-ledd-2">Som kapitalinntekt regnes likevel ikke utbetaling av uføreytelser fra slike avtaler.</article> <article class="defaultP" margin-top="true">§ 10-13 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Av utbytte som utdeles til aksjonær som er hjemmehørende i utlandet, svares skatt til staten etter en sats som fastsettes av Stortinget i det årlige skattevedtak, jf. kapittel 15. Utbyttet skal ikke oppjusteres etter § 10-11 første ledd annet punktum. Ansvaret for skatt på utbyttekompensasjon som nevnt i § 10-11 tredje ledd påhviler innlåner som etter avtale om verdipapirlån, jf. § 9-11, svarer slik kompensasjon til kontraktsmotpart hjemmehørende i utlandet. Reglene i denne paragraf gjelder ikke for den delen av utdeling fra verdipapirfond som behandles som rente etter § 10-20 første ledd annet punktum.</article> <article class="defaultP" margin-top="true">§ 10-20 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Ved utdeling fra fondet skattlegges andelseierne på følgende måte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">Utdeling fra verdipapirfond med mer enn 80 prosent aksjeandel skattlegges som aksjeutbytte.</article></article></li><li data-li-identifier="b)" data-name="b)"><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">Utdeling fra verdipapirfond med mindre enn 20 prosent aksjeandel skattlegges som renteinntekt.</article></article></li><li data-li-identifier="c)" data-name="c)"><article class="listArticle" id="kapittel-1-nummer-2-punkt-3"><article class="legalP" id="kapittel-1-nummer-2-punkt-3-ledd-1">Utdeling fra verdipapirfond med mellom 20 og 80 prosent aksjeandel splittes i en del som skattlegges som aksjeutbytte og en del som skattlegges som rente, beregnet forholdsmessig etter fjerde ledd.</article></article></li></ul></article> <article class="defaultP" margin-top="true">§ 11-7 fjerde ledd skal lyde:</article><article class="numberedLegalP" data-numerator="4" id="kapittel-1-nummer-3">(4) Samlet inngangsverdi og ervervstidspunkt for skattyters vederlag i form av aksjer og andeler settes lik skattyters samlede inngangsverdi og ervervstidspunkt for aksjer og andeler i overdragende selskap.</article></section><section class="section" data-name="kapII" id="kapittel-2" data-lovdata-URL="LTI/lov/2017-12-19-121/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">§ 4-12 syvende ledd skal lyde:</article><article class="numberedLegalP" data-numerator="7" id="kapittel-2-nummer-1">(7) Ved fastsetting av ikke-børsnotert selskaps skattemessige formuesverdi, medregnes eiendeler og gjeld til full verdi, uten prosentvis reduksjon etter bestemmelser i dette kapittel.</article> <article class="defaultP" margin-top="true">§ 4-13 første ledd første punktum skal lyde:</article><article class="legalP" id="kapittel-2-ledd-2">For aksjeselskap eller allmennaksjeselskap som er stiftet året før skattefastsettingsåret, settes aksjeverdien til 90 prosent av summen av aksjenes pålydende beløp og overkurs.</article> <article class="defaultP" margin-top="true">§ 4-19 første ledd bokstav a og c skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">§ 4-10 fjerde ledd og sekundærbolig i § 4-10 andre ledd</article></article></li><li data-li-identifier="c." data-name="c."><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">§ 4-13 første ledd første punktum,</article></article></li></ul></article> <article class="defaultP" margin-top="true">Gjeldende § 4-19 første ledd bokstav c og d blir bokstav d og ny e.</article> <article class="defaultP" margin-top="true">§ 6-41 syvende ledd fjerde punktum skal lyde:</article><article class="legalP" id="kapittel-2-ledd-3">For selskap mv. som nevnt i foregående punktum skal netto rentekostnad til fremføring reduseres med 25 prosent av årets underskudd i selskapet eller innretningen, etter begrensning av fradrag etter denne paragraf.</article> <article class="defaultP" margin-top="true">§ 18-1 annet ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">Med kraftanlegg menes kraftstasjonen med tilhørende reguleringsanlegg eller andel i slike, men unntatt fjernledninger og fordelingsanlegg. Produksjonslinjer skal likevel regnes som en del av kraftanlegget.</article></article></li></ul></article> <article class="defaultP" margin-top="true">§ 18-5 fjerde ledd første punktum og nytt annet og tredje punktum skal lyde:</article><article class="legalP" id="kapittel-2-ledd-4">Fradraget etter første ledd for fremtidige kostnader til utskifting av driftsmidler gis for driftsmidler som er knyttet til kraftproduksjonen, jf. § 18-3 tredje ledd, bokstav a. nr. 3, når disse i henhold til skattemessige avskrivningsregler må anses å ha begrenset levetid. Driftsmiddel som nevnt i foregående punktum kan bare verdsettes særskilt med den andel av driftsmiddelet som ikke er knyttet til kraftproduksjonen. Dette gjelder likevel ikke for driftsmiddel som ligger i en annen kommune enn kraftanlegget.</article></section><section class="section" data-name="kapIII" id="kapittel-3" data-lovdata-URL="LTI/lov/2017-12-19-121/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endring:</article> <article class="defaultP" margin-top="true">§ 10-32 nytt fjerde ledd skal lyde:</article><article class="numberedLegalP" data-numerator="4" id="kapittel-3-nummer-1">(4) Når det i skatteavtale med fremmed stat er bestemt at utbytte skal være unntatt fra skattlegging i Norge, skal et beregnet tap ved realisasjon reduseres med mottatt utbytte de siste ti år.</article></section><section class="section" data-name="kapIV" id="kapittel-4" data-lovdata-URL="LTI/lov/2017-12-19-121/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">§ 4-12 første til tredje, femte og sjette ledd skal lyde:</article><article class="numberedLegalP" data-numerator="1" id="kapittel-4-nummer-1">(1) Børsnotert aksje verdsettes i alminnelighet til 80 prosent av kursverdien 1. januar i skattefastsettingsåret.</article><article class="numberedLegalP" data-numerator="2" id="kapittel-4-nummer-2">(2) Ikke-børsnotert aksje verdsettes til 80 prosent av aksjens forholdsmessige andel av aksjeselskapets eller allmennaksjeselskapets samlede skattemessige formuesverdi 1. januar året før skattefastsettingsåret fordelt etter pålydende.</article><article class="numberedLegalP" data-numerator="3" id="kapittel-4-nummer-3">(3) Ikke-børsnotert aksje i utenlandsk selskap verdsettes til 80 prosent av aksjens antatte salgsverdi 1. januar i skattefastsettingsåret. Aksjen skal verdsettes etter annet ledd når skattyteren krever dette og kan sannsynliggjøre selskapets skattemessige formuesverdi.</article><article class="numberedLegalP" data-numerator="5" id="kapittel-4-nummer-4">(5) Egenkapitalbevis i sparebank, gjensidig forsikringsselskap, kreditt- og hypotekforening og selveiende finansieringsforetak verdsettes til 80 prosent av kursverdien 1. januar i skattefastsettingsåret. Er kursen ikke notert eller kjent, settes verdien til den antatte salgsverdi.</article><article class="numberedLegalP" data-numerator="6" id="kapittel-4-nummer-5">(6) Andel i verdipapirfond verdsettes til andelsverdien 1. januar i skattefastsettingsåret. Aksjeandel i verdipapirfond, jf. skatteloven § 10-20, verdsettes til 80 prosent av aksjeandelens verdi.</article> <article class="defaultP" margin-top="true">§ 4-13 første ledd første punktum skal lyde:</article><article class="legalP" id="kapittel-4-ledd-2">For aksjeselskap eller allmennaksjeselskap som er stiftet året før skattefastsettingsåret, settes aksjeverdien til 80 prosent av summen av aksjenes pålydende beløp og overkurs.</article> <article class="defaultP" margin-top="true">§ 4-17 annet ledd skal lyde:</article><article class="legalP" id="kapittel-4-ledd-3">Driftsmidler, unntatt eiendom som nevnt i skatteloven § 4-10 første ledd tredje punktum, verdsettes til 80 prosent av skattemessig formuesverdi.</article> <article class="defaultP" margin-top="true">§ 4-40 tredje punktum oppheves.</article> <article class="defaultP" margin-top="true">§ 4-40 fjerde punktum blir tredje punktum og skal lyde:</article><article class="legalP" id="kapittel-4-ledd-4">Verdien av deltakerens selskapsandel settes til 80 prosent av andelen av nettoformuen beregnet etter første og andre punktum.</article> <article class="defaultP" margin-top="true">§ 5-15 første ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-4-ledd-4-punkt-1"><article class="legalP" id="kapittel-4-ledd-4-punkt-1-ledd-1">følgende ytelser til sjøfolk m.v.: <ul class="defaultList"><li data-li-identifier="1." data-name="1."><article class="listArticle" id="kapittel-4-ledd-4-punkt-1-ledd-1-punkt-1"><article class="legalP" id="kapittel-4-ledd-4-punkt-1-ledd-1-punkt-1-ledd-1">inntekt om bord på skip i form av <ul class="defaultList"><li data-li-identifier="-" data-name="-"><article class="listArticle" id="kapittel-4-ledd-4-punkt-1-ledd-1-punkt-1-ledd-1-punkt-1"><article class="legalP" id="kapittel-4-ledd-4-punkt-1-ledd-1-punkt-1-ledd-1-punkt-1-ledd-1">verdien av fritt opphold om bord, med unntak for fri kost på sokkelinnretning til arbeidstaker med samlet personinntekt på over 600&#xa0;000 kroner,</article></article></li><li data-li-identifier="-" data-name="-"><article class="listArticle" id="kapittel-4-ledd-4-punkt-1-ledd-1-punkt-1-ledd-1-punkt-2"><article class="legalP" id="kapittel-4-ledd-4-punkt-1-ledd-1-punkt-1-ledd-1-punkt-2-ledd-1">ekstrahyre, effektgodtgjørelse og annen godtgjørelse ved forlis,</article></article></li><li data-li-identifier="-" data-name="-"><article class="listArticle" id="kapittel-4-ledd-4-punkt-1-ledd-1-punkt-1-ledd-1-punkt-3"><article class="legalP" id="kapittel-4-ledd-4-punkt-1-ledd-1-punkt-1-ledd-1-punkt-3-ledd-1">krigsrisikotillegg opptjent under fart i erklært krigssone,</article></article></li></ul></article></article></li><li data-li-identifier="2." data-name="2."><article class="listArticle" id="kapittel-4-ledd-4-punkt-1-ledd-1-punkt-2"><article class="legalP" id="kapittel-4-ledd-4-punkt-1-ledd-1-punkt-2-ledd-1">ytelse fra Nortraships Sjømannsfond og utbetaling i henhold til Stortingets vedtak av 27. april 1972 vedrørende norske sjømenn som seilte for Nortraship i tiden 1. juli 1940 til 30. juni 1945,</article></article></li></ul></article></article></li></ul></article> <article class="defaultP" margin-top="true">§ 6-32 første ledd bokstav a første punktum skal lyde:</article><article class="legalP" id="kapittel-4-ledd-5">Minstefradrag i lønnsinntekt, jf. skatteloven § 6-31 første ledd bokstav a, c, d og annet ledd, gis med 45 prosent av summen av slik inntekt.</article> <article class="defaultP" margin-top="true">§ 6-41 åttende ledd skal lyde:</article><article class="numberedLegalP" data-numerator="8" id="kapittel-4-nummer-6">(8) Denne paragraf gjelder ikke for finansforetak etter finansforetaksloven § 1-3 første ledd. Videre gjelder denne paragraf ikke gjeld til finansforetak som midlertidig er nærstående til låntaker, jf. finansforetaksloven § 13-2 annet ledd. Foregående punktum omfatter bare låneavtaler inngått før finansforetaket og låntaker ble nærstående.</article> <article class="defaultP" margin-top="true">§ 6-44 første og annet ledd skal lyde:</article><article class="numberedLegalP" data-numerator="1" id="kapittel-4-nummer-7">(1) For reiser til hjem innenfor EØS-området gis fradrag for reise mellom hjem og arbeidssted og besøksreiser etter § 6-13 etter forskrift fastsatt av departementet med utgangspunkt i reiseavstand og reisehyppighet. Fradrag er begrenset til den del av beløpet som overstiger 22&#xa0;350 kroner, og gis ikke for den del av reiselengden som overstiger 75&#xa0;000 km i året.</article><article class="numberedLegalP" data-numerator="2" id="kapittel-4-nummer-8">(2) For reiser til hjem utenfor EØS-området gis fradrag for dokumenterte utgifter til transport med andre transportmidler enn privatbil. Når skattyter kan dokumentere bruk av privatbil til hjemreisen, gis fradrag for utgiftene ved dette etter satser fastsatt av departementet i forskrift. Fradrag gis ikke for den del av samlede reiseutgifter som overstiger 92&#xa0;500 kroner i året, og er begrenset til den del av beløpet som overstiger 22&#xa0;350 kroner.</article> <article class="defaultP" margin-top="true">§ 6-50 femte ledd skal lyde:</article><article class="legalP" id="kapittel-4-ledd-6">Fradrag etter reglene i denne paragraf gis bare når gaven utgjør minst 500 kroner i det året da gaven er gitt. Det gis maksimalt fradrag for gaver etter denne paragraf med til sammen 40&#xa0;000 kroner årlig.</article> <article class="defaultP" margin-top="true">§ 7-2 skal lyde:</article><article class="futureLegalArticle" data-name="§7-2" id="kapittel-4-foreslåttparagraf-1"><span class="futureLegalArticleHeader">§ 7-2.</span><article class="legalP" id="kapittel-4-foreslåttparagraf-1-ledd-1">Utleieinntekter mv.</article><article class="numberedLegalP" data-numerator="1" id="kapittel-4-foreslåttparagraf-1-nummer-1">(1) Utleieinntekt fra egen bolig er skattepliktig, unntatt når leieforholdet varer sammenhengende minst 30 dager og<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-1-nummer-1-punkt-1"><article class="legalP" id="kapittel-4-foreslåttparagraf-1-nummer-1-punkt-1-ledd-1">eieren benytter minst halvparten av boligen til egen bruk, regnet etter utleieverdien.</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-1-nummer-1-punkt-2"><article class="legalP" id="kapittel-4-foreslåttparagraf-1-nummer-1-punkt-2-ledd-1">hele eller en større del av boligen leies ut for inntil 20&#xa0;000 kroner i inntektsåret.</article></article></li></ul></article><article class="numberedLegalP" data-numerator="2" id="kapittel-4-foreslåttparagraf-1-nummer-2">(2) For fritidseiendom som har vært delvis utleid eller utleid i deler av året, regnes 85 prosent av utleieinntekten som overstiger 10&#xa0;000 kroner, som inntekt. Det samme gjelder utleieinntekt fra egen bolig når leieforholdet er kortere enn 30 dager.</article><article class="numberedLegalP" data-numerator="3" id="kapittel-4-foreslåttparagraf-1-nummer-3">(3) Flermannsboliger og utleiehytter omfattes ikke av denne paragrafen. Det samme gjelder når utleie av egen bolig regnes som virksomhet.</article></article> <article class="defaultP" margin-top="true">§ 7-10 nytt siste punktum skal lyde:</article><article class="legalP" id="kapittel-4-ledd-7">Denne bestemmelsen gjelder ikke når utleien skattlegges etter § 7-2 andre ledd.</article> <article class="defaultP" margin-top="true">§ 9-13 åttende ledd skal lyde:</article><article class="numberedLegalP" data-numerator="8" id="kapittel-4-nummer-9">(8) Gevinst ved vern av skog i forbindelse med etablering eller utvidelse av verneområde etter naturmangfoldloven kapittel V eller eldre vernevedtak som nevnt i naturmangfoldloven § 77, er fritatt for skatteplikt. Det samme gjelder ved vern etter markaloven. Gevinst ved vern som er fritatt for skatt etter første og annet punktum for selskap med deltakerfastsetting, er ikke skattepliktig for deltaker ved utdeling etter § 10-42.</article> <article class="defaultP" margin-top="true">§ 10-4 nytt tredje ledd skal lyde:</article><article class="numberedLegalP" data-numerator="3" id="kapittel-4-nummer-10">(3) Det kan også ytes konsernbidrag til utenlandsk selskap som nevnt i annet ledd a, begrenset til mottakers underskudd til fremføring, jf. § 14-6.</article> <article class="defaultP" margin-top="true">§ 10-11 første ledd annet punktum skal lyde:</article><article class="legalP" id="kapittel-4-ledd-8">For personlig aksjonær skal skattepliktig utbytte etter fradrag for skjerming etter § 10-12, oppjusteres med 1,33.</article> <article class="defaultP" margin-top="true">§ 10-21 fjerde ledd tredje punktum skal lyde:</article><article class="legalP" id="kapittel-4-ledd-9">Skattepliktig uttak etter fradrag for skjerming etter femte ledd, skal oppjusteres med 1,33.</article> <article class="defaultP" margin-top="true">§ 10-21 syvende ledd tredje punktum skal lyde:</article><article class="legalP" id="kapittel-4-ledd-10">Tapet skal oppjusteres med 1,33 og kan føres til fradrag i kontohavers inntekt.</article> <article class="defaultP" margin-top="true">§ 10-31 første ledd fjerde punktum skal lyde:</article><article class="legalP" id="kapittel-4-ledd-11">For personlig aksjonær skal skattepliktig gevinst etter fradrag for ubenyttet skjerming, oppjusteres med 1,33.</article> <article class="defaultP" margin-top="true">§ 10-31 annet ledd annet punktum skal lyde:</article><article class="legalP" id="kapittel-4-ledd-12">For personlig aksjonær skal tapet oppjusteres med 1,33.</article> <article class="defaultP" margin-top="true">§ 10-42 tredje ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-4-ledd-12-punkt-1"><article class="legalP" id="kapittel-4-ledd-12-punkt-1-ledd-1">Nettoverdien etter bokstav a oppjusteres med 1,33.</article></article></li></ul></article> <article class="defaultP" margin-top="true">§ 10-44 første ledd tredje punktum skal lyde:</article><article class="legalP" id="kapittel-4-ledd-13">For personlig deltaker skal gevinst og tap etter fradrag for ubenyttet skjerming oppjusteres med 1,33.</article> <article class="defaultP" margin-top="true">§ 10-65 annet ledd tredje punktum skal lyde:</article><article class="legalP" id="kapittel-4-ledd-14">For deltaker som omfattes av § 10-67 annet ledd, skal likevel 23 prosent inntektsføres.</article> <article class="defaultP" margin-top="true">§ 10-67 annet ledd skal lyde:</article><article class="numberedLegalP" data-numerator="2" id="kapittel-4-nummer-11">(2) For deltaker som nevnt i § 10-12 første og tredje ledd, skal 77 prosent av mottatt utbytte, etter at utbyttet er økt med den andel av aksjonærens fradrag etter § 16-20 annet ledd som vedrører utbyttet, legges til grunn som utbytte og oppjusteres etter § 10-11 første ledd annet punktum.</article> <article class="defaultP" margin-top="true">§ 14-6 nytt femte ledd skal lyde:</article><article class="numberedLegalP" data-numerator="5" id="kapittel-4-nummer-12">(5) Retten til fradrag for underskudd faller bort for den del det er mottatt konsernbidrag for etter § 10-4 tredje ledd.</article> <article class="defaultP" margin-top="true">§ 15-4 første ledd skal lyde:</article><article class="numberedLegalP" data-numerator="1" id="kapittel-4-nummer-13">(1) Personlig skattyter skal ha personfradrag i alminnelig inntekt. Stortinget fastsetter personfradrag i klasse 1 for det enkelte inntektsår.</article> <article class="defaultP" margin-top="true">§ 15-4 annet til fjerde ledd oppheves. Nåværende femte ledd blir annet ledd og skal lyde:</article><article class="numberedLegalP" data-numerator="2" id="kapittel-4-nummer-14">(2) Er en av ektefellene avgått ved døden i inntektsåret, og ektefellens inntekt skattlegges særskilt etter § 2-11 første og annet ledd, gis personfradrag i avdødes inntekt. Det samme gjelder når arving som har overtatt boet uskiftet, krever sin og avdødes inntekt skattlagt særskilt. Dødsbo skal for det inntektsåret dødsfallet fant sted, ha samme personfradrag som avdøde ville ha hatt i live. Hvis gjenlevende ektefelle er eller sannsynligvis vil bli skattlagt særskilt, skal boet ha personfradrag. Boet skal ikke ha personfradrag for de etterfølgende inntektsårene. Reglene om ektefeller i dette ledd gjelder tilsvarende for gjenlevende samboer som overtar boet uskiftet i medhold av arveloven § 28c.</article> <article class="defaultP" margin-top="true">§ 15-4 nåværende sjette til niende ledd blir tredje til sjette ledd.</article> <article class="defaultP" margin-top="true">§ 15-5 annet ledd skal lyde:</article><article class="numberedLegalP" data-numerator="2" id="kapittel-4-nummer-15">(2) Fradraget gis ved skatteberegningen med 15&#xa0;500 kroner, men får ikke virkning ved beregning av trygdeavgift og trinnskatt.</article> <article class="defaultP" margin-top="true">§ 16-21 første ledd siste punktum skal lyde:</article><article class="legalP" id="kapittel-4-ledd-15">Ved fastsettelse av samlet skattepliktig inntekt etter første punktum, medtas ikke oppjustering etter § 10-11, § 10-21, § 10-31, § 10-42 og § 10-44.</article> <article class="defaultP" margin-top="true">§ 17-1 sjette ledd skal lyde:</article><article class="numberedLegalP" data-numerator="6" id="kapittel-4-nummer-16">(6) Ved bruk av alminnelig inntekt etter denne paragraf medtas ikke oppjustering etter § 10-11, § 10-21, § 10-31, § 10-42 og § 10-44.</article></section><section class="section" data-name="kapV" id="kapittel-5" data-lovdata-URL="LTI/lov/2017-12-19-121/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">§ 5-14 nytt fjerde ledd skal lyde:</article><article class="numberedLegalP" data-numerator="4" id="kapittel-5-nummer-1">(4) For opsjoner og aksjer i små oppstartsselskap gjelder følgende unntak fra første til tredje ledd:<ul class="defaultList"><li data-li-identifier="a)" data-name="a)"><article class="listArticle" id="kapittel-5-nummer-1-punkt-1"><article class="legalP" id="kapittel-5-nummer-1-punkt-1-ledd-1">Fordel inntil 500&#xa0;000 kroner ved innløsning av rett til erverv av aksjer i arbeidsforhold i små oppstartsselskap skattlegges først ved realisasjon av de aksjene som ble ervervet ved innløsning av denne del av opsjonen.</article></article></li><li data-li-identifier="b)" data-name="b)"><article class="listArticle" id="kapittel-5-nummer-1-punkt-2"><article class="legalP" id="kapittel-5-nummer-1-punkt-2-ledd-1">Gevinst ved realisasjon av aksje som nevnt i bokstav a skattlegges som fordel vunnet ved arbeid inntil et beløp som tilsvarer opsjonsfordelen, jf. bokstav c. Gevinst utover opsjonsfordelen skattlegges som gevinst ved realisasjon av aksje.</article></article></li><li data-li-identifier="c)" data-name="c)"><article class="listArticle" id="kapittel-5-nummer-1-punkt-3"><article class="legalP" id="kapittel-5-nummer-1-punkt-3-ledd-1">Beskatning etter dette ledd forutsetter at arbeidsgiver på innløsningstidspunktet beregner en opsjonsfordel. Opsjonsfordelen settes til differansen mellom aksjens omsetningsverdi og innløsningsprisen, fratrukket den ansattes kostpris for opsjonen. Første ledd bokstav a, jf. bokstav c gjelder tilsvarende.</article></article></li><li data-li-identifier="d)" data-name="d)"><article class="listArticle" id="kapittel-5-nummer-1-punkt-4"><article class="legalP" id="kapittel-5-nummer-1-punkt-4-ledd-1">Departementet gir forskrift til utfylling og gjennomføring av bestemmelsene i dette ledd, herunder nærmere vilkår knyttet til selskapet, den ansatte og opsjonen. Departementet kan også gi forskrift om at opsjonsfordel skal beskattes før aksjene realiseres når det har gått fem år fra innløsningstidspunktet, når arbeidsforholdet opphører, eller når den ansatte flytter ut av riket.</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/lov/2017-12-19-121/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">§ 5-15 annet ledd nytt siste punktum skal lyde:</article><article class="legalP" id="kapittel-6-ledd-2">Departementet kan gi utfyllende regler og fastsette satser for skattefrie ytelser som kan mottas av ansatte som av hensyn til arbeidet må bo utenfor hjemmet.</article> <article class="defaultP" margin-top="true">§ 6-13 første og annet ledd skal lyde:</article><article class="numberedLegalP" data-numerator="1" id="kapittel-6-nummer-1">(1) Skattyter som av hensyn til arbeidet må bo utenfor hjemmet, gis fradrag for merkostnader på grunn av fraværet med de begrensninger som følger av denne paragraf. Fradrag for kost og losji gis for en periode på inntil 24 måneder etter nærmere regler fastsatt av departementet. Dersom skattyteren kan tilberede mat i tilknytning til pendlerboligen, gis det ikke fradrag for kost.</article><article class="numberedLegalP" data-numerator="2" id="kapittel-6-nummer-2">(2) Fradrag for merkostnader etter første ledd gis etter satser som fastsettes av departementet med mindre skattyteren godtgjør og krever fradrag for større kostnader. Fradrag for reisekostnader ved besøk i hjemmet gis etter § 6-44.</article> <article class="defaultP" margin-top="true">Nåværende annet og tredje ledd blir tredje og nytt fjerde ledd.</article></section><section class="section" data-name="kapVII" id="kapittel-7" data-lovdata-URL="LTI/lov/2017-12-19-121/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">§ 4-12 sjette ledd nytt tredje punktum skal lyde:</article><article class="legalP" id="kapittel-7-ledd-2">Dette ledd gjelder tilsvarende for aksjeandel i investering som skattlegges etter § 10-20 tiende ledd.</article> <article class="defaultP" margin-top="true">§ 10-20 fjerde ledd nytt siste punktum skal lyde:</article><article class="legalP" id="kapittel-7-ledd-3">Likt med aksjer regnes annen andel i selskap som omfattes av § 10-10 tredje ledd, og andel i selskap hvor deltakerne skattlegges etter § 10-40 til § 10-49.</article> <article class="defaultP" margin-top="true">§ 10-20 nytt tiende ledd skal lyde:</article><article class="numberedLegalP" data-numerator="10" id="kapittel-7-nummer-1">(10) Investering i verdipapir gjennom kapitalforsikring skattlegges på tilsvarende måte, når det ved forsikringstakers død eller uførhet vil bli utbetalt mindre enn 50 prosent tillegg til gjenstående sparebeholdning på forsikringskontoen. Det samme gjelder når det ved forsikringstakers død eller uførhet blir utbetalt et fast beløp som utgjør mindre enn 100 prosent tillegg til innbetalte sparebeløp. Fradrag for skjerming gis hos forsikringstaker, og beregnes ut fra aksjeandelen ved det enkelte års begynnelse. Helt eller delvis gjenkjøp av slik kapitalforsikring er å anse som realisasjon og følger reglene i syvende ledd, men slik at gjennomsnittlig aksjeandel for hvert år i eierperioden legges til grunn.</article></section><section class="section" data-name="kapVIII" id="kapittel-8" data-lovdata-URL="LTI/lov/2017-12-19-121/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">Endringene under I trer i kraft straks.</article><article class="legalP" id="kapittel-8-ledd-2">Endringene under II trer i kraft straks med virkning fra og med inntektsåret 2017.</article><article class="legalP" id="kapittel-8-ledd-3">Følgende overgangsregel gjelder:</article><article class="legalP" id="kapittel-8-ledd-4">Ved skattefastsettingen for inntektsåret 2017 medregnes næringseiendom til 89 prosent av full verdi for selskaper som verdsettes etter skatteloven § 4-13 første ledd annet punktum og annet ledd. Likevel skal næringseiendommene settes til full verdi ved fastsettingen av selskapets samlede skattemessige formuesverdi pr. 1. januar 2017 som brukes som formuesverdi for aksjene i inntektsåret 2018.</article><article class="legalP" id="kapittel-8-ledd-5">Endringen under III trer i kraft straks med virkning fra og med 12. oktober 2017.</article><article class="legalP" id="kapittel-8-ledd-6">Endringene under IV trer i kraft straks med virkning fra og med inntektsåret 2018.</article><article class="legalP" id="kapittel-8-ledd-7">Endringer under V trer i kraft fra den tid Kongen bestemmer.</article><article class="legalP" id="kapittel-8-ledd-8">Endringene under VI trer i kraft straks med virkning fra og med inntektsåret 2018, men likevel slik at bortfall av fradragsrett etter regelen i § 6-13 første ledd annet punktum tidligst får virkning fra 1. januar 2020.</article><article class="legalP" id="kapittel-8-ledd-9">Endringene under VII trer i kraft straks med virkning fra og med inntektsåret 2019.</article><article class="legalP" id="kapittel-8-ledd-10">Følgende overgangsregel gjelder:</article><article class="legalP" id="kapittel-8-ledd-11">For investering i fondskonto e.l. gjennomført før 1. januar 2019, legges aksjeandelen per 1. januar 2019 til grunn ved bruk av reglene i § 10-20 femte og syvende ledd.</article></section></main></body></html>