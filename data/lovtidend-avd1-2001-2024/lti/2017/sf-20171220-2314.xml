<!DOCTYPE html><html lang="no"><head><title>Forskrift om endring i forskrift om trafikkopplæring og førerprøve m.m. (trafikkopplæringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-20-2314</dd><dt class="dokid">DokumentID</dt><dd class="dokid">LTI/forskrift/2017-12-20-2314</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-10-01-1339</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§26</li><li>lov/1965-06-18-4/§28</li><li>lov/1965-06-18-4/§43</li><li>forskrift/1967-03-17-3462</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2017-12-22 15:20</dd><dt class="journalNumber">Journalnummer</dt><dd class="journalNumber">2017-1510</dd><dt class="titleShort">Korttittel</dt><dd class="titleShort">Endr. i trafikkopplæringsforskriften</dd><dt class="title">Tittel</dt><dd class="title">Forskrift om endring i forskrift om trafikkopplæring og førerprøve m.m. (trafikkopplæringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 20. desember 2017 med hjemmel i lov 18. juni 1965 nr. 4 om vegtrafikk (vegtrafikkloven ) § 24, § 26, § 28 og § 43, jf. delegeringsvedtak 17. mars 1967 nr. 3462 og delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2017-12-20-2314</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om trafikkopplæring og førerprøve m.m. (trafikkopplæringsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-20-2314" id="dokument"><h1>Forskrift om endring i forskrift om trafikkopplæring og førerprøve m.m. (trafikkopplæringsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2017-12-20-2314/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. oktober 2004 nr. 1339 om trafikkopplæring og førerprøve m.m. (trafikkopplæringsforskriften) gjøres følgende endringer:</article> <article class="defaultP" margin-top="true">Nytt tredje og fjerde ledd i § 4-2 skal lyde:</article><article class="legalP" id="kapittel-1-ledd-2">For å få godkjent kjøretøy som lærevogn klasse B må det dokumenteres at opplæringsinstitusjon som angitt i § 4-1 har disposisjonsrett over kjøretøyet, enten ved at opplæringsinstitusjonen står oppført i vognkortet som eier, eller ved at kopi av leie- eller leasingavtale fremlegges. Det skal fremgå av avtalen hvem som er dens parter og hvilke kjøretøy som omfattes, enten i form av registreringsnummer eller understellsnummer. Disposisjonsretten føres inn i lærevognens vognkort.</article><article class="legalP" id="kapittel-1-ledd-3">Er godkjent lærevogn klasse B ute av drift, for eksempel som følge av reparasjon eller vedlikehold, kan opplæringsinstitusjon som angitt i § 4-1 midlertidig sette inn et annet kjøretøy. Dette kjøretøyet må være godkjent med dobbelt pedalsett og også oppfylle de øvrige kravene i § 4-2 annet ledd og § 4-4. Dokumentasjon på at opplæringsinstitusjonen har disposisjonsrett over kjøretøyet slik som angitt i § 4-2 tredje ledd må da alltid medbringes, og opplæringsinstitusjonen må skriftlig melde fra til Regionvegkontoret før slik bruk.</article> <article class="defaultP" margin-top="true">Nytt tiende og ellevte ledd i § 29-6 skal lyde:</article><article class="legalP" id="kapittel-1-ledd-4">For å få godkjent kjøretøy som førerprøvevogn klasse B må det dokumenteres at opplæringsinstitusjon som angitt i § 4-1 har disposisjonsrett over kjøretøyet, enten ved at opplæringsinstitusjonen står oppført i vognkortet som eier, eller ved at kopi av leie- eller leasingavtale fremlegges. Det skal fremgå av avtalen hvem som er dens parter og hvilke kjøretøy som omfattes, enten i form av registreringsnummer eller understellsnummer. Disposisjonsretten føres inn i lærevognens vognkort.</article><article class="legalP" id="kapittel-1-ledd-5">Er godkjent førerprøvevogn klasse B ute av drift, for eksempel som følge av reparasjon eller vedlikehold, kan opplæringsinstitusjon som angitt i § 4-1 midlertidig sette inn et annet kjøretøy. Dette kjøretøyet må være godkjent med dobbelt pedalsett og også oppfylle de øvrige kravene i § 30-2. Dokumentasjon på at opplæringsinstitusjonen har disposisjonsrett over kjøretøyet slik som angitt § 29-6 tiende ledd må da alltid medbringes, og opplæringsinstitusjonen må skriftlig melde fra til Regionvegkontoret før slik bruk.</article> <article class="defaultP" margin-top="true">Nytt sjette ledd i § 31-3 skal lyde:</article><article class="legalP" id="kapittel-1-ledd-6">Lærevogn klasse B og førerprøvevogn klasse B som er godkjent og registrert på samme eier før 1. januar 2018 kan brukes til opplæring mot vederlag klasse B og/eller førerprøve klasse B til og med 30. juni 2018, uten at en opplæringsinstitusjon har disposisjonsrett over kjøretøyet slik som angitt i § 4-2 tredje ledd og/eller § 29-6 sjette ledd. Fra og med 1. juli 2018 må opplæringsinstitusjonen enten stå oppført i vognkortet som eier, eller kopi av leie- eller leasingavtale må vedlegges vognkortet som et kontrolldokument i kjøretøyet. Det skal fremgå av avtalen hvem som er dens parter og hvilke kjøretøy som omfattes, enten i form av registreringsnummer eller understellsnummer.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-12-20-2314/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2018.</article></section></main></body></html>