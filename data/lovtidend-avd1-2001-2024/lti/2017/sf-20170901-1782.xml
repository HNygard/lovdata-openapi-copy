<!DOCTYPE html><html lang="no"><head><title>Forskrift om endring i forskrift for graden philosophiae doctor (ph.d.) ved Norges miljø- og biovitenskapelige universitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-01-1782</dd><dt class="dokid">DokumentID</dt><dd class="dokid">LTI/forskrift/2017-09-01-1782</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-05-15-1599</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§4-13</li></ul></dd><dt class="dateOfPublication">Kunngjort</dt><dd class="dateOfPublication">2017-11-16 14:45</dd><dt class="journalNumber">Journalnummer</dt><dd class="journalNumber">2017-1093</dd><dt class="titleShort">Korttittel</dt><dd class="titleShort">Endr. i forskrift for graden ph.d. ved NMBU</dd><dt class="title">Tittel</dt><dd class="title">Forskrift om endring i forskrift for graden philosophiae doctor (ph.d.) ved Norges miljø- og biovitenskapelige universitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av rektor ved Norges miljø- og biovitenskapelige universitet 1. september 2017 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-7, § 3-9 og § 4-13.</dd><dt class="refid">RefID</dt><dd class="refid">forskrift/2017-09-01-1782</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for graden philosophiae doctor (ph.d.) ved Norges miljø- og biovitenskapelige universitet<ul class="tocSubUl"><li>I<ul class="tocSubUl"><li>§ 9. Kvalitetssikringstiltak</li><li>§ 9-1. Tiltak for å avdekke og følge opp mangler, framdriftsrapportering</li><li>§ 9-2. Obligatoriske seminarer, midtveisevaluering</li><li>§ 10-1. Krav til avhandlingen</li><li>§ 10-2. Offentliggjøring og publisering av resultater som inngår i doktorgradsarbeidet</li><li>§ 10-3. Rettigheter til bruk av egne resultater</li><li>§ 10-4. Arbeid som ikke godtas</li><li>§ 17. Offentliggjøring og elektronisk tilgjengeliggjøring av avhandlingen</li><li>§ 17-2. Offentliggjøring</li><li>§ 17-3. Elektronisk tilgjengeliggjøring</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-09-01-1782" id="dokument"><h1>Forskrift om endring i forskrift for graden philosophiae doctor (ph.d.) ved Norges miljø- og biovitenskapelige universitet</h1><section class="section" data-name="kapI" id="kapittel-1" data-lovdata-URL="LTI/forskrift/2017-09-01-1782/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. mai 2014 nr. 1599 for graden philosophiae doctor (ph.d.) ved Norges miljø- og biovitenskapelige universitet gjøres følgende endringer:</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">Universitetsstyret har det overordnede ansvaret for ph.d.-utdanningen ved NMBU, fakultetene har ansvar for gjennomføring og oppfølging i ph.d.-utdanningen, og kan fastsette særlige krav og utfyllende bestemmelser for sitt fakultet. I tilfeller der fakultetet er beslutningstaker, avgjør fakultetsstyret ansvarsfordelingen mellom ulike fakultetsorganer. Forskningsutvalget ved NMBU (NMBU-FU) er rektors rådgiver i saker som gjelder ph.d.-utdanningen. NMBU-FU har et særlig ansvar for å initiere tiltak som hever kvaliteten på ph.d.-utdanningen, jf. «Retningslinjer for Forskningsutvalget ved NMBU».</article> <article class="defaultP" margin-top="true">§ 5-1 andre ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Søkeren skal ha en dokumentert sterk faglig bakgrunn fra sitt tidligere studium. Fakultetet som det søkes opptak ved, kan spesifisere dette nærmere, for eksempel i form av karakterkrav.</article> <article class="defaultP" margin-top="true">§ 5-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Opptak skjer fortløpende. Det enkelte fakultet har opptaksmyndighet.</article> <article class="defaultP" margin-top="true">§ 5-2 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Opptak kan vedtas med forbehold om:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">Finansiering, opptakskapasitet, tilleggsutdanning og at behov for infrastruktur løses</article></article></li><li data-li-identifier="b." data-name="b."><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">Enighet om eventuelle immateriellrettslige forhold ved avtaleinngåelse (jf. § 6-1).</article></article></li></ul></article> <article class="defaultP" margin-top="true">§ 5-2 fjerde ledd skal lyde:</article><article class="numberedLegalP" data-numerator="4" id="kapittel-1-nummer-4">(4) Opptak skal nektes dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">Opphavsrettslige avtaler er til hinder for publisering og offentlig forsvar av avhandlingen</article></article></li><li data-li-identifier="b." data-name="b."><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">De immateriellrettslige avtaler som er inngått, er så urimelige at NMBU ikke bør medvirke i prosjektet</article></article></li><li data-li-identifier="c." data-name="c."><article class="listArticle" id="kapittel-1-nummer-4-punkt-3"><article class="legalP" id="kapittel-1-nummer-4-punkt-3-ledd-1">Søkeren ikke oppfyller krav om at minimum ett år av prosjektet skal gjennomføres etter at vedkommende er tatt opp til ph.d.-utdanningen. Kandidater med grunnutdanning cand.med.vet. med Forskerlinje unntas fra bestemmelsen om minst ett års gjenstående arbeid etter opptak.</article></article></li></ul></article> <article class="defaultP" margin-top="true">§ 5-3 skal lyde:</article><article class="numberedLegalP" data-numerator="1" id="kapittel-1-nummer-5">(1) Fakultetet fatter vedtak om opptak. Opptaksvedtak baseres på en samlet vurdering av søknaden. En forutsetning for opptak er at søkerens faglige bakgrunn tilfredsstiller opptakskravene (jf. § 5-1 og § 5-2).</article><article class="numberedLegalP" data-numerator="2" id="kapittel-1-nummer-6">(2) Fakultetet kan fastsette kriterier for rangering mellom kvalifiserte søkere når antallet søkere overstiger opptakskapasiteten. I vedtaket skal veiledergruppe oppnevnes, ansvaret for håndtering av andre behov som er skissert i søknaden plasseres, og avtaleperioden fastsettes med startdato og sluttdato. Startdato settes lik startdato for finansiering.</article> <article class="defaultP" margin-top="true">§ 6-1 første til fjerde ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Ph.d.-utdanningen skal formaliseres i form av en skriftlig avtale og en utdanningsplan, på fastsatte skjema, senest 6 måneder etter oppstart. Avtalen inngås mellom ph.d.-kandidat, veiledergruppe og fakultetet ph.d.-kandidaten er tilknyttet, eventuelt også med eksterne institusjoner. Avtale og utdanningsplan utarbeides av ph.d.-kandidaten i samarbeid med veiledergruppen.</article><article class="numberedLegalP" data-numerator="2" id="kapittel-1-nummer-8">(2) Avtalen fastsetter partenes ansvar, rettigheter og plikter, blant annet når det gjelder finansiering, veiledning, tilstedeværelse i fagmiljøet ved NMBU, rapportering, publisering og eiendomsrett til resultater. Avtalen skal sikre at ph.d.-kandidaten inngår i et aktivt forskermiljø og legge til rette for at ph.d.-utdanningen kan gjennomføres til avtalt tid.</article><article class="numberedLegalP" data-numerator="3" id="kapittel-1-nummer-9">(3) Avtalen skal inneholde eller følges av:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-9-punkt-1"><article class="legalP" id="kapittel-1-nummer-9-punkt-1-ledd-1">Finansieringsplan</article></article></li><li data-li-identifier="b." data-name="b."><article class="listArticle" id="kapittel-1-nummer-9-punkt-2"><article class="legalP" id="kapittel-1-nummer-9-punkt-2-ledd-1">Opphavsrettslige eller immateriellrettslige avtaler der dette er aktuelt.</article></article></li></ul></article><article class="numberedLegalP" data-numerator="4" id="kapittel-1-nummer-10">(4) Fakultetet godkjenner avtale og utdanningsplan. Ved vesentlige endringer i avtalte forhold, skal ny avtale og/eller utdanningsplan utarbeides, og godkjennes av fakultetet kandidaten er tilknyttet.</article> <article class="defaultP" margin-top="true">§ 6-2 skal lyde:</article><article class="numberedLegalP" data-numerator="1" id="kapittel-1-nummer-11">(1) Ph.d.-utdanningen er normert til tre års fulltidsstudier (jf. § 2). Maksimal studietid for ph.d.-utdanningen er 7 år fra opptaksdato til innlevering av avhandlingen til bedømmelse, når lovhjemlede avbrudd eller avtalte avbrudd er trukket fra. Avtaleperioden skal gå fram av avtalen.</article><article class="numberedLegalP" data-numerator="2" id="kapittel-1-nummer-12">(2) Fakultetet kan forlenge avtaleperioden etter begrunnet søknad fra ph.d.-kandidaten. Eventuell forlengelse av avtaleperioden må relateres til rettighet som arbeidstaker eller avklares spesielt i forhold til kandidatens finansieringsgrunnlag. Ved innvilget forlengelse kan fakultetet sette ytterligere betingelser.</article><article class="numberedLegalP" data-numerator="3" id="kapittel-1-nummer-13">(3) Etter avtaleperiodens utløp opphører partenes rettigheter og plikter i henhold til ph.d.-avtalen. Kandidaten kan likevel søke om å få levere inn avhandlingen til bedømmelse for ph.d.-graden.</article> <article class="defaultP" margin-top="true">§ 6-3 Skal lyde:</article><article class="numberedLegalP" data-numerator="1" id="kapittel-1-nummer-14">(1) <i>Frivillig avslutning</i><p class="leddfortsettelse">Kandidaten og fakultetet kan avtale at ph.d.-utdanningen avsluttes før avtalt tid. Ved slik avslutning av ph.d.-utdanningen skal det fastsettes skriftlig hvordan spørsmål knyttet til eventuelle tilsettingsforhold, finansiering, rettigheter til resultater skal ordnes. Ved frivillig avslutning som skyldes kandidatens ønske om å skifte prosjekt, skal kandidaten søke om nytt opptak på grunnlag av det nye prosjektet. Begrunnet søknad sendes fakultetet, som fatter vedtak i saken.</p></article><article class="numberedLegalP" data-numerator="2" id="kapittel-1-nummer-15">(2) <i>Tvungen avslutning</i><ul class="defaultList"><li data-li-identifier="a." data-name="a."><article class="listArticle" id="kapittel-1-nummer-15-punkt-1"><article class="legalP" id="kapittel-1-nummer-15-punkt-1-ledd-1">Fakultetet kan vedta tvungen avslutning av ph.d.-utdanningen før avtalt tid. Slik avslutning kan besluttes hvis ett eller flere av følgende forhold foreligger: <ul class="defaultList"><li data-li-identifier="i." data-name="i."><article class="listArticle" id="kapittel-1-nummer-15-punkt-1-ledd-1-punkt-1"><article class="legalP" id="kapittel-1-nummer-15-punkt-1-ledd-1-punkt-1-ledd-1">Vesentlig forsinkelse i gjennomføring av opplæringsdelen grunnet forhold som kandidaten selv rår over.</article></article></li><li data-li-identifier="ii." data-name="ii."><article class="listArticle" id="kapittel-1-nummer-15-punkt-1-ledd-1-punkt-2"><article class="legalP" id="kapittel-1-nummer-15-punkt-1-ledd-1-punkt-2-ledd-1">Gjentatte eller vesentlige brudd fra kandidatens side på informasjons-, oppfølgings- eller rapporteringsplikt.</article></article></li><li data-li-identifier="iii." data-name="iii."><article class="listArticle" id="kapittel-1-nummer-15-punkt-1-ledd-1-punkt-3"><article class="legalP" id="kapittel-1-nummer-15-punkt-1-ledd-1-punkt-3-ledd-1">Forsinkelse i framdriften som er av en slik art at det skaper begrunnet tvil om kandidaten vil kunne fullføre prosjektet innenfor avtalt tid. For å danne grunnlag for tvungen avslutning, må forsinkelsen skyldes forhold som kandidaten selv rår over.</article></article></li><li data-li-identifier="iv." data-name="iv."><article class="listArticle" id="kapittel-1-nummer-15-punkt-1-ledd-1-punkt-4"><article class="legalP" id="kapittel-1-nummer-15-punkt-1-ledd-1-punkt-4-ledd-1">Brudd på de forskningsetiske retningslinjer som gjelder for fagområdet, herunder fusk som rammes av reglene i lov om universiteter og høgskoler § 4-7 og lov om behandling av etikk og redelighet i forskning (forskningsetikkloven).</article></article></li><li data-li-identifier="v." data-name="v."><article class="listArticle" id="kapittel-1-nummer-15-punkt-1-ledd-1-punkt-5"><article class="legalP" id="kapittel-1-nummer-15-punkt-1-ledd-1-punkt-5-ledd-1">Opptreden fra en kandidat bryter med den tillit som må foreligge mellom NMBU og kandidat under gjennomføringen, herunder straffbare forhold knyttet til gjennomføringen av ph.d.-utdanningen.</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-nummer-15-punkt-2"><article class="legalP" id="kapittel-1-nummer-15-punkt-2-ledd-1">Ph.d.-kandidater tilsatt ved NMBU kan sies opp fra sin stilling når det er saklig grunn i virksomhetens eller tjenestemannens forhold, jf. lov om statens tjenestemenn.</article></article></li></ul></article> <article class="defaultP" margin-top="true">§ 7 Skal lyde:</article><article class="numberedLegalP" data-numerator="1" id="kapittel-1-nummer-16">(1) Arbeidet med doktoravhandlingen skal foregå under individuell veiledning. Veiledergruppen skal bestå av minst to vitenskapelige ansatte, hvorav én oppnevnes som hovedveileder. Veiledere skal ha førstestillingskompetanse innenfor relevante fagfelt og være aktive forskere.<sup class="footnotereference" data-footnotereferencevalue="1" data-unique-footnote-counter="1">1</sup> Hovedveileder skal ha tidligere erfaring fra, eller opplæring som, veileder for ph.d.-kandidater. Hovedveileder har faglig og administrativt hovedansvar for ph.d.-kandidatens utdanning og skal være ph.d.-kandidatens primære kontaktperson. Hovedveileder skal normalt være tilsatt ved fakultetet der ph.d.-kandidaten er tilknyttet. I spesielle tilfeller kan eksternt tilsatt oppnevnes som hovedveileder. Dette skal gjøres basert på avtale mellom institusjonen vedkommende er ansatt ved og NMBU. Dersom fakultetet oppnevner ekstern hovedveileder, skal det oppnevnes medveileder fra fakultetet ph.d.-kandidaten er tilknyttet.</article><article class="numberedLegalP" data-numerator="2" id="kapittel-1-nummer-17">(2) Hovedveileder og kandidaten selv har ansvar for at kandidaten har jevnlig kontakt med sine veiledere. Veiledergruppen har et felles ansvar for den faglige oppfølgingen av ph.d.-kandidaten og for at kandidaten deltar i et aktivt forskermiljø med seniorforskere og andre ph.d.-kandidater. Veilederne plikter å holde seg orientert om framdriften i kandidatens arbeid og vurdere den i forhold til prosjektplanen. Veilederne plikter å følge opp faglige forhold som kan medføre forsinket gjennomføring av ph.d.-utdanningen, slik at utdanningen kan fullføres innenfor normert tid.</article><article class="numberedLegalP" data-numerator="3" id="kapittel-1-nummer-18">(3) Veilederne skal gi råd om formulering og avgrensning av tema og problemstillinger, drøfte og vurdere hypoteser og metoder, drøfte resultater og tolkningen av disse, drøfte opplegg og gjennomføring av framstillingen, herunder disposisjon, språklig form, dokumentasjon osv., og gi hjelp til orientering i faglitteratur og datagrunnlag i forhold til bibliotek, arkiv, datainnsamling, osv. Videre skal veilederne gi kandidaten veiledning i forskningsetiske spørsmål knyttet til avhandlingen.</article><article class="numberedLegalP" data-numerator="4" id="kapittel-1-nummer-19">(4) Ph.d.-kandidat eller veileder kan be fakultetet kandidaten er tatt opp ved, om å oppnevne ny veileder for kandidaten. Veileder kan ikke fratre før ny veileder er oppnevnt. Fakultetet har ansvar for straks å utpeke ny(e) veileder(e) ved langvarig sykdom, permisjon e.l.</article><article class="numberedLegalP" data-numerator="5" id="kapittel-1-nummer-20">(5) Tvister mellom ph.d.-kandidat og veileder som ikke kan løses i fellesskap, kan bringes inn for behandling ved fakultetet. Dersom partene etter drøfting ikke er kommet til enighet om hvordan tvist skal løses, kan veileder eller kandidat be om å få endret veiledningsavtalen. Anmodning om å bli løst fra avtalen skal sendes til fakultetet, med kopi til den andre parten i saken.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Kunnskapsdepartementet har i brev av 25. juni 2012 presisert at stillingene som førstelektor og dosent er likeverdige med stillinger som førsteamanuensis og professor, men de har et annet innhold. Dette innebærer at førstelektor og dosent ikke kan være ph.d.-veileder eller sitte i bedømmelseskomiteer for ph.d.-avhandlinger.</article></footer> <article class="defaultP" margin-top="true">§ 8-1 skal lyde:</article><article class="numberedLegalP" data-numerator="1" id="kapittel-1-nummer-21">(1) NMBU har ansvar for å legge til rette for at opplæringsdelen sammen med avhandlingsarbeidet, gir utdanning på høyt faglig nivå og et læringsutbytte som er i samsvar med beskrivelsene i det nasjonale kvalifikasjonsrammeverket. Utdanningen skal være i tråd med internasjonal standard, med gjennomføring av et vitenskapelig arbeid, trening i faglig formidling og innføring i forskningsetikk, vitenskapsteori og vitenskapsmetode.</article><article class="numberedLegalP" data-numerator="2" id="kapittel-1-nummer-22">(2) Dersom NMBU ikke selv arrangerer hele opplæringsdelen, skal forholdene legges til rette for at ph.d.-kandidaten får egnet opplæring ved andre institusjoner eller enheter som gir godkjent ph.d.-utdanning.</article><article class="numberedLegalP" data-numerator="3" id="kapittel-1-nummer-23">(3) I emner der det ikke foreligger egnet undervisningstilbud, kan spesialpensum på ph.d.-nivå godkjennes som en del av opplæringsdelen.</article><article class="numberedLegalP" data-numerator="4" id="kapittel-1-nummer-24">(4) Opplæringsdelen skal inneholde emner på ph.d.- eller masternivå som totalt gir mellom 30 og 60 studiepoeng (ECTS), etter nærmere spesifikasjoner fra fakultetet.</article><article class="numberedLegalP" data-numerator="5" id="kapittel-1-nummer-25">(5) Et emne i forskningsetikk og vitenskapsfilosofi på minimum 5 studiepoeng skal inngå i opplæringsdelen.</article><article class="numberedLegalP" data-numerator="6" id="kapittel-1-nummer-26">(6) Elementer som skal inngå i opplæringsdelen, bør ikke være eldre enn 2 år ved oppstartdato. Arbeid som inngår i veterinær diplomatutdanning og forskerlinja ved veterinærstudiet, kan likevel godtas.</article><article class="numberedLegalP" data-numerator="7" id="kapittel-1-nummer-27">(7) Opplæringsdelen godkjennes ut fra dokumentasjon på at elementene som inngår er gjennomført og bestått.</article> <article class="defaultP" margin-top="true">§ 9 overskriften skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Kvalitetssikringstiltak</span></span></article> <article class="defaultP" margin-top="true">§ 9-1 overskriften skal lyde:</article><article class="futureLegalArticle" data-name="§9-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Tiltak for å avdekke og følge opp mangler, framdriftsrapportering</span></span></article> <article class="defaultP" margin-top="true">§ 9-1 skal lyde:</article><article class="numberedLegalP" data-numerator="1" id="kapittel-1-nummer-28">(1) NMBUs kvalitetssikring av ph.d.-utdanningen omfatter tiltak for å avdekke manglende progresjon i opplæringsdelen eller avhandlingsarbeidet og mangler ved veiledningen. Fakultetene ved NMBU skal ha rutiner for å følge opp mangler som avdekkes.</article><article class="numberedLegalP" data-numerator="2" id="kapittel-1-nummer-29">(2) I avtaleperioden skal ph.d.-kandidaten årlig levere skriftlige rapporter direkte til fakultetet om framdriften i ph.d.-utdanningen. Oppdatert framdriftsplan sendes årlig til fakultetet. Rapportene skrives på fastsatte skjema og skal behandles konfidensielt når opplysningene tilsier det.</article> <article class="defaultP" margin-top="true">§ 9-2 overskriften skal lyde:</article><article class="futureLegalArticle" data-name="§9-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9-2</span>. <span class="legalArticleTitle">Obligatoriske seminarer, midtveisevaluering</span></span></article> <article class="defaultP" margin-top="true">§ 9-2 skal lyde:</article><article class="numberedLegalP" data-numerator="1" id="kapittel-1-nummer-30">(1) En del av kvalitetssikringen av ph.d.-utdanningen skal være minimum tre faste seminarer i opplæringsperioden: et startseminar, en midtveisevaluering og et sluttseminar.</article><article class="numberedLegalP" data-numerator="2" id="kapittel-1-nummer-31">(2) Det skal legges særlig vekt på midtveisevalueringen:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-31-punkt-1"><article class="legalP" id="kapittel-1-nummer-31-punkt-1-ledd-1">Midtveisevaluering av doktorgradsarbeidet skal gjennomføres når kandidaten har fullført maksimum to årsverk av utdanningstiden.</article></article></li><li data-li-identifier="b." data-name="b."><article class="listArticle" id="kapittel-1-nummer-31-punkt-2"><article class="legalP" id="kapittel-1-nummer-31-punkt-2-ledd-1">Kandidaten skal presentere sitt arbeid og bli evaluert av en gruppe på minst to personer som er oppnevnt av fakultetet. Evalueringsgruppen skal bestå av et medlem fra veiledergruppen og ett medlem fra samme fakultet eller utenfra.</article></article></li><li data-li-identifier="c." data-name="c."><article class="listArticle" id="kapittel-1-nummer-31-punkt-3"><article class="legalP" id="kapittel-1-nummer-31-punkt-3-ledd-1">Evalueringsgruppen skal ta stilling til doktorgradsarbeidets faglige status og framdrift, og skal gi tilbakemelding, på fastsatt skjema til kandidaten, veiledergruppen og fakultetet.</article></article></li><li data-li-identifier="d." data-name="d."><article class="listArticle" id="kapittel-1-nummer-31-punkt-4"><article class="legalP" id="kapittel-1-nummer-31-punkt-4-ledd-1">Dersom evalueringsgruppen rapporterer om vesentlige svakheter ved forskningsarbeidet, skal fakultetet i samarbeid med veiledergruppe og kandidat, iverksette tiltak for å korrigere situasjonen.</article></article></li></ul></article> <article class="defaultP" margin-top="true">§ 10-1 overskriften skal lyde:</article><article class="futureLegalArticle" data-name="§10-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10-1</span>. <span class="legalArticleTitle">Krav til avhandlingen</span></span></article> <article class="defaultP" margin-top="true">§ 10-1 skal lyde:</article><article class="numberedLegalP" data-numerator="1" id="kapittel-1-nummer-32">(1) Avhandlingen skal være et selvstendig vitenskapelig arbeid av internasjonal standard og på et høyt faglig nivå når det gjelder problemformuleringer, begrepsmessig presisering, metodisk, teoretisk og empirisk grunnlag, dokumentasjon, behandling av litteratur og framstillingsform.</article><article class="numberedLegalP" data-numerator="2" id="kapittel-1-nummer-33">(2) Avhandlingen skal bidra til å utvikle ny faglig kunnskap og ligge på et faglig nivå som tilsier at den vil kunne publiseres som en del av fagets vitenskapelige litteratur.</article><article class="numberedLegalP" data-numerator="3" id="kapittel-1-nummer-34">(3) Avhandlingen kan bestå av en monografi eller en sammenstilling av flere vitenskapelige arbeider i artikkelformat. Dersom avhandlingen består av flere mindre arbeider, skal avhandlingen også inneholde et innledningskapittel som i et helhetlig perspektiv sammenfatter og sammenstiller de problemstillinger og konklusjoner som legges fram i delarbeidene, og som dokumenterer sammenhengen i avhandlingen. ph.d.-kandidaten skal være eneforfatter av sammenfatningen.</article><article class="numberedLegalP" data-numerator="4" id="kapittel-1-nummer-35">(4) Avhandlingen skal inneholde korte sammendrag på engelsk og på norsk.</article><article class="numberedLegalP" data-numerator="5" id="kapittel-1-nummer-36">(5) I tilfeller hvor ph.d.-kandidaten ikke er eneforfatter, skal både ph.d.-kandidatens og medforfatternes bidrag presiseres ved innlevering av avhandlingen, i form av signerte forfattererklæringer. Det er ph.d.-kandidatens ansvar å innhente disse erklæringene. Vancouverkonvensjonen for medforfatterskap skal følges.</article><article class="numberedLegalP" data-numerator="6" id="kapittel-1-nummer-37">(6) «Retningslinjer for bruk av forfatteradresser ved NMBU» skal legges til grunn for adressering av vitenskapelige publikasjoner som inngår i doktorgradsarbeidet.</article><article class="numberedLegalP" data-numerator="7" id="kapittel-1-nummer-38">(7) Avhandlingen skal skrives på engelsk eller på norsk. Dersom ph.d.-kandidaten ønsker å benytte et annet språk, skal det være søkt om dette ved opptak, jf. § 5-1.</article> <article class="defaultP" margin-top="true">Ny § 10-2 overskriften skal lyde:</article><article class="futureLegalArticle" data-name="§10-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10-2</span>. <span class="legalArticleTitle">Offentliggjøring og publisering av resultater som inngår i doktorgradsarbeidet</span></span></article> <article class="defaultP" margin-top="true">§ 10-2 skal lyde:</article><article class="legalP" id="kapittel-1-ledd-3">Det kan ikke legges restriksjoner på offentliggjøring og publisering av resultater som inngår i doktorgradsarbeidet, med unntak av en på forhånd avtalt utsettelse. Utsettelse av offentliggjøring/publisering kan skje når ph.d.-utdanningen helt eller delvis er finansiert av en ekstern part, for at den eksterne parten skal kunne ta stilling til patentering/kommersialisering. En eventuell avtalt utsettelse av tidspunktet for offentliggjøring/publisering skal ikke være av lengre varighet enn fire måneder.</article> <article class="defaultP" margin-top="true">Ny § 10-3 overskriften skal lyde:</article><article class="futureLegalArticle" data-name="§10-3" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10-3</span>. <span class="legalArticleTitle">Rettigheter til bruk av egne resultater</span></span></article> <article class="defaultP" margin-top="true">§ 10-3 skal lyde:</article><article class="legalP" id="kapittel-1-ledd-4">Ph.d.-kandidatens rettigheter til bruk av egne resultater, utnyttelse av patenterbare oppfinnelser, opphavsrettigheter mv. er regulert av Arbeidstakeroppfinnelsesloven og NMBUs regler om ansattes rettigheter, med mindre annet er særskilt avtalt.</article> <article class="defaultP" margin-top="true">Ny § 10-4 overskriften skal lyde:</article><article class="futureLegalArticle" data-name="§10-4" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10-4</span>. <span class="legalArticleTitle">Arbeid som ikke godtas</span></span></article> <article class="defaultP" margin-top="true">§ 10-4 skal lyde:</article><article class="numberedLegalP" data-numerator="1" id="kapittel-1-nummer-39">(1) Arbeid som har vært godtatt som grunnlag for tidligere eksamener, kan ikke antas til bedømmelse med mindre arbeidet inngår som en mindre del av en avhandling som består av flere, sammenhengende arbeider. Arbeid som inngår i veterinær diplomatutdanning og forskerlinja ved veterinærstudiet, kan likevel godtas. Data, analyser eller metoder fra tidligere grader kan benyttes som grunnlag for videre arbeid i forbindelse med ph.d.-prosjektet.</article><article class="numberedLegalP" data-numerator="2" id="kapittel-1-nummer-40">(2) Ved bruk av publiserte arbeider kan disse ikke godtas som del av avhandlingen, dersom de ved opptakstidspunkt er eldre enn fem år fra publiseringsdato. Fakultetet kan gi dispensasjon fra denne regelen dersom ekstraordinære forhold tilsier det.</article> <article class="defaultP" margin-top="true">§ 13-1 første ledd skal lyde:</article><article class="numberedLegalP" data-numerator="1" id="kapittel-1-nummer-41">(1) Opplæringsdelen må være godkjent av fakultetet før avhandlingen leveres inn til bedømmelse.</article> <article class="defaultP" margin-top="true">§ 13-1 andre ledd skal lyde:</article><article class="numberedLegalP" data-numerator="2" id="kapittel-1-nummer-42">(2) Søknad om å få avhandlingen bedømt leveres fakultetet på fastsatt skjema som skal inneholde bekreftelse på at doktorgradsarbeidet ikke er levert inn til bedømmelse ved annen institusjon, og signatur fra hovedveileder dersom vedkommende anbefaler at avhandlingen legges fram til bedømmelse. Sammen med søknaden/innleveringserklæringen leveres:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-42-punkt-1"><article class="legalP" id="kapittel-1-nummer-42-punkt-1-ledd-1">Elektronisk versjon (pdf-format) av avhandlingen</article></article></li><li data-li-identifier="b." data-name="b."><article class="listArticle" id="kapittel-1-nummer-42-punkt-2"><article class="legalP" id="kapittel-1-nummer-42-punkt-2-ledd-1">Dokumentasjon på gjennomført og bestått opplæringsdel</article></article></li><li data-li-identifier="c." data-name="c."><article class="listArticle" id="kapittel-1-nummer-42-punkt-3"><article class="legalP" id="kapittel-1-nummer-42-punkt-3-ledd-1">Medforfattererklæringer fra ev. medforfattere.</article></article></li></ul></article> <article class="defaultP" margin-top="true">§ 13-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-43">(3) Avhandlingen skal være offentlig tilgjengelig senest to uker før disputas, jf. § 17-2.</article> <article class="defaultP" margin-top="true">§ 13-1 fjerde ledd oppheves.</article> <article class="defaultP" margin-top="true">§ 13-2 skal lyde:</article><article class="legalP" id="kapittel-1-ledd-5">Søknad som ikke fyller kravene i § 13-1 skal avvises. Fakultetet kan avslå søknad om å få avhandlingen bedømt dersom det er åpenbart at avhandlingen ikke holder høy nok vitenskapelig kvalitet til å bli godkjent for graden. I øvrige tilfeller godkjennes søknaden og avhandlingen sendes til bedømmelseskomiteen for bedømming.</article> <article class="defaultP" margin-top="true">§ 14 første ledd skal lyde:</article><article class="numberedLegalP" data-numerator="1" id="kapittel-1-nummer-44">(1) Fakultetet fremmer forslag til bedømmelseskomité. Forslaget skal begrunnes og bør vise til hvordan komiteen samlet sett dekker avhandlingens fagfelt.</article> <article class="defaultP" margin-top="true">§ 14 syvende ledd skal lyde:</article><article class="numberedLegalP" data-numerator="7" id="kapittel-1-nummer-45">(7) Ved eventuelle endringer av komiteens sammensetning, eksempelvis sykdom eller permisjon, utpeker rektor, etter forslag fra fakultetet, umiddelbart et nytt medlem til bedømmelseskomiteen.</article> <article class="defaultP" margin-top="true">§ 15-1 skal lyde:</article><article class="legalP" id="kapittel-1-ledd-6">Fakultetet skal sørge for at komiteens medlemmer mottar «Veiledning om bedømmelse av norske doktorgrader». Bedømmelseskomiteen kan kreve at ph.d.-kandidatens grunnlagsmateriale og utfyllende eller oppklarende tilleggsinformasjon legges fram. Bedømmelseskomiteen kan be veileder gjøre rede for veiledningen og arbeidet med avhandlingen.</article> <article class="defaultP" margin-top="true">§ 15-2 andre ledd punkt 2 skal lyde:</article><article class="legalP" id="kapittel-1-ledd-7">Ikke tilrår godkjenning av avhandlingen for disputas, men tilrår at omarbeiding tillates:</article><article class="legalP" id="kapittel-1-ledd-8">Bedømmelseskomiteen kan på grunnlag av den innleverte avhandlingen og eventuelt tilleggsmateriale, anbefale at fakultetet gir tillatelse til mindre omarbeiding før endelig innstilling foreligger. Komiteen skal i skriftlig form gi en konkret oversikt over hva kandidaten må omarbeide. Dersom fakultetet tillater slik omarbeiding, er frist for slik omarbeiding normalt maksimalt 3 måneder. Bedømmelseskomiteen skal innen 6 uker fra de mottar den omarbeidete avhandlingen avgi sin endelige innstilling. Vedtak etter denne paragrafen kan ikke påklages av ph.d.-kandidaten.</article> <article class="defaultP" margin-top="true">§ 15-2 andre ledd punkt 3 skal lyde:</article><article class="legalP" id="kapittel-1-ledd-9">Dersom komiteen finner at dyptgripende endringer vedrørende teori, hypotese, materiale eller metode er nødvendige for at arbeidet skal kunne anbefales til disputas, skal avhandlingen underkjennes. En underkjent ph.d.-avhandling, kan bedømmes i omarbeidet utgave tidligst 6 måneder etter at fakultetet har fattet sitt vedtak.</article><article class="legalP" id="kapittel-1-ledd-10">Rektor oppnevner i dette tilfellet en ny bedømmelseskomite, etter innstilling fra fakultetet kandidaten er tilknyttet. Minst ett av medlemmene fra den opprinnelige komiteen bør gjenoppnevnes. Ny bedømmelse kan bare finne sted én gang. ph.d.-kandidaten skal ved ny innlevering opplyse om at arbeidet tidligere har vært bedømt og ikke blitt funnet verdig til å forsvares.</article> <article class="defaultP" margin-top="true">§ 15-2 fjerde ledd skal lyde:</article><article class="numberedLegalP" data-numerator="4" id="kapittel-1-nummer-46">(4) Fakultetet formidler bedømmelseskomiteens uttalelse, på vegne av fakultetet, til ph.d.-kandidaten, som gis frist på 10 virkedager til å fremme skriftlige merknader til uttalelsen. Hvis ph.d.-kandidaten ikke ønsker å fremme merknader, skal fakultetet snarest underrettes skriftlig om dette. ph.d.-kandidatens eventuelle merknader skal sendes fakultetet. Fakultetet fatter vedtak i saken (jf. § 16).</article> <article class="defaultP" margin-top="true">§ 15-2 femte ledd skal lyde:</article><article class="numberedLegalP" data-numerator="5" id="kapittel-1-nummer-47">(5) Dersom det er dissens (delt innstilling) i komiteen, fremmes saken for fakultetsstyret, som kan:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-47-punkt-1"><article class="legalP" id="kapittel-1-nummer-47-punkt-1-ledd-1">Fatte vedtak uten ytterligere bedømmelse</article></article></li><li data-li-identifier="-" data-name="-"><article class="listArticle" id="kapittel-1-nummer-47-punkt-2"><article class="legalP" id="kapittel-1-nummer-47-punkt-2-ledd-1">Søke nærmere avklaring fra bedømmelseskomiteen</article></article></li><li data-li-identifier="-" data-name="-"><article class="listArticle" id="kapittel-1-nummer-47-punkt-3"><article class="legalP" id="kapittel-1-nummer-47-punkt-3-ledd-1">Foreslå to nye sakkyndige som avgir individuelle uttalelser om avhandlingen</article></article></li><li data-li-identifier="-" data-name="-"><article class="listArticle" id="kapittel-1-nummer-47-punkt-4"><article class="legalP" id="kapittel-1-nummer-47-punkt-4-ledd-1">Foreslå at de to nye sakkyndige skal inngå i en utvidet bedømmelseskomité.</article></article></li></ul><p class="leddfortsettelse">Fakultetsstyret fatter vedtak i saken på grunnlag av uttalelsen, eventuelle merknader fra ph.d.-kandidaten og eventuelle uttalelser som er innhentet fra de to nye sakkyndige.</p></article> <article class="defaultP" margin-top="true">§ 15-2 sjette ledd oppheves.</article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-11">Fakultetet fatter, på grunnlag av bedømmelseskomiteens innstilling og kandidatens ev. merknader, vedtak om ph.d.-avhandlingen er verdig til å forsvares.</article> <article class="defaultP" margin-top="true">§ 16-1 skal lyde:</article><article class="numberedLegalP" data-numerator="1" id="kapittel-1-nummer-48">(1) Dersom komiteen avgir enstemmig innstilling, og fakultetet legger innstillingen til grunn for sitt vedtak, fatter fakultetet vedtak i samsvar med innstillingen.</article><article class="numberedLegalP" data-numerator="2" id="kapittel-1-nummer-49">(2) Dersom fakultetet finner at det foreligger begrunnet tvil om hvorvidt komiteens enstemmige innstilling skal legges til grunn, skal fakultetet søke nærmere avklaring fra bedømmelseskomiteen og/eller rektor skal oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten som gis anledning til å komme med merknader. Fakultetet fatter vedtak på grunnlag av innstillingen og innhentede uttalelser.</article> <article class="defaultP" margin-top="true">§ 16-2 skal lyde:</article><article class="numberedLegalP" data-numerator="1" id="kapittel-1-nummer-50">(1) Dersom komiteen avgir delt innstilling, og fakultetet finner å legge flertallets uttalelser til grunn for sitt vedtak, fatter fakultetet vedtak i samsvar med flertallets innstilling.</article><article class="numberedLegalP" data-numerator="2" id="kapittel-1-nummer-51">(2) Dersom komiteen avgir delt innstilling og fakultetet vurderer å legge mindretallets uttalelser til grunn for sitt vedtak, kan fakultetet søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten som gis anledning til å komme med merknader. Dersom begge de nye sakkyndige slutter seg til flertallets innstilling i den opprinnelige komitéinnstillingen, skal denne følges. Kandidaten skal underrettes om utfallet etter behandling av uttalelser fra de nye sakkyndige.</article> <article class="defaultP" margin-top="true">§ 17 overskriften skal lyde:</article><article class="futureLegalArticle" data-name="§17" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Offentliggjøring og elektronisk tilgjengeliggjøring av avhandlingen</span></span></article> <article class="defaultP" margin-top="true">§ 17-1 skal lyde:</article><article class="legalP" id="kapittel-1-ledd-12">Når avhandlingen er funnet verdig til å forsvares, skal den trykkes i godkjent format. Avhandlingen skal trykkes nøyaktig slik den ble innlevert, men det er tillatt å gjøre godkjente rettinger av formelle feil, jf. § 15-3, forutsatt at godkjent errata-liste inkluderes i avhandlingen.</article> <article class="defaultP" margin-top="true">§ 17-2 overskriften skal lyde:</article><article class="futureLegalArticle" data-name="§17-2" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 17-2</span>. <span class="legalArticleTitle">Offentliggjøring</span></span></article> <article class="defaultP" margin-top="true">§ 17-2 første, annet og tredje ledd skal lyde:</article><article class="numberedLegalP" data-numerator="1" id="kapittel-1-nummer-52">(1) Avhandlingen skal være offentlig tilgjengelig senest to uker før offentlig forsvar, og fakultetet har ansvar for at dette skjer. Avhandlingen gjøres offentlig i den form den ble innlevert til bedømmelse, men med ev. errata, jf. § 15-3.</article><article class="numberedLegalP" data-numerator="2" id="kapittel-1-nummer-53">(2) Det kan ikke legges restriksjoner på offentliggjøring av en doktorgradsavhandling med unntak av en på forhånd avtalt utsettelse av datoen for offentliggjøring. Ekstern part kan ikke stille krav om at hele eller deler av ph.d.-avhandlingen unntas offentlighet, jf. § 6-1.</article><article class="numberedLegalP" data-numerator="3" id="kapittel-1-nummer-54">(3) Ved publisering av avhandlingen skal kandidater følge gjeldende retningslinjer for kreditering av institusjoner (jf. § 10 sjette ledd).</article> <article class="defaultP" margin-top="true">Ny § 17-3 skal lyde:</article><article class="futureLegalArticle" data-name="§17-3" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 17-3</span>. <span class="legalArticleTitle">Elektronisk tilgjengeliggjøring</span></span><article class="legalP" id="kapittel-1-foreslåttparagraf-10-ledd-1">NMBU forbeholder seg en ikke-eksklusiv rett til å arkivere og tilgjengeliggjøre avhandlingen via NMBUs åpne institusjonelle arkiv. Retten innebærer at avhandlingen arkiveres og tilgjengeliggjøres i sin helhet, som ett dokument med eventuelle delarbeider inkludert. NMBU skal ikke tilgjengeliggjøre eventuelle delarbeider enkeltvis, atskilt fra øvrige deler av avhandlingen. ph.d.-kandidaten kan forbeholde seg retten til å utsette elektronisk tilgjengeliggjøring via NMBUs åpne institusjonelle arkiv i inntil to år fra disputasdato.</article></article> <article class="defaultP" margin-top="true">§ 18-1 tredje ledd skal lyde:</article><article class="legalP" id="kapittel-1-ledd-13">Dersom fakultetet velger å holde prøveforelesningen i forbindelse med disputas, oppgir bedømmelseskomiteen for avhandlingen tema for prøveforelesning og vurderer selv forelesningen. Dersom prøveforelesning ikke holdes i forbindelse med disputas, kan fakultetet oppnevne en egen komité som fastsetter tema for prøveforelesningen. Minst ett av bedømmelseskomiteens medlemmer skal da oppnevnes i komiteen som vurderer prøveforelesningen.</article> <article class="defaultP" margin-top="true">§ 18-2 tredje ledd skal lyde:</article><article class="legalP" id="kapittel-1-ledd-14">Disputasen ledes av dekan eller den dekan utpeker til dette. Den som leder disputasen, gjør kort rede for innleveringen og bedømmelsen av avhandlingen og vurderingen av prøveforelesningen. Deretter gjør kandidaten rede for hensikten med og resultatene av det vitenskapelige arbeidet. Etter at begge opponentene har avsluttet sin opposisjon, gis de øvrige tilstedeværende anledning til å kommentere <i>ex auditorio</i>. En av opponentene avslutter opposisjonen, og disputasleder avslutter disputasen.</article> <article class="defaultP" margin-top="true">§ 18-2 sjette ledd skal lyde:</article><article class="legalP" id="kapittel-1-ledd-15">Bedømmelseskomiteen avgir innstilling til fakultetet der den gjør rede for hvordan den har vurdert forsvaret av avhandlingen. Innstillingen skal vurdere avhandlingens nivå i forhold til internasjonal standard i faget, og konkludere med om disputasen godkjennes eller ikke. Dersom disputasen underkjennes, skal dette begrunnes.</article> <article class="defaultP" margin-top="true">§ 19 skal lyde:</article><article class="numberedLegalP" data-numerator="1" id="kapittel-1-nummer-55">(1) Fakultetet fatter vedtak om godkjenning av doktorgradsprøven (prøveforelesning og disputas) på grunnlag av bedømmelseskomiteens innstilling.</article><article class="numberedLegalP" data-numerator="2" id="kapittel-1-nummer-56">(2) Dersom bedømmelseskomiteen ikke tilrår godkjenning av prøveforelesningen, kan det avholdes ny prøveforelesning. Ny prøveforelesning må holdes over nytt emne og senest seks (6) måneder etter første forsøk. Ny prøveforelesning kan bare holdes én gang. Forelesningen bedømmes, så vidt mulig, av den samme bedømmelseskomiteen som for avhandlingen.</article><article class="numberedLegalP" data-numerator="3" id="kapittel-1-nummer-57">(3) Dersom disputasen ikke godkjennes, kan ph.d.-kandidaten forsvare avhandlingen på nytt én gang. Fakultetet fastsetter tidspunkt for ny disputas. Disputasen bedømmes, så vidt mulig, av bedømmelseskomiteen for avhandlingen.</article> <article class="defaultP" margin-top="true">§ 20 skal lyde:</article><article class="numberedLegalP" data-numerator="1" id="kapittel-1-nummer-58">(1) På grunnlag av fakultetets innberetning om at opplæringsdel, avhandling, prøveforelesning og disputas er godkjent, tildeler rektor kandidaten graden philosophiae doctor.</article><article class="numberedLegalP" data-numerator="2" id="kapittel-1-nummer-59">(2) Vitnemål skal utstedes i tråd med nasjonale retningslinjer for ph.d.-vitnemål og inneholde opplysninger om tittelen på avhandlingen, tema for prøveforelesning, godkjente emner i opplæringsdelen, veiledere og bedømmelseskomiteens medlemmer. Vitnemål signeres av rektor og forskningsdirektør.</article> <article class="defaultP" margin-top="true">§ 23-3 andre ledd skal lyde:</article><article class="numberedLegalP" data-numerator="2" id="kapittel-1-nummer-60">(2) Dersom fakultetet eller klageinstansen finner grunn til det, kan det oppnevnes enkeltpersoner eller et eget utvalg som skal foreta en vurdering av den foretatte bedømmelse og de kriterier denne bygger på, eller til å foreta en ny eller supplerende sakkyndig vurdering.</article> <article class="defaultP" margin-top="true">§ 23-3 tredje ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-09-01-1782/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. september 2017.</article></section></main></body></html>