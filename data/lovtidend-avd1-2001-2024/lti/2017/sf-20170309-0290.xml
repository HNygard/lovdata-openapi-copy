<!DOCTYPE html><html lang="no"><head><title>Forskrift om endring i forskrift om utøvelse av fisket i sjøen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-03-09-290</dd><dt class="dokid">DokumentID</dt><dd class="dokid">LTI/forskrift/2017-03-09-290</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2017-03-09, 2017-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1878</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2004-12-22-1878/§98</li></ul></dd><dt class="dateOfPublication">Kunngjort</dt><dd class="dateOfPublication">2017-03-10 14:35</dd><dt class="journalNumber">Journalnummer</dt><dd class="journalNumber">2017-0229</dd><dt class="titleShort">Korttittel</dt><dd class="titleShort">Endr. i forskrift om utøvelse av fisket i sjøen</dd><dt class="title">Tittel</dt><dd class="title">Forskrift om endring i forskrift om utøvelse av fisket i sjøen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 9. mars 2017 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og forskrift 22. desember 2004 nr. 1878 om utøvelse av fisket i sjøen § 98.</dd><dt class="refid">RefID</dt><dd class="refid">forskrift/2017-03-09-290</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av fisket i sjøen<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-03-09-290" id="dokument"><h1>Forskrift om endring i forskrift om utøvelse av fisket i sjøen</h1><section class="section" data-name="kapI" id="kapittel-1" data-lovdata-URL="LTI/forskrift/2017-03-09-290/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1878 om utøvelse av fisket i sjøen gjøres følgende endring:</article> <article class="defaultP" margin-top="true">§ 10 tredje ledd skal lyde:</article><article class="legalP" id="kapittel-1-ledd-2">Ved fiske med snurrevad nord for 62° N er det kun tillatt å benytte fiskelås på innsiden i forlengelsen foran fiskeposen. Maskevidden i fiskelåsen kan være mindre enn 130 mm. Lengden på fiskelåsen skal ikke overstige 4 meter. Ved bruk av diamantmasket fiskepose skal bakkant av fiskelåsen være minimum 14 meter foran posens bakkant. Ved bruk av kvadratmasket pose skal fiskelåsen være foran kvadratmaskeseksjonen.</article> <article class="defaultP" margin-top="true">§ 36 annet ledd skal lyde:</article><article class="legalP" id="kapittel-1-ledd-3">Ved fiske med trål og snurrevad er det uten hinder av forbudet i § 15 bokstav f tillatt å ha inntil 20&#xa0;% bifangst av breiflabb i vekt i de enkelte fangster og ved landing.</article> <article class="defaultP" margin-top="true">§ 41 bokstav e skal lyde:</article><article class="legalP" id="kapittel-1-ledd-4">Ved fiske med konsumtrål og snurrevad er det uten hinder av forbudet i § 15 bokstav f) tillatt å ha inntil 20&#xa0;% bifangst av breiflabb regnet i vekt i de enkelte fangster og ved landing. Ved fiske med reketrål er det tillatt å ha inntil 10&#xa0;% bifangst av breiflabb regnet i vekt i det enkelte hal og om bord. Ved fiske med garn etter andre arter er det tillatt å ha inntil 5&#xa0;% breiflabb regnet i vekt i de enkelte fangster og ved landing. Fartøy som fisker med småmasket trål kan ha inntil 0,5&#xa0;% bifangst av breiflabb i vekt i de enkelte fangster og ved landing, men maksimalt 500 kg breiflabb pr. tur.</article> <article class="defaultP" margin-top="true">§ 43 nr. 27 bokstav b skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">b)</td><td data-text-align="left" data-vertical-align="top">sør for 62° N</td><td data-text-align="left" data-vertical-align="bottom">6,5 cm</td></tr></tbody></table></article> <article class="defaultP" margin-top="true">§ 43 nr. 33 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">33.</td><td colspan="2" data-text-align="left" data-vertical-align="top">Kongekrabbe</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">a)</td><td data-text-align="left" data-vertical-align="top">hannkrabbe i kvoteregulert område øst for 26° Ø</td><td data-text-align="left" data-vertical-align="bottom">13 cm</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">b)</td><td data-text-align="left" data-vertical-align="top">hunnkrabbe i kvoteregulert område øst for 26° Ø</td><td data-text-align="left" data-vertical-align="bottom">12 cm</td></tr></tbody></table></article> <article class="defaultP" margin-top="true">§ 52 nytt fjerde ledd skal lyde:</article><article class="legalP" id="kapittel-1-ledd-5">Ved fiske med reketrål sør for 62° N er det kun tillatt å benytte ett sollebrett i sollemaskinene for utsortering av reker til koking. Sollemaskiner med tilhørende innretninger må ikke være montert slik at frasortert reke lett kan kastes eller føres tilbake i sjøen. Fiskeridirektoratet kan i særlige tilfeller gjøre unntak fra bestemmelsen i første punktum.</article> <article class="defaultP" margin-top="true">Spesifikasjonen «Beskrivelse av fangstbegrensingssystem for snurrevad» (Vedlegg 6) skal lyde:</article><span class="futuretitle" id="kapittel-1-foreslåttittel-1">Vedlegg 6. Beskrivelse av fangstbegrensningssystem for snurrevad.</span> <article class="defaultP" margin-top="true"><i>Krav til fangstutslipp</i></article><article class="legalP" id="kapittel-1-ledd-6">Det skal være minst to utslippsåpninger. Disse skal være plassert i forlengelsens over- og/eller underpanel som vist på figur. Åpningene skal ha minimum lengde på 2,0 meter og en minimum bredde på 3 masker med minimum 130 mm maskevidde. Hullet skjæres med rettskårne masker (N-retning), og med tre stolper (AB-kutt) til en spiss både framme og bak. Langs kantene på åpningene festes tråd/tau som er inntil 10&#xa0;% kortere enn selve omkretsen på åpningen. Lysåpningen med tråd/tau skal da ikke være mindre enn 1,8 meter målt på strukket lin i lengderetningen.</article><article class="legalP" id="kapittel-1-ledd-7">Hullene plasseres maksimum 0,2 meter fra forkant av fiskelåsen. Begge/alle åpningene skal plasseres like langt bak i snurrevadens forlengelse målt fra skråskåren belg til forkant av utslippshullene. For å redusere slitasjen i for- og bakkant av utslippshullene kan det lages forsterkning, fortrinnsvis med tau fra endene på hullet stolperett for- og/eller bakover.</article> <article class="defaultP" margin-top="true"><i>Krav til fiskelås</i></article><article class="legalP" id="kapittel-1-ledd-8">Bak utslippsåpningene skal det være en fiskelås. Fiskelåsen skal være en sylinder av nett som kan ha mindre maskevidde enn 130 millimeter. Fiskelåsens omkrets skal ikke være mindre enn omkretsen på forlengelsen som den plasseres i. De fremste maskene på fiskelåsen er sydd mot maskene i forlengelse/sekk, ellers er nettsylinderen ikke festet. Fiskelåsens lengde skal være maksimum 2,5 meter og tilpasset nettseksjonens omkrets. Det skal tres tau rundt fiskelåsen og gjennom leisene i nettseksjonen, minimum en og en halv meter fra fiskelåsens forkant. Fiskelåsens forkant skal ikke ha større avstand til utslippshullenes bakre del enn 0,2 meter.</article> <article class="defaultP" margin-top="true"><i>Bruk av kvadratmasket sekk</i></article><article class="legalP" id="kapittel-1-ledd-9">I områder hvor det er påbudt med kvadratmasket sekk, som er laget i henhold til utøvelsesforskriftens § 3, skal den diamantmaskede forlengelsen være inntil 5 masker lang, og monteres maksimum 1,7 meter bak utslippshullenes bakkant.</article> <article class="defaultP" margin-top="true"><i>Krav til utforming og innmontering</i><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">Fangstbegrensningssystemet skal være første seksjon bak belgen på snurrevaden.</article></article></li><li data-li-identifier="2." data-name="2."><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">Fangstbegrensningsseksjonen skal være rettskåret med maksimum lengde på 10 meter. (71 masker).</article></article></li><li data-li-identifier="3." data-name="3."><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">Avstand fra utslippshull til festepunkt for fiskelås skal ikke overskride 20 cm.</article></article></li><li data-li-identifier="4." data-name="4."><article class="listArticle" id="kapittel-1-ledd-9-punkt-4"><article class="legalP" id="kapittel-1-ledd-9-punkt-4-ledd-1">Det skal være minst to utslippshull. Samtlige hull skal være like langt fra fiskelås og overgang til belg.</article></article></li><li data-li-identifier="5." data-name="5."><article class="listArticle" id="kapittel-1-ledd-9-punkt-5"><article class="legalP" id="kapittel-1-ledd-9-punkt-5-ledd-1">Avstanden fra utslippshullene og forover til belg skal ikke overstige 44 masker (ca. 6,3 meter).</article></article></li><li data-li-identifier="6." data-name="6."><article class="listArticle" id="kapittel-1-ledd-9-punkt-6"><article class="legalP" id="kapittel-1-ledd-9-punkt-6-ledd-1">Det kan tres et tau/tråd rundt utslippsåpningen som er inntil 10&#xa0;% kortere enn omkretsen på hullet. Lysåpningen i utslippshullet skal da være minimum 1,8 meter målt på strukket lin i lengderetningen.</article></article></li><li data-li-identifier="7." data-name="7."><article class="listArticle" id="kapittel-1-ledd-9-punkt-7"><article class="legalP" id="kapittel-1-ledd-9-punkt-7-ledd-1">Lengden på fiskelåsen skal være maksimum 2,5 meter.</article></article></li><li data-li-identifier="8." data-name="8."><article class="listArticle" id="kapittel-1-ledd-9-punkt-8"><article class="legalP" id="kapittel-1-ledd-9-punkt-8-ledd-1">Lengden på tauet rundt fiskelåsen skal være maksimum 25&#xa0;% av omkretsen på nettseksjonen, målt på strukket maske.</article></article></li><li data-li-identifier="9." data-name="9."><article class="listArticle" id="kapittel-1-ledd-9-punkt-9"><article class="legalP" id="kapittel-1-ledd-9-punkt-9-ledd-1">Ved bruk av kvadratmasket sekk skal ikke avstanden fra utslippshullene til kvadratmasket nett overstige 2,5 meter.</article></article></li><li data-li-identifier="10." data-name="10."><article class="listArticle" id="kapittel-1-ledd-9-punkt-10"><article class="legalP" id="kapittel-1-ledd-9-punkt-10-ledd-1">Når fangstbegrensningssystemet ikke benyttes og en ønsker å benytte fiskelås: Utslippshullene skal da syes helt igjen med minimum 4 millimeter tråd av samme materiale som benyttes i øvrige deler av redskapet.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2017-03-09-290/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks, med unntak av § 52 fjerde ledd som trer i kraft 1. april 2017.</article></section></main></body></html>