<!DOCTYPE html><html lang="no"><head><title>Forskrift om endring i forskrift til lov om petroleumsvirksomhet (petroleumsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-26-980</dd><dt class="dokid">DokumentID</dt><dd class="dokid">LTI/forskrift/2017-06-26-980</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="dateInForce">I kraft fra</dt><dd class="dateInForce">2017-06-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-27-653</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/1996-11-29-72/§3-5</li><li>forskrift/2009-05-15-512</li></ul></dd><dt class="dateOfPublication">Kunngjort</dt><dd class="dateOfPublication">2017-06-27 14:45</dd><dt class="journalNumber">Journalnummer</dt><dd class="journalNumber">2017-0739</dd><dt class="titleShort">Korttittel</dt><dd class="titleShort">Endr. i petroleumsforskriften</dd><dt class="title">Tittel</dt><dd class="title">Forskrift om endring i forskrift til lov om petroleumsvirksomhet (petroleumsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 26. juni 2017 med hjemmel i lov 29. november 1996 nr. 72 om petroleumsvirksomhet § 10-18 første ledd jf. § 3-5 tredje ledd, jf. delegeringsvedtak 15. mai 2009 nr. 512.</dd><dt class="refid">RefID</dt><dd class="refid">forskrift/2017-06-26-980</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om petroleumsvirksomhet (petroleumsforskriften)<ul class="tocSubUl"><li>I<ul class="tocSubUl"><li>§ 10. Kriterier for tildeling av utvinningstillatelser og utøvelse av virksomhet i henhold til utvinningstillatelser mv.</li><li>§ 72. Overdragelse av tillatelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-26-980" id="dokument"><h1>Forskrift om endring i forskrift til lov om petroleumsvirksomhet (petroleumsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2017-06-26-980/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. juni 1997 nr. 653 til lov om petroleumsvirksomhet gjøres følgende endringer:</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Kriterier for tildeling av utvinningstillatelser og utøvelse av virksomhet i henhold til utvinningstillatelser mv.</span></span><article class="legalP" id="kapittel-1-foreslåttparagraf-1-ledd-1">Utvinningstillatelse tildeles på grunnlag av søkerens tekniske kompetanse, finansielle kapasitet og plan for leting og utvinning i det området som søknaden gjelder, slik at den best mulige ressursforvaltning fremmes.</article><article class="legalP" id="kapittel-1-foreslåttparagraf-1-ledd-2">I vurderingen etter første ledd kan det tas hensyn til at søkeren har utvist manglende effektivitet eller manglende ansvarlighet som rettighetshaver. Det kan også legges vekt på kriteriene nevnt i petroleumsloven § 3-5 tredje ledd, dersom disse anvendes på en ikke-diskriminerende måte, og på hensynene nevnt i § 11 annet ledd i denne forskriften. Dersom to eller flere søknader vurderes likt, kan valget mellom dem også skje på bakgrunn av andre relevante objektive og ikke-diskriminerende kriterier.</article><article class="legalP" id="kapittel-1-foreslåttparagraf-1-ledd-3">En beslutning om sammensetning av rettighetshavergruppen og utpeking av operatør skal skje på grunnlag av objektive og ikke-diskriminerende kriterier.</article><article class="legalP" id="kapittel-1-foreslåttparagraf-1-ledd-4">Departementet kan av hensyn til nasjonal sikkerhet nekte adgang til og utøvelse av petroleumsvirksomhet hvis søkeren eller rettighetshaveren faktisk kontrolleres av en stat utenfor EØS eller av statsborgere fra slik stat.</article></article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-2">Vilkår og krav for tildeling av en utvinningstillatelse og for utøvelse av petroleumsvirksomhet etter en utvinningstillatelse kan bare begrunnes i behovet for å sikre at petroleumsvirksomheten i området for utvinningstillatelsen gjennomføres på en god måte, og for å ivareta hensyn som nevnt i annet ledd.</article> <article class="defaultP" margin-top="true">§ 72 skal lyde:</article><article class="futureLegalArticle" data-name="§72" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 72</span>. <span class="legalArticleTitle">Overdragelse av tillatelse</span></span><article class="legalP" id="kapittel-1-foreslåttparagraf-2-ledd-1">Ved søknad om samtykke til overdragelse av tillatelse etter loven § 10-12 første ledd, kommer bestemmelsene i § 8, § 10, § 11, § 28 og § 29 til anvendelse så langt de passer.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-06-26-980/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article><article class="legalP" id="kapittel-2-ledd-2">Endringene gjelder også saker der søknaden er kommet inn før forskriften trer i kraft, men tildeling skjer etter ikrafttredelse.</article></section></main></body></html>