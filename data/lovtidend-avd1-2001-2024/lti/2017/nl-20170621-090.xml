<!DOCTYPE html><html lang="no"><head><title>Lov om endringer i straffeloven mv. (smitteoverføring og allmennfarlig smittespredning)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-21-90</dd><dt class="dokid">DokumentID</dt><dd class="dokid">LTI/lov/2017-06-21-90</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-22-25</li><li>lov/1999-07-02-64</li><li>lov/2005-05-20-28</li><li>lov/2008-05-15-35</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett &gt; Helsepersonell</li> <li>Sivil- og straffeprosess &gt; Straffeprosess/straffeprosessloven</li> <li>Strafferett</li> <li>Utlendingsrett &gt; Utvisning</li></ul></dd><dt class="dateOfPublication">Kunngjort</dt><dd class="dateOfPublication">2017-06-21 15:05</dd><dt class="journalNumber">Journalnummer</dt><dd class="journalNumber">2017-0663</dd><dt class="titleShort">Korttittel</dt><dd class="titleShort">Endringslov til straffeloven mv.</dd><dt class="title">Tittel</dt><dd class="title">Lov om endringer i straffeloven mv. (smitteoverføring og allmennfarlig smittespredning)</dd><dt class="miscInformation">Annet om dokumentet</dt><dd class="miscInformation">Prop.120 L (2016–2017), Innst.421 L (2016–2017), Lovvedtak 134 (2016–2017). Stortingets første og andre gangs behandling hhv. 13. og 16. juni 2017. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2017-06-21-90</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven mv. (smitteoverføring og allmennfarlig smittespredning)<ul class="tocSubUl"><li>I<ul class="tocSubUl"><li>§ 157 a.</li></ul></li><li>II</li><li>III<ul class="tocSubUl"><li>§ 237. Smitteoverføring</li><li>§ 237 a. Grov smitteoverføring</li><li>§ 238. Allmennfarlig smittespredning</li><li>§ 241. Forbund om allmennfarlig smittespredning, allmennfarlig forgiftning eller alvorlig miljøkriminalitet</li></ul></li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2017-06-21-90" id="dokument"><h1>Lov om endringer i straffeloven mv. (smitteoverføring og allmennfarlig smittespredning)</h1><article class="defaultP" data-text-size="small">Endringer i følgende lover:</article><article class="legalP" id="ledd-1">I lov 22. mai 1981 nr. 25 om rettergangsmåten i straffesaker (Straffeprosessloven).</article><article class="legalP" id="ledd-2">I lov 2. juli 1999 nr. 64 om helsepersonell m.v. (helsepersonelloven).</article><article class="legalP" id="ledd-3">I lov 20. mai 2005 nr. 28 om straff (straffeloven).</article><article class="legalP" id="ledd-4">I lov 15. mai 2008 nr. 35 om utlendingers adgang til riket og deres opphold her (utlendingsloven).</article><section class="section" data-name="kapI" id="kapittel-1" data-lovdata-URL="LTI/lov/2017-06-21-90/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 22. mai 1981 nr. 25 om rettergangsmåten i straffesaker skal ny § 157 a lyde:</article><article class="futureLegalArticle" data-name="§157a" id="kapittel-1-foreslåttparagraf-1"><span class="futureLegalArticleHeader">§ 157 a.</span><article class="legalP" id="kapittel-1-foreslåttparagraf-1-ledd-1">Den som med skjellig grunn mistenkes for handling som rammes av straffeloven §§ 291 til 296 eller 299 til 303, kan for å klarlegge om mistenkte er smittet med en seksuelt overførbar infeksjon, underkastes kroppslig undersøkelse, når det ikke fremstår som et uforholdsmessig inngrep. Reglene i § 157 første ledd annet punktum og annet ledd gjelder tilsvarende.</article><article class="legalP" id="kapittel-1-foreslåttparagraf-1-ledd-2">Uten mistenktes samtykke kan undersøkelse bare foretas etter ordre fra påtalemyndigheten. Reglene i § 157 fjerde ledd annet og tredje punktum gjelder tilsvarende.</article><article class="legalP" id="kapittel-1-foreslåttparagraf-1-ledd-3">Resultatet av de innhentede prøvene skal meddeles fornærmede. For øvrig skal de innhentede prøvene bare brukes i strafferettspleien.</article></article></section><section class="section" data-name="kapII" id="kapittel-2" data-lovdata-URL="LTI/lov/2017-06-21-90/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 2. juli 1999 nr. 64 om helsepersonell m.v. skal § 12 andre ledd første punktum lyde:</article><article class="legalP" id="kapittel-2-ledd-2">Lege skal etter anmodning fra påtalemyndigheten foreta kroppslig undersøkelse av mistenkte i straffesak når slik undersøkelse er besluttet etter straffeprosessloven §§ 157 eller 157 a.</article></section><section class="section" data-name="kapIII" id="kapittel-3" data-lovdata-URL="LTI/lov/2017-06-21-90/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 20. mai 2005 nr. 28 om straff gjøres følgende endringer:</article> <article class="defaultP" margin-top="true">I § 131 første ledd føyes § 238 til i opplistingen av bestemmelser i straffeloven.</article> <article class="defaultP" margin-top="true">I § 196 første ledd bokstav a føyes § 238 til i opplistingen av bestemmelser i straffeloven.</article> <article class="defaultP" margin-top="true">§ 237 skal lyde:</article><article class="futureLegalArticle" data-name="§237" id="kapittel-3-foreslåttparagraf-1"><span class="futureLegalArticleHeader">§ 237. <span class="legalArticleTitle">Smitteoverføring</span></span><article class="legalP" id="kapittel-3-foreslåttparagraf-1-ledd-1">Med bot eller fengsel inntil 3 år straffes den som overfører en smittsom sykdom som medfører betydelig skade på kropp eller helse for en annen person. På samme måte straffes den som utsetter en annen person for slik smittefare.</article><article class="legalP" id="kapittel-3-foreslåttparagraf-1-ledd-2">Første ledd kommer ikke til anvendelse ved smitte som overføres ved seksuell omgang når den som er blitt smittet eller utsatt for smittefare på forhånd har samtykket.</article><article class="legalP" id="kapittel-3-foreslåttparagraf-1-ledd-3">Første ledd kommer heller ikke til anvendelse når forsvarlige smitteverntiltak er iakttatt.</article><article class="legalP" id="kapittel-3-foreslåttparagraf-1-ledd-4">Grovt uaktsom overtredelse straffes med bot eller fengsel inntil 1 år.</article></article> <article class="defaultP" margin-top="true">Ny § 237 a skal lyde:</article><article class="futureLegalArticle" data-name="§237a" id="kapittel-3-foreslåttparagraf-2"><span class="futureLegalArticleHeader">§ 237 a. <span class="legalArticleTitle">Grov smitteoverføring</span></span><article class="legalP" id="kapittel-3-foreslåttparagraf-2-ledd-1">Grov smitteoverføring straffes med fengsel inntil 6 år. Ved avgjørelsen av om overtredelsen er grov, skal det særlig legges vekt på om smitten<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-2-ledd-1-punkt-1"><article class="legalP" id="kapittel-3-foreslåttparagraf-2-ledd-1-punkt-1-ledd-1">har ført til tap av liv</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-2-ledd-1-punkt-2"><article class="legalP" id="kapittel-3-foreslåttparagraf-2-ledd-1-punkt-2-ledd-1">er overført til to eller flere personer</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-2-ledd-1-punkt-3"><article class="legalP" id="kapittel-3-foreslåttparagraf-2-ledd-1-punkt-3-ledd-1">er overført ved særlig hensynsløs atferd</article></article></li></ul></article></article> <article class="defaultP" margin-top="true">§ 238 skal lyde:</article><article class="futureLegalArticle" data-name="§238" id="kapittel-3-foreslåttparagraf-3"><span class="futureLegalArticleHeader">§ 238. <span class="legalArticleTitle">Allmennfarlig smittespredning</span></span><article class="legalP" id="kapittel-3-foreslåttparagraf-3-ledd-1">Med fengsel inntil 15 år straffes den som sprer smittestoffer eller smittestoffprodukter gjennom luft, vann, næringsmidler eller andre gjenstander bestemt for alminnelig bruk eller salg, og derved volder allmenn fare for liv eller helse.</article><article class="legalP" id="kapittel-3-foreslåttparagraf-3-ledd-2">Uaktsom overtredelse straffes med fengsel inntil 6 år.</article></article> <article class="defaultP" margin-top="true">§ 241 skal lyde:</article><article class="futureLegalArticle" data-name="§241" id="kapittel-3-foreslåttparagraf-4"><span class="futureLegalArticleHeader">§ 241. <span class="legalArticleTitle">Forbund om allmennfarlig smittespredning, allmennfarlig forgiftning eller alvorlig miljøkriminalitet</span></span><article class="legalP" id="kapittel-3-foreslåttparagraf-4-ledd-1">Med fengsel inntil 6 år straffes den som inngår forbund med noen om å begå en straffbar handling som nevnt i § 238 første ledd, § 239 første ledd eller § 240 første ledd.</article></article></section><section class="section" data-name="kapIV" id="kapittel-4" data-lovdata-URL="LTI/lov/2017-06-21-90/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 15. mai 2008 nr. 35 om utlendingers adgang til riket og deres opphold her gjøres følgende endringer:</article> <article class="defaultP" margin-top="true">§ 67 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">når utlendingen for mindre enn ett år siden her i riket har sonet eller er ilagt straff eller særreaksjon for et forhold som kan føre til fengselsstraff i mer enn ett år, eller for brudd på straffeloven § 182 første ledd (opptøyer), § 231 annet ledd (uaktsom narkotikaovertredelse), § 237 fjerde ledd (grovt uaktsom smitteoverføring), § 262 første ledd (brudd på ekteskapsloven), § 263 (trusler), § 305 (seksuelt krenkende atferd mv. overfor barn under 16 år), § 374 første alternativ (grovt uaktsomt bedrageri) eller § 380 (grovt uaktsomt skattesvik),</article></article></li></ul></article> <article class="defaultP" margin-top="true">§ 68 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-4-ledd-1-punkt-2"><article class="legalP" id="kapittel-4-ledd-1-punkt-2-ledd-1">når utlendingen for mindre enn ett år siden her i riket har sonet eller er ilagt straff eller særreaksjon for et forhold som kan føre til fengselsstraff i to år eller mer, eller for brudd på straffeloven § 182 første ledd (opptøyer), § 231 (narkotikaovertredelse), § 237 fjerde ledd (grovt uaktsom smitteoverføring), § 262 første ledd (brudd på ekteskapsloven), § 263 (trusler), § 305 (seksuelt krenkende atferd mv. overfor barn under 16 år) eller § 374 første alternativ (grovt uaktsomt bedrageri), eller</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/lov/2017-06-21-90/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>