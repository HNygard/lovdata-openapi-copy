<!DOCTYPE html><html lang="no"><head><title>Delegering av mynde til fylkesmennene etter inndelingslova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-03-10-313</dd><dt class="dokid">DokumentID</dt><dd class="dokid">LTI/forskrift/2017-03-10-313</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2017-03-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-04-19-422</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-70/§6</li><li>lov/2001-06-15-70/§7</li></ul></dd><dt class="dateOfPublication">Kunngjort</dt><dd class="dateOfPublication">2017-03-15 14:10</dd><dt class="journalNumber">Journalnummer</dt><dd class="journalNumber">2017-0246</dd><dt class="titleShort">Korttittel</dt><dd class="titleShort">Delegering av mynde til fylkesmennene etter inndelingslova</dd><dt class="title">Tittel</dt><dd class="title">Delegering av mynde til fylkesmennene etter inndelingslova</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kommunal- og moderniseringsdepartementet 10. mars 2017 med heimel i lov 15. juni 2001 nr. 70 om fastsetjing og endring av kommune- og fylkesgrenser (inndelingslova) § 6, § 7 mfl.</dd><dt class="refid">RefID</dt><dd class="refid">forskrift/2017-03-10-313</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av mynde til fylkesmennene etter inndelingslova</li></ul></dd></dl></header><main class="documentBody" data-lovdata-URL="LTI/forskrift/2017-03-10-313" id="dokument"><h1>Delegering av mynde til fylkesmennene etter inndelingslova</h1><article class="legalP" id="ledd-1">Kommunal- og moderniseringsdepartementet delegerer til fylkesmannen mynde til å ta følgjande avgjerder:<ul class="defaultList"><li data-li-identifier="1." data-name="1."><article class="listArticle" id="ledd-1-punkt-1"><article class="legalP" id="ledd-1-punkt-1-ledd-1">Fylkesmannen kan fastsetje at endring av grensene til eit område skal behandlast som ei grensejustering dersom området har mindre enn ti prosent av innbyggjarane i ein kommune som skal leggjast til ein annan kommune etter andre ledd bokstav b, jf. inndelingslova § 3 tredje ledd.</article></article></li><li data-li-identifier="2." data-name="2."><article class="listArticle" id="ledd-1-punkt-2"><article class="legalP" id="ledd-1-punkt-2-ledd-1">Fylkesmannen treff vedtak i mindre saker om justering av kommunegrenser når det er semje om ei løysing, jf. inndelingslova § 6. Dersom kommunegrensa som saka gjeld er del av ei fylkesgrense, skal saka likevel avgjerast av departementet.</article></article></li><li data-li-identifier="3." data-name="3."><article class="listArticle" id="ledd-1-punkt-3"><article class="legalP" id="ledd-1-punkt-3-ledd-1">Fylkesmannen fastset kommunegrenser (på land og i sjø), jf. inndelingslova § 7. Dersom kommunegrensa som saka gjeld er del av ei fylkesgrense, skal saka likevel avgjerast av departementet.</article></article></li><li data-li-identifier="4." data-name="4."><article class="listArticle" id="ledd-1-punkt-4"><article class="legalP" id="ledd-1-punkt-4-ledd-1">I dei sakstypane fylkesmannen har fått delegert mynde til å fatte vedtak etter inndelingslova § 6 og § 7, avgjer fylkesmannen, jf. inndelingslova § 9, om det skal setjast i gang utgreiing på grunnlag av initiativ etter inndelingslova § 8.</article></article></li><li data-li-identifier="5." data-name="5."><article class="listArticle" id="ledd-1-punkt-5"><article class="legalP" id="ledd-1-punkt-5-ledd-1">Fylkesmannen kan avvise søknad frå ein som ikkje har initiativrett, jf. inndelingslova § 9, andre ledd.</article></article></li><li data-li-identifier="6." data-name="6."><article class="listArticle" id="ledd-1-punkt-6"><article class="legalP" id="ledd-1-punkt-6-ledd-1">I dei sakstypane fylkesmannen har fått delegert mynde til å fatte vedtak etter § 6 og § 7, avgjer fylkesmannen om utgiftene ved utgreiinga skal berast av ein eller fleire av dei interesserte kommunane, jf. inndelingslova § 11.</article></article></li><li data-li-identifier="7." data-name="7."><article class="listArticle" id="ledd-1-punkt-7"><article class="legalP" id="ledd-1-punkt-7-ledd-1">Fylkesmannen kan bestemme at den nye kommunen skal følgje krava til godkjenning og kontroll i kommuneloven § 60 nr. 1 og 2 dersom kommunen ikkje kan ventast å dekkje inn meirforbruket frå før samanslåinga innan to år, jf. inndelingslova § 16a.</article></article></li><li data-li-identifier="8." data-name="8."><article class="listArticle" id="ledd-1-punkt-8"><article class="legalP" id="ledd-1-punkt-8-ledd-1">Fylkesmannen kan gjere unntak frå kravet om felles kommunestyremøte etter inndelingslova § 25 i dei tilfella det allereie ligg føre tilstrekkelege lokale vedtak i kvart kommunestyre.</article></article></li><li data-li-identifier="9." data-name="9."><article class="listArticle" id="ledd-1-punkt-9"><article class="legalP" id="ledd-1-punkt-9-ledd-1">Fylkesmannen er mottakar av fråsegn frå fellesnemnda om årsbudsjetta og økonomiplanar for kommunane, jf. inndelingslova § 26, tredje ledd.</article></article></li><li data-li-identifier="10." data-name="10."><article class="listArticle" id="ledd-1-punkt-10"><article class="legalP" id="ledd-1-punkt-10-ledd-1">Fylkesmannen kan gjennomføre lovlegkontroll med budsjettvedtak etter at utgreiing om samanslåing er sett i gang, jf. inndelingslova § 28.</article></article></li><li data-li-identifier="11." data-name="11."><article class="listArticle" id="ledd-1-punkt-11"><article class="legalP" id="ledd-1-punkt-11-ledd-1">Vedtak 19. april 2007 nr. 422 om delegering av mynde til fylkesmennene etter inndelingslova blir oppheva.</article></article></li></ul></article></main></body></html>