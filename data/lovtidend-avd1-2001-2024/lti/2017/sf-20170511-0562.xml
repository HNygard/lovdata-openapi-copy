<!DOCTYPE html><html lang="no"><head><title>Forskrift om endring i forskrift 16. desember 2011 nr. 1258 om etablering og gjennomføring av psykisk helsevern m.m. (psykisk helsevernforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-05-11-562</dd><dt class="dokid">DokumentID</dt><dd class="dokid">LTI/forskrift/2017-05-11-562</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2017-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-16-1258</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-62/§3-3a</li><li>lov/1999-07-02-62/§4-4</li><li>lov/1999-07-02-62/§4-4a</li></ul></dd><dt class="dateOfPublication">Kunngjort</dt><dd class="dateOfPublication">2017-05-11 15:10</dd><dt class="journalNumber">Journalnummer</dt><dd class="journalNumber">2017-0442</dd><dt class="titleShort">Korttittel</dt><dd class="titleShort">Endr. i psykisk helsevernforskriften</dd><dt class="title">Tittel</dt><dd class="title">Forskrift om endring i forskrift 16. desember 2011 nr. 1258 om etablering og gjennomføring av psykisk helsevern m.m. (psykisk helsevernforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 11. mai 2017 med hjemmel i lov 2. juli 1999 nr. 62 om etablering og gjennomføring av psykisk helsevern (psykisk helsevernloven) § 3-3a, § 4-4 og § 4-4a. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2017-05-11-562</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 16. desember 2011 nr. 1258 om etablering og gjennomføring av psykisk helsevern m.m. (psykisk helsevernforskriften)<ul class="tocSubUl"><li>I<ul class="tocSubUl"><li>§ 19. Vurdering av alternative tiltak</li><li>§ 20. Nærmere om undersøkelsen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-05-11-562" id="dokument"><h1>Forskrift om endring i forskrift 16. desember 2011 nr. 1258 om etablering og gjennomføring av psykisk helsevern m.m. (psykisk helsevernforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2017-05-11-562/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. desember 2011 nr. 1258 om etablering og gjennomføring av psykisk helsevern m.m. (psykisk helsevernforskriften) gjøres følgende endringer:</article> <article class="defaultP" margin-top="true">§ 10 andre ledd skal lyde:</article><article class="legalP" id="kapittel-1-ledd-2">Vedtak om tvungen observasjon eller tvungent psykisk helsevern skal treffes snarest og senest innen 24 timer etter at pasienten er kommet til institusjonen, jf. psykisk helsevernloven § 3-3a.</article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Vurdering av alternative tiltak</span></span><article class="legalP" id="kapittel-1-foreslåttparagraf-1-ledd-1">Før vedtak kan treffes etter psykisk helsevernloven § 4-4a, skal det alltid vurderes om det kan tilbys andre frivillige tiltak som alternativ til behandling uten eget samtykke.</article></article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Nærmere om undersøkelsen</span></span><article class="legalP" id="kapittel-1-foreslåttparagraf-2-ledd-1">Før det treffes vedtak om behandling med legemidler uten eget samtykke, skal den faglig ansvarlige for vedtaket personlig ha undersøkt pasienten i løpet av de siste 48 timer.</article><article class="legalP" id="kapittel-1-foreslåttparagraf-2-ledd-2">Vedtak om legemiddelbehandling uten eget samtykke kan ikke fattes før pasienten er observert og forsøkt hjulpet i minst fem døgn fra etableringen av vernet. Dette gjelder ikke hvis pasienten ved utsettelse vil lide vesentlig helseskade, eller hvis pasienten gjennom tidligere behandlingsopphold er godt kjent av institusjonen som vedtar behandlingen.</article><article class="legalP" id="kapittel-1-foreslåttparagraf-2-ledd-3">Før det treffes vedtak om ernæringstilførsel uten eget samtykke, skal pasienten undersøkes av lege. Legeundersøkelsen må foretas i direkte tilknytning til at vedtaket skal fattes.</article><article class="legalP" id="kapittel-1-foreslåttparagraf-2-ledd-4">Institusjonen skal gjennom hele undersøkelsesperioden søke å få pasientens tillit slik at behandling kan gjennomføres med pasientens samtykke.</article><article class="legalP" id="kapittel-1-foreslåttparagraf-2-ledd-5">Undersøkelsen skal alltid skje ved observasjon i godkjent institusjon, med mindre det av hensyn til forsvarlig helsehjelp bør skje i annen institusjon, jf. psykisk helsevernloven § 3-5 andre ledd. Ved vedtak om behandling med legemidler uten eget samtykke skal undersøkelsen skje ved døgnopphold, med mindre den ansvarlige institusjon har inngående kjennskap til og erfaring med pasienten og pasientens situasjon og til pasientens tidligere erfaringer med tilsvarende eller liknende medikasjon og virkningen av denne på pasienten.</article></article> <article class="defaultP" margin-top="true">§ 27 første ledd andre punktum skal lyde:</article><article class="legalP" id="kapittel-1-ledd-3">For vedtak om behandling med legemidler uten eget samtykke, jf. psykisk helsevernloven § 4-4a, kreves det at den faglig ansvarlige er lege med spesialistutdanning som nevnt i denne forskrift § 5 andre ledd.</article> <article class="defaultP" margin-top="true">§ 44 andre ledd skal lyde:</article><article class="legalP" id="kapittel-1-ledd-4">Brudd på taushetsplikten straffes etter straffeloven § 209 og § 210.</article> <article class="defaultP" margin-top="true">I § 6 første punktum, § 15 andre ledd andre punktum, § 22 tredje ledd første punktum, § 23 andre ledd første og tredje punktum og § 56 andre ledd fjerde punktum erstattes pasientrettighetsloven med pasient- og brukerrettighetsloven.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-05-11-562/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. september 2017.</article></section></main></body></html>