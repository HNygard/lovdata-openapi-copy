<!DOCTYPE html><html lang="no"><head><title>Lov om endringer i passloven og ID-kortloven (tilpasning til nye systemer)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-21-93</dd><dt class="dokid">DokumentID</dt><dd class="dokid">LTI/lov/2017-06-21-93</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1997-06-19-82</li><li>lov/2015-06-05-39</li></ul></dd><dt class="legalArea">Rettsområde</dt><dd class="legalArea"><ul><li>Forvaltnings- og kommunalrett &gt; Politi</li> <li>IKT- og medierett &gt; Personopplysninger</li></ul></dd><dt class="dateOfPublication">Kunngjort</dt><dd class="dateOfPublication">2017-06-21 15:05</dd><dt class="journalNumber">Journalnummer</dt><dd class="journalNumber">2017-0661</dd><dt class="titleShort">Korttittel</dt><dd class="titleShort">Endringslov til passloven og ID-kortloven</dd><dt class="title">Tittel</dt><dd class="title">Lov om endringer i passloven og ID-kortloven (tilpasning til nye systemer)</dd><dt class="miscInformation">Annet om dokumentet</dt><dd class="miscInformation">Prop.114 L (2016–2017), Innst.398 L (2016–2017), Lovvedtak 132 (2016–2017). Stortingets første og andre gangs behandling hhv. 13. og 16. juni 2017. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2017-06-21-93</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i passloven og ID-kortloven (tilpasning til nye systemer)<ul class="tocSubUl"><li>I<ul class="tocSubUl"><li>§ 2. Ansvarlig myndighet</li><li>§ 6. Passets innhold og oppbevaring</li><li>§ 6 a. Innhenting av biometrisk personinformasjon til gjennomføring av passkontroll (verifikasjon) mv.</li><li>§ 7. Tilbakekall, innlevering og beslag</li><li>§ 8. Passregister</li><li>§ 11. Utlevering av opplysninger til andre formål</li><li>§ 9. Tilgang (rett til søk)</li><li>§ 10. Utlevering av opplysninger</li><li>§ 12. Forskrifter</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2017-06-21-93" id="dokument"><h1>Lov om endringer i passloven og ID-kortloven (tilpasning til nye systemer)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 19. juni 1997 nr. 82 om pass (passloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 5. juni 2015 nr. 39 om nasjonalt identitetskort (ID-kortloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-06-21-93/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 19. juni 1997 nr. 82 om pass gjøres følgende endringer:</article> <article class="defaultP" margin-top="true">§ 1 annet og tredje ledd skal lyde:</article><article class="legalP" id="kapittel-1-ledd-2">Med unntak av § 8 og § 8 a gjelder loven ikke diplomatpass, spesialpass og tjenestepass utstedt i medhold av utenrikstjenesteloven § 1.</article><article class="legalP" id="kapittel-1-ledd-3">Kongen kan bestemme at § 6 annet ledd (innhenting og lagring av biometrisk personinformasjon i passet) og § 6 a (innhenting av biometrisk personinformasjon til gjennomføring av passkontroll) også skal omfatte diplomatpass, spesialpass og tjenestepass utstedt i medhold av utenrikstjenesteloven, samt utlendingspass og reisebevis for flyktninger utstedt i medhold av utlendingsloven.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader">§ 2. <span class="legalArticleTitle">Ansvarlig myndighet</span></span><article class="legalP" id="kapittel-1-foreslåttparagraf-1-ledd-1">Politiet er ansvarlig myndighet for utstedelse av pass (passmyndighet).</article><article class="legalP" id="kapittel-1-foreslåttparagraf-1-ledd-2">I utlandet kan pass utstedes av utenriksstasjoner som har fått myndighet til det. Kongen gir forskrift om behandling og avgjørelse av søknad om pass som fremmes ved norsk utenriksstasjon.</article><article class="legalP" id="kapittel-1-foreslåttparagraf-1-ledd-3">Politidirektoratet er klageinstans for avgjørelser om pass etter loven.</article></article> <article class="defaultP" margin-top="true">§ 3 fjerde ledd oppheves.</article> <article class="defaultP" margin-top="true">§ 5 nytt femte ledd skal lyde:</article><article class="legalP" id="kapittel-1-ledd-4">Personer som omfattes av passhindringer etter annet og tredje ledd kan i særlige tilfeller få utstedt pass med begrenset gyldighetsområde og begrenset gyldighetstid.</article> <article class="defaultP" margin-top="true">§ 6 overskriften og første ledd skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader">§ 6. <span class="legalArticleTitle">Passets innhold og oppbevaring</span></span><article class="legalP" id="kapittel-1-foreslåttparagraf-2-ledd-1">Pass skal bare inneholde opplysninger om en enkelt person.</article></article> <article class="defaultP" margin-top="true">§ 6 tredje ledd skal lyde:</article><article class="legalP" id="kapittel-1-ledd-5">Passet gjelder for alle stater med mindre gyldighetsområdet er begrenset etter § 5 femte ledd.</article> <article class="defaultP" margin-top="true">§ 6 a skal lyde:</article><article class="futureLegalArticle" data-name="§6a" id="kapittel-1-foreslåttparagraf-3"><span class="futureLegalArticleHeader">§ 6 a. <span class="legalArticleTitle">Innhenting av biometrisk personinformasjon til gjennomføring av passkontroll (verifikasjon) mv.</span></span><article class="legalP" id="kapittel-1-foreslåttparagraf-3-ledd-1">Biometrisk personinformasjon (ansiktsfoto og fingeravtrykk) kan innhentes elektronisk av alle som passerer grensekontroll eller annet kontrollsted for kontroll av reisedokumenter.</article><article class="legalP" id="kapittel-1-foreslåttparagraf-3-ledd-2">Biometrisk personinformasjon innhentet etter første ledd skal slettes så snart som mulig etter at identiteten er verifisert mot gyldig reisedokument, eller når identiteten er fastslått på annen måte.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader">§ 7. <span class="legalArticleTitle">Tilbakekall, innlevering og beslag</span></span><article class="legalP" id="kapittel-1-foreslåttparagraf-4-ledd-1">Pass kan tilbakekalles når<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">vilkårene etter §§ 3 og 4 ikke er til stede</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">vilkårene for nektelse etter § 5 er til stede</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">passets utseende eller innhold er endret</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">passet er skadet eller slitt eller av andre årsaker ikke er tjenlig som legitimasjonsdokument</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">passet ikke oppbevares betryggende av passinnehaveren eller finnes i uvedkommendes besittelse</article></article></li></ul></article><article class="legalP" id="kapittel-1-foreslåttparagraf-4-ledd-2">Pass som er tilbakekalt etter første ledd skal innleveres. Hvis passet ikke innleveres frivillig, kan politiet ta det fra besitteren.</article><article class="legalP" id="kapittel-1-foreslåttparagraf-4-ledd-3">Politiet kan ta beslag i pass som forevises ved grensekontroll i inntil 3 uker når vilkårene i første ledd antas oppfylt. Passet skal tilbakeleveres hvis passmyndigheten ikke har vedtatt tilbakekall innen tre uker. Straffeprosessloven § 208 gjelder tilsvarende.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader">§ 8. <span class="legalArticleTitle">Passregister</span></span><article class="legalP" id="kapittel-1-foreslåttparagraf-5-ledd-1">Det kan opprettes et sentralt passregister. Registeret kan kobles mot ID-kortregisteret. Også utlendingspass og reisebevis for flyktninger kan registreres i passregisteret.</article><article class="legalP" id="kapittel-1-foreslåttparagraf-5-ledd-2">Registeret kan inneholde passøkers navn, signatur, fødselsnummer, biometrisk ansiktsfoto, høyde, øyenfarge, hårfarge, fødested, utsendelsesadresse, samt passnummer, utstedende myndighet, utstedelsesdato og utløpsdato. Ved endring av navn eller lignende, og ved utstedelse av nytt pass, kan også tidligere data beholdes i registeret. Ved søknad om pass til mindreårige og personer uten rettslig handleevne kan biometrisk ansiktsfoto av foresatte eller verge inntas i registeret.</article><article class="legalP" id="kapittel-1-foreslåttparagraf-5-ledd-3">I registeret inntas for øvrig slike opplysninger som er nødvendig for forvaltning av registeret og utstedelse av pass.</article><article class="legalP" id="kapittel-1-foreslåttparagraf-5-ledd-4">Kongen gir forskrift om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-4-punkt-1"><article class="legalP" id="kapittel-1-foreslåttparagraf-5-ledd-4-punkt-1-ledd-1">hvilke opplysninger som kan registreres</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-4-punkt-2"><article class="legalP" id="kapittel-1-foreslåttparagraf-5-ledd-4-punkt-2-ledd-1">hvem som er behandlingsansvarlig</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-4-punkt-3"><article class="legalP" id="kapittel-1-foreslåttparagraf-5-ledd-4-punkt-3-ledd-1">innsyn, retting, sperring og sletting av opplysninger</article></article></li></ul></article></article> <article class="defaultP" margin-top="true">Nåværende § 8 a blir ny § 11. Overskriften og første ledd innledningen skal lyde:</article><article class="futureLegalArticle" data-name="§11" id="kapittel-1-foreslåttparagraf-6"><span class="futureLegalArticleHeader">§ 11. <span class="legalArticleTitle">Utlevering av opplysninger til andre formål</span></span><article class="legalP" id="kapittel-1-foreslåttparagraf-6-ledd-1">Opplysninger fra passregisteret kan utleveres til politiet til bruk</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-7"><span class="futureLegalArticleHeader">§ 9. <span class="legalArticleTitle">Tilgang (rett til søk)</span></span><article class="legalP" id="kapittel-1-foreslåttparagraf-7-ledd-1">Passmyndigheten, ID-kortmyndigheten, Kripos og ansatte i norsk grensekontroll kan gis tilgang til opplysningene i passregisteret, eller opplysningene kan på annen måte gjøres tilgjengelig for dem, når det er tjenestemessig behov for opplysningene for utstedelse, innlevering eller beslag av pass, eller for utførelse av grensekontroll.</article></article> <article class="defaultP" margin-top="true">Nåværende §§ 10 til 12 blir nye §§ 13 til 15.</article> <article class="defaultP" margin-top="true">Ny § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-8"><span class="futureLegalArticleHeader">§ 10. <span class="legalArticleTitle">Utlevering av opplysninger</span></span><article class="legalP" id="kapittel-1-foreslåttparagraf-8-ledd-1">Opplysninger fra passregisteret kan utleveres når det er nødvendig for å kontrollere et pass eller innehaverens identitet. Opplysninger om utstedte pass kan utleveres til registermyndigheten for Folkeregisteret.</article><article class="legalP" id="kapittel-1-foreslåttparagraf-8-ledd-2">Utlevering av opplysninger etter første ledd kan skje ved direkte søk som går ut på treff eller ikke treff.</article></article> <article class="defaultP" margin-top="true">Ny § 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-9"><span class="futureLegalArticleHeader">§ 12. <span class="legalArticleTitle">Forskrifter</span></span><article class="legalP" id="kapittel-1-foreslåttparagraf-9-ledd-1">Kongen gir forskrifter om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">søknaden og søknadsbehandlingen, blant annet om godtgjøring av identitet, statsborgerskap og avgivelse av biometri</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">passets alminnelige gyldighetstid og om begrenset eller forlenget gyldighetstid</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-3-ledd-1">fastsetting og betaling av gebyr ved søknad om pass</article></article></li></ul></article><article class="legalP" id="kapittel-1-foreslåttparagraf-9-ledd-2">Kongen kan gi forskrift om gjennomføring av denne loven, herunder om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-2-punkt-1"><article class="legalP" id="kapittel-1-foreslåttparagraf-9-ledd-2-punkt-1-ledd-1">passets form og innhold</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-2-punkt-2"><article class="legalP" id="kapittel-1-foreslåttparagraf-9-ledd-2-punkt-2-ledd-1">hvem som kan få utlevert opplysninger fra passregisteret</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-ledd-2-punkt-3"><article class="legalP" id="kapittel-1-foreslåttparagraf-9-ledd-2-punkt-3-ledd-1">overgangsbestemmelser</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/lov/2017-06-21-93/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 5. juni 2015 nr. 39 om nasjonalt identitetskort gjøres følgende endringer:</article> <article class="defaultP" margin-top="true">§ 9 annet ledd skal lyde:</article><article class="legalP" id="kapittel-2-ledd-2">Nasjonalt ID-kortregister kan inneholde opplysninger som er nødvendige for forvaltning av registeret og utstedelse av nasjonalt ID-kort, blant annet søkers navn, signatur, fødselsnummer, biometrisk ansiktsfoto, høyde, øyenfarge, hårfarge, serienummer eller annen entydig referanse for tilknyttet eID, og opplysninger om tap og tilbakekall av kortet. Ved endring av navn eller andre opplysninger, og ved utstedelse av nytt nasjonalt ID-kort kan også tidligere data beholdes i registeret. Ved søknad om nasjonalt ID-kort til mindreårige og personer uten rettslig handleevne kan biometrisk ansiktsfoto av foresatte eller verge inntas i registeret.</article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-2-ledd-3">Opplysninger fra nasjonalt ID-kortregister kan utleveres når det er nødvendig for å kontrollere et nasjonalt ID-kort eller innehaverens identitet. Opplysninger om utstedte ID-kort kan utleveres til registermyndigheten for Folkeregisteret.</article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-2-ledd-4">Avgjørelser om nasjonalt ID-kort etter denne loven kan påklages til Politidirektoratet.</article></section><section class="section" data-name="kapIII" id="kapittel-3" data-lovdata-URL="LTI/lov/2017-06-21-93/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft fra den tid Kongen bestemmer. De enkelte bestemmelser kan settes i kraft til ulik tid.</article></section></main></body></html>