<!DOCTYPE html><html lang="no"><head><title>Forskrift om endring i forskrift om felles klagenemnd for behandling av klagesaker etter lov om universiteter og høyskoler § 4-7 til § 4-10</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-05-30-672</dd><dt class="dokid">DokumentID</dt><dd class="dokid">LTI/forskrift/2017-05-30-672</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-05-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-10-10-1192</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-9</li><li>lov/2005-04-01-15/§4-10</li><li>lov/2005-04-01-15/§5-1</li></ul></dd><dt class="dateOfPublication">Kunngjort</dt><dd class="dateOfPublication">2017-06-01 14:20</dd><dt class="journalNumber">Journalnummer</dt><dd class="journalNumber">2017-0515</dd><dt class="titleShort">Korttittel</dt><dd class="titleShort">Endr. i forskrift om felles klagenemnd for saker etter uhl.</dd><dt class="title">Tittel</dt><dd class="title">Forskrift om endring i forskrift om felles klagenemnd for behandling av klagesaker etter lov om universiteter og høyskoler § 4-7 til § 4-10</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 30. mai 2017 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 4-7, § 4-8, § 4-9, § 4-10 og § 5-1 syvende ledd.</dd><dt class="refid">RefID</dt><dd class="refid">forskrift/2017-05-30-672</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om felles klagenemnd for behandling av klagesaker etter lov om universiteter og høyskoler § 4-7 til § 4-10<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-05-30-672" id="dokument"><h1>Forskrift om endring i forskrift om felles klagenemnd for behandling av klagesaker etter lov om universiteter og høyskoler § 4-7 til § 4-10</h1><section class="section" data-name="kapI" id="kapittel-1" data-lovdata-URL="LTI/forskrift/2017-05-30-672/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. oktober 2005 nr. 1192 om felles klagenemnd for behandling av klagesaker etter lov om universiteter og høyskoler § 4-7 til § 4-10 gjøres følgende endringer:</article> <article class="defaultP" margin-top="true">§ 1 Virkeområde skal lyde:</article><article class="legalP" id="kapittel-1-ledd-2">Forskriften gjelder opprettelse av felles klagenemnd etter lov om universiteter og høyskoler § 5-1 nr. 7. Klagenemndas oppgave er å behandle klager over enkeltvedtak truffet med hjemmel i lov om universiteter og høyskoler<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">§ 4-7 om annullering av eksamen eller prøve</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">§ 4-8 om utestenging og bortvisning</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">§ 4-8 om salærnedsettelse</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">§ 4-9 om utestenging grunnet straffbare forhold – politiattest</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">§ 4-10 om utestenging etter skikkethetsvurdering.</article></article></li></ul></article><article class="legalP" id="kapittel-1-ledd-3">Nemnda skal i tillegg behandle klager på avgjørelser etter offentleglova.</article> <article class="defaultP" margin-top="true">§ 2 Klagenemndas oppnevning og sammensetning skal lyde:</article><article class="legalP" id="kapittel-1-ledd-4">Klagenemnda oppnevnes av departementet.</article><article class="legalP" id="kapittel-1-ledd-5">Klagenemnda skal ha sju medlemmer og slik sammensetning:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">En leder og en nestleder som skal fylle de lovbestemte krav til lagdommere.</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Tre medlemmer med numeriske varamedlemmer. Medlemmene skal ha erfaring fra eller kjennskap til studieadministrativt arbeid ved universiteter og høyskoler. Av disse skal minst ett av medlemmene ha erfaring fra eller kjennskap til studieadministrativt arbeid ved privat høyskole (eller universitet), og minst ett av medlemmene skal ha erfaring fra eller kjennskap til studieadministrativt arbeid ved høyskole eller universiteter.</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">To medlemmer, med numeriske varamedlemmer, valgt av og blant studentene.</article></article></li></ul></article><article class="legalP" id="kapittel-1-ledd-6">Leder, samt nemndas medlemmer etter annet ledd bokstav b, oppnevnes for fire år.</article><article class="legalP" id="kapittel-1-ledd-7">Studentrepresentantene oppnevnes for to år. Ingen medlemmer kan oppnevnes for mer enn to perioder.</article> <article class="defaultP" margin-top="true">Nåværende § 3 oppheves.</article> <article class="defaultP" margin-top="true">Ny § 3 Klagenemndas avgjørelse skal lyde:</article><article class="legalP" id="kapittel-1-ledd-8">Klagenemnda er vedtaksfør når lederen eller nestlederen og minst fire andre medlemmer, herav en studentrepresentant, deltar i behandlingen.</article><article class="legalP" id="kapittel-1-ledd-9">I saker der klagenemnda behandler klager på avgjørelser etter offentleglova er klagenemnda vedtaksfør når lederen eller nestlederen, og minst to andre medlemmer, deltar i behandlingen. Klagenemndas avgjørelse i disse sakene treffes med alminnelig flertall.</article><article class="legalP" id="kapittel-1-ledd-10">Klagenemndas vedtak kan ikke påklages.</article> <article class="defaultP" margin-top="true">Nåværende § 5 blir ny § 4.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-05-30-672/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>