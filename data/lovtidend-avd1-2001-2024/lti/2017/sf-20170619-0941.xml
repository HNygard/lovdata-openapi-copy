<!DOCTYPE html><html lang="no"><head><title>Forskrift om krav til teknisk standard for landbaserte akvakulturanlegg for fisk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-19-941</dd><dt class="dokid">DokumentID</dt><dd class="dokid">LTI/forskrift/2017-06-19-941</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§12</li><li>lov/2005-06-17-79/§24</li></ul></dd><dt class="dateOfPublication">Kunngjort</dt><dd class="dateOfPublication">2017-06-26 15:20</dd><dt class="journalNumber">Journalnummer</dt><dd class="journalNumber">2017-0725</dd><dt class="titleShort">Korttittel</dt><dd class="titleShort">Forskrift om teknisk standard for landbaserte akvakulturanlegg for fisk</dd><dt class="title">Tittel</dt><dd class="title">Forskrift om krav til teknisk standard for landbaserte akvakulturanlegg for fisk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 19. juni 2017 med hjemmel i lov 17. juni 2005 nr. 79 om akvakultur (akvakulturloven) § 12 og § 24.</dd><dt class="refid">RefID</dt><dd class="refid">forskrift/2017-06-19-941</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til teknisk standard for landbaserte akvakulturanlegg for fisk<ul class="tocSubUl"><li>Kapittel 1. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Forskriftens virkeområde</li><li>§ 3. Henvisninger fra forskriften til krav fastsatt i NS 9416:2013 og NS 3424:2012</li><li>§ 4. Definisjoner</li></ul></li><li>Kapittel 2. Krav til prosjektering, utførelse, kontroll og dokumentasjon<ul class="tocSubUl"><li>§ 5. Krav til kvalifikasjoner, utdanning og kompetanse for prosjekterende foretak</li><li>§ 6. Krav til prosjektering, utførelse og kontroll</li><li>§ 7. Krav til dokumentasjon</li></ul></li><li>Kapittel 3. Generelle krav til komponenter<ul class="tocSubUl"><li>§ 8. Plikter</li><li>§ 9. Krav til komponenter</li><li>§ 10. Krav til sporbarhet</li><li>§ 11. Krav til brukerhåndbok</li><li>§ 12. Krav til produktdatablad</li><li>§ 13. Plikt til å iverksette tiltak ved avvik, varslingsplikt mv.</li></ul></li><li>Kapittel 4. Krav om akkreditering<ul class="tocSubUl"><li>§ 14. Krav til akkrediterte sertifiseringsorgan</li><li>§ 15. Krav til akkreditering</li></ul></li><li>Kapittel 5. Krav til komponenter som skal produktsertifiseres<ul class="tocSubUl"><li>§ 16. Krav om produktsertifisering</li><li>§ 17. Krav til produktsertifisering</li><li>§ 18. Krav til produktsertifikat</li><li>§ 19. Oppfølging av produksjon</li></ul></li><li>Kapittel 6. Dokumentasjon av rømmingsteknisk tilstand<ul class="tocSubUl"><li>§ 20. Rømmingsteknisk rapport</li><li>§ 21. Tilstandsanalyse</li><li>§ 22. Krav om gyldig tilstandsgrad</li><li>§ 23. Krav til kompetanse og uavhengighet for utforming av rømmingsteknisk rapport og tilstandsanalyse</li><li>§ 24. Krav til ny tilstandsanalyse og rømmingsteknisk rapport</li></ul></li><li>Kapittel 7. Brukstillatelse<ul class="tocSubUl"><li>§ 25. Krav om brukstillatelse</li><li>§ 26. Vilkår for å få brukstillatelse</li><li>§ 27. Krav til brukstillatelse</li></ul></li><li>Kapittel 8. Krav til drift, vedlikehold, ettersyn av og endringer på landbaserte akvakulturanlegg for fisk<ul class="tocSubUl"><li>§ 28.</li><li>§ 29. Bruk, vedlikehold og varslingsplikt</li><li>§ 30. Krav til dokumentasjon ved endringer og utskifting av utstyr</li><li>§ 31. Krav til loggføring og oppbevaring</li></ul></li><li>Kapittel 9. Avsluttende bestemmelser<ul class="tocSubUl"><li>§ 32. Dispensasjonsadgang</li><li>§ 33. Straff og andre reaksjoner ved overtredelse</li><li>§ 34. Ikrafttredelse og oppheving av forskrift</li></ul></li><li>Vedlegg A</li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-19-941" id="dokument"><h1>Forskrift om krav til teknisk standard for landbaserte akvakulturanlegg for fisk</h1><section class="section" data-name="kap1" id="kapittel-1" data-lovdata-URL="LTI/forskrift/2017-06-19-941/KAPITTEL_1"><h2>Kapittel 1. Formål, virkeområde og definisjoner</h2><article class="legalArticle" data-lovdata-URL="LTI/forskrift/2017-06-19-941/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal bidra til å forebygge rømming av fisk fra landbaserte akvakulturanlegg gjennom å sikre forsvarlig teknisk standard på anleggene.</article></article><article class="legalArticle" data-lovdata-URL="LTI/forskrift/2017-06-19-941/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-2-ledd-1">Forskriften gjelder alle landbaserte akvakulturanlegg for fisk på norsk landterritorium, uavhengig av formålet med akvakulturproduksjonen.</article><article class="legalP" id="kapittel-1-paragraf-2-ledd-2">Forskriften gjelder for enhver som har eller plikter å ha akvakulturtillatelse for landbaserte akvakulturanlegg for fisk etter lov 17. juni 2005 nr. 79 om akvakultur (akvakulturloven), uavhengig av formålet med akvakulturproduksjonen.</article><article class="legalP" id="kapittel-1-paragraf-2-ledd-3">Forskriftens kapitler 2, 3, 4, 5 og 6 gjelder også for vare- og tjenesteleverandøren til næringen.</article></article><article class="legalArticle" data-lovdata-URL="LTI/forskrift/2017-06-19-941/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Henvisninger fra forskriften til krav fastsatt i NS 9416:2013 og NS 3424:2012</span></h3><article class="legalP" id="kapittel-1-paragraf-3-ledd-1">Når det i denne forskriften henvises til NS 9416:2013 – menes Norsk Standard 9416:2013 – Landbaserte akvakulturanlegg for fisk. Krav til risikoanalyse, prosjektering, utførelse, drift, brukerhåndbok og produktdatablad – eller europeisk eller internasjonal standard med tilsvarende sikkerhetsnivå som NS 9416:2013.</article><article class="legalP" id="kapittel-1-paragraf-3-ledd-2">Når det i denne forskriften henvises til NS 3424:2012 – menes Norsk Standard NS 3424:2012 – Tilstandsanalyse av byggverk. Innhold og gjennomføring – eller europeisk eller internasjonal standard med tilsvarende krav til tilstandsfastsettelse som NS 3424:2012.</article></article><article class="legalArticle" data-lovdata-URL="LTI/forskrift/2017-06-19-941/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I denne forskrift menes med;<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>Avdeling:</i> del av landbasert akvakulturanlegg, bygget for å produsere fisk, som på bakgrunn av for eksempel funksjon, vannstrøm, alder eller tilstand skal forståes som en egen enhet i tilstandsanalyser etter denne forskrift.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>Brukerhåndbok:</i> dokument som beskriver korrekt identifikasjon av deler, transport, lagring, håndtering, montering, grensesnitt, drift av og begrensninger til komponenter i akvakulturanlegget, i tillegg til bruk og vedlikehold.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1"><i>Brukstillatelse:</i> dokument utstedt av Fiskeridirektoratet som bekrefter at et landbaserte akvakulturanlegg for fisk har en teknisk standard som oppfyller vilkårene i denne forskrift og NS 9416:2013.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1"><i>Dimensjonerende brukstid:</i> den forutsatte tidsperioden en konstruksjon eller deler av denne, med et tiltenkt formål og med antatt vedlikehold, skal kunne brukes uten at det skal være nødvendig med omfattende reparasjon.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1"><i>Innehaver av akvakulturtillatelse:</i> den som er registrert som innehaver av akvakulturtillatelse i akvakulturregisteret etter akvakulturloven § 18.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1"><i>Komponent:</i> del som er relevant for rømming av fisk, for eksempel kar, sil, rør, slange, dødfisksystem, hovedavløpssperre, alarmsystem, oversvømmingssperre og leverings- og fortøyningssystem.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-4-ledd-1-punkt-7"><article class="legalP" id="kapittel-1-paragraf-4-ledd-1-punkt-7-ledd-1"><i>Landbasert akvakulturanlegg:</i> produksjonsanlegg for akvakultur med fisk som er plassert på land.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-4-ledd-1-punkt-8"><article class="legalP" id="kapittel-1-paragraf-4-ledd-1-punkt-8-ledd-1"><i>Leverandør av komponent:</i> enhver som selger, leier ut eller på annen måte leverer komponenter, enten enkeltvis eller som en helhet, til akvakulturnæringen.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-4-ledd-1-punkt-9"><article class="legalP" id="kapittel-1-paragraf-4-ledd-1-punkt-9-ledd-1"><i>Leveringssystem:</i> slanger og rørsystemer fra et sikret område på det landbaserte akvakulturanlegget for fisk frem til mottak i brønnbåt, bil eller liknende.</article></article></li><li data-li-identifier="j)" data-name="j)"><article class="listArticle" id="kapittel-1-paragraf-4-ledd-1-punkt-10"><article class="legalP" id="kapittel-1-paragraf-4-ledd-1-punkt-10-ledd-1"><i>Produktsertifikat:</i> sertifikat som angir at produktet er i samsvar med nasjonal eller internasjonal standard eller annen teknisk spesifikasjon, og at produksjonen er underlagt løpende kvalitetskontroll.</article></article></li><li data-li-identifier="k)" data-name="k)"><article class="listArticle" id="kapittel-1-paragraf-4-ledd-1-punkt-11"><article class="legalP" id="kapittel-1-paragraf-4-ledd-1-punkt-11-ledd-1"><i>Prosjekterende foretak:</i> bygningskyndig foretak som utformer, dimensjonerer og planlegger (prosjekterer) landbaserte akvakulturanlegg for fisk etter denne forskrift.</article></article></li><li data-li-identifier="l)" data-name="l)"><article class="listArticle" id="kapittel-1-paragraf-4-ledd-1-punkt-12"><article class="legalP" id="kapittel-1-paragraf-4-ledd-1-punkt-12-ledd-1"><i>Prosjektering:</i> utforming, dimensjonering og planlegging av utførelse.</article></article></li><li data-li-identifier="m)" data-name="m)"><article class="listArticle" id="kapittel-1-paragraf-4-ledd-1-punkt-13"><article class="legalP" id="kapittel-1-paragraf-4-ledd-1-punkt-13-ledd-1"><i>Referansenivå:</i> en beskrivelse av ønsket tilstand for et byggverk, en bygningsdel eller et objekt. Dersom en tilstand er dårligere enn referansenivået, regnes det som et avvik.</article></article></li><li data-li-identifier="n)" data-name="n)"><article class="listArticle" id="kapittel-1-paragraf-4-ledd-1-punkt-14"><article class="legalP" id="kapittel-1-paragraf-4-ledd-1-punkt-14-ledd-1"><i>Rømmingsteknisk rapport:</i> en sammenstilling av dokumenter som angir et landbasert akvakulturanlegg for fisk sin rømmingstekniske tilstand.</article></article></li><li data-li-identifier="o)" data-name="o)"><article class="listArticle" id="kapittel-1-paragraf-4-ledd-1-punkt-15"><article class="legalP" id="kapittel-1-paragraf-4-ledd-1-punkt-15-ledd-1"><i>Tilstandsgrad (TG):</i> uttrykk for tilstanden et komponent har i forhold til referansenivået.</article></article></li><li data-li-identifier="p)" data-name="p)"><article class="listArticle" id="kapittel-1-paragraf-4-ledd-1-punkt-16"><article class="legalP" id="kapittel-1-paragraf-4-ledd-1-punkt-16-ledd-1"><i>Utførende foretak:</i> bygningskyndig foretak som forestår oppføring, tilbygg og/eller påbygg av landbaserte akvakulturanlegg for fisk.</article></article></li><li data-li-identifier="q)" data-name="q)"><article class="listArticle" id="kapittel-1-paragraf-4-ledd-1-punkt-17"><article class="legalP" id="kapittel-1-paragraf-4-ledd-1-punkt-17-ledd-1"><i>Vedlikeholdsplan:</i> et strukturert og dokumentert sett med oppgaver som omfatter aktivitetene, prosedyrene, ressursene og tidsforbruket som kreves for å utføre vedlikehold.</article></article></li><li data-li-identifier="r)" data-name="r)"><article class="listArticle" id="kapittel-1-paragraf-4-ledd-1-punkt-18"><article class="legalP" id="kapittel-1-paragraf-4-ledd-1-punkt-18-ledd-1"><i>Vedlikehold:</i> kombinasjon av alle tekniske, administrative og styringsrelaterte tiltak gjennom livssyklusen til en enhet, som har til hensikt å bevare den i eller tilbakeføre den til en tilstand der den kan oppfylle nødvendige funksjonskrav.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2017-06-19-941/KAPITTEL_2"><h2>Kapittel 2. Krav til prosjektering, utførelse, kontroll og dokumentasjon</h2><article class="legalArticle" data-lovdata-URL="LTI/forskrift/2017-06-19-941/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til kvalifikasjoner, utdanning og kompetanse for prosjekterende foretak</span></h3><article class="legalP" id="kapittel-2-paragraf-1-ledd-1">Den som prosjekterer akvakulturanlegget må kunne dokumentere at foretaket har samlede kvalifikasjoner som er tilpasset ansvarsområdet etter dette kapittelet, herunder at det benyttes personell med nødvendige og relevante faglige kvalifikasjoner for å sørge for at krav i eller i medhold av akvakulturloven og NS 9416:2013 blir ivaretatt.</article><article class="legalP" id="kapittel-2-paragraf-1-ledd-2">Den som prosjekterer må kunne dokumentere at det har personell med relevant praksis fra prosjektering innen samme eller tilsvarende fagområde, og det skal legges vekt på om foretakets kvalifikasjoner med hensyn til utdanning og praksis fremstår som relevante.</article></article><article class="legalArticle" data-lovdata-URL="LTI/forskrift/2017-06-19-941/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til prosjektering, utførelse og kontroll</span></h3><article class="legalP" id="kapittel-2-paragraf-2-ledd-1">Et landbasert akvakulturanlegg for fisk skal prosjekteres og utføres i samsvar med krav i NS 9416:2013, slik at akvakulturvirksomheten kan foregå uten at oppdrettsfisk rømmer som følge av teknisk svikt.</article><article class="legalP" id="kapittel-2-paragraf-2-ledd-2">Prosjekteringen skal inkludere alle deler av anlegget som kan ha relevans for rømming. Det skal tas hensyn til helheten, inkludert påvirkningen komponentene kan ha på hverandre. Det skal påvises at komponentene og anlegget tåler de lastene det utsettes for i den dimensjonerende brukstiden.</article><article class="legalP" id="kapittel-2-paragraf-2-ledd-3">Utførelsen skal sikre at det landbaserte akvakulturanlegget og dets komponenter er plassert og montert i henhold til prosjekteringen og i henhold til teknisk spesifikasjon.</article><article class="legalP" id="kapittel-2-paragraf-2-ledd-4">Det prosjekterende foretaket har ansvar for å utarbeide dokumentasjon på at den faktiske utførelsen er i samsvar med prosjekteringen. Ved meldt avvik etter denne bestemmelsen har det prosjekterende foretaket ansvar for at endringen prosjekteres og dokumenteres i samsvar med kravene i NS 9416:2013.</article><article class="legalP" id="kapittel-2-paragraf-2-ledd-5">Dersom det ikke foreligger tilstrekkelig prosjekteringsgrunnlag for utførelsen er det utførende foretaket ansvarlig for å melde dette til det prosjekterende foretaket og innehaver av akvakulturtillatelse. Dersom utførelsen avviker fra prosjekteringen skal det utførende foretaket melde tilbake til det prosjekterende foretaket.</article><article class="legalP" id="kapittel-2-paragraf-2-ledd-6">Ved manglende eller mangelfull dokumentasjon på at landbasert akvakulturanlegg er prosjektert og utført i samsvar med krav i NS 9416:2013 kan Fiskeridirektoratet pålegge uavhengig kontroll av hele eller deler av prosjekteringen og utførelsen i samsvar med pålitelighetsklasse 3 i NS-EN 1990.</article></article><article class="legalArticle" data-lovdata-URL="LTI/forskrift/2017-06-19-941/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til dokumentasjon</span></h3><article class="legalP" id="kapittel-2-paragraf-3-ledd-1">Dokumentasjon av det prosjekterende foretaks systemer og kompetanse i henhold til denne forskrifts § 5 og § 6 må foreligge.</article><article class="legalP" id="kapittel-2-paragraf-3-ledd-2">Det prosjekterende og det utførende foretaket skal etter at det landbaserte akvakulturanlegget er ferdig og klar for produksjon av fisk, dokumentere at anlegget er bygget i henhold til NS 9416:2013, og tilfredsstiller kravene i kapittel 5 og 6 i denne forskriften, herunder at;<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">fundamenteringen er i henhold til standarden,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">det foreligger produktsertifikat i medhold av § 16 for kar, rør og slanger,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">akvakulturanlegget og dets komponenter er plassert og montert som prosjektert, og i henhold til teknisk spesifikasjon. Eventuelle avvik i plassering og montering skal beskrives,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">alle komponentene er dimensjonert og i henhold til delelistene for anlegget. Komponentene skal være merket og sporbare til produsent,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-3-ledd-2-punkt-5"><article class="legalP" id="kapittel-2-paragraf-3-ledd-2-punkt-5-ledd-1">komponentene er uskadd etter montering,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-3-ledd-2-punkt-6"><article class="legalP" id="kapittel-2-paragraf-3-ledd-2-punkt-6-ledd-1">brukerhåndbok foreligger og er tilgjengelig for videre daglig drift,</article></article></li><li data-li-identifier="g)" data-name="g)"><article class="listArticle" id="kapittel-2-paragraf-3-ledd-2-punkt-7"><article class="legalP" id="kapittel-2-paragraf-3-ledd-2-punkt-7-ledd-1">det er fastsatt tilstandsgrad for hele eller deler av anlegget.</article></article></li></ul></article><article class="legalP" id="kapittel-2-paragraf-3-ledd-3">Dokumentasjonen skal gjøres tilgjengelig for innehaver av akvakulturtillatelsen.</article><article class="legalP" id="kapittel-2-paragraf-3-ledd-4">Det prosjekterende og det utførende foretak skal på skjema utarbeidet av Fiskeridirektoratet dokumentere overfor innehaver av akvakulturtillatelse at opplysninger i første og andre ledd er oppfylt, at kontroll er foretatt i samsvar med NS 9416:2013 og at det ikke foreligger avvik eller andre forhold som hindrer utstedelse av brukstillatelse.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2017-06-19-941/KAPITTEL_3"><h2>Kapittel 3. Generelle krav til komponenter</h2><article class="legalArticle" data-lovdata-URL="LTI/forskrift/2017-06-19-941/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Plikter</span></h3><article class="legalP" id="kapittel-3-paragraf-1-ledd-1">Produsent, dennes representant og eventuell leverandør av komponenter skal sørge for at komponentene er produsert, merket og distribuert i samsvar med bestemmelsene i denne forskrift.</article><article class="legalP" id="kapittel-3-paragraf-1-ledd-2">Produsentens representant er den som innenfor EØS representerer en produsent som er etablert utenfor EØS.</article></article><article class="legalArticle" data-lovdata-URL="LTI/forskrift/2017-06-19-941/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav til komponenter</span></h3><article class="legalP" id="kapittel-3-paragraf-2-ledd-1">I nye landbaserte akvakulturanlegg skal komponenter være prosjektert, produsert og montert i samsvar med krav i NS 9416:2013. For komponenter som ikke er omtalt i NS 9416:2013, gjelder tilsvarende.</article><article class="legalP" id="kapittel-3-paragraf-2-ledd-2">Komponenter som tas i bruk på landbasert akvakulturanlegg som allerede er i drift, skal også etter denne forskriftens ikrafttredelse oppfylle kravene i NS 9416:2013. For kar, rør og slanger gjelder i tillegg krav om produktsertifisering jf. § 16.</article></article><article class="legalArticle" data-lovdata-URL="LTI/forskrift/2017-06-19-941/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav til sporbarhet</span></h3><article class="legalP" id="kapittel-3-paragraf-3-ledd-1">Produsenten eller dennes representant, og eventuell leverandør av komponenter skal ha et system for å sikre sporbarhet og avvikshåndtering, slik at plikten etter § 13 kan ivaretas.</article></article><article class="legalArticle" data-lovdata-URL="LTI/forskrift/2017-06-19-941/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til brukerhåndbok</span></h3><article class="legalP" id="kapittel-3-paragraf-4-ledd-1">Produsenten eller dennes representant, og eventuell leverandør av kar, dødfisksystem, alarmsystem og hovedavløpssperre skal sørge for at det følger med komponenten en brukerhåndbok som tilfredsstiller kravene i NS 9416:2013.</article></article><article class="legalArticle" data-lovdata-URL="LTI/forskrift/2017-06-19-941/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav til produktdatablad</span></h3><article class="legalP" id="kapittel-3-paragraf-5-ledd-1">Produsent eller dennes representant, og eventuell leverandør av andre komponenter enn nevnt i § 11 skal sørge for at det som minimum følger med komponenten et produktdatablad som tilfredsstiller kravene i NS 9416:2013.</article></article><article class="legalArticle" data-lovdata-URL="LTI/forskrift/2017-06-19-941/§13" data-name="§13" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Plikt til å iverksette tiltak ved avvik, varslingsplikt mv.</span></h3><article class="legalP" id="kapittel-3-paragraf-6-ledd-1">Dersom produsent, dennes representant eller leverandør av komponenter har eller burde ha kjennskap til avvik ved egne produkter som kan føre til rømming av fisk, plikter de uten ugrunnet opphold, å iverksette egnede tiltak for å lukke avvikene. Det skal straks meldes fra om avviket til Fiskeridirektoratet og til mottakere av komponenten.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2017-06-19-941/KAPITTEL_4"><h2>Kapittel 4. Krav om akkreditering</h2><article class="legalArticle" data-lovdata-URL="LTI/forskrift/2017-06-19-941/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Krav til akkrediterte sertifiseringsorgan</span></h3><article class="legalP" id="kapittel-4-paragraf-1-ledd-1">Sertifiseringsorganer skal være akkreditert etter ISO/IEC 17065:2012 Krav til sertifiseringsorganer for produkter, prosesser og tjenester – eller den til enhver tid gjeldende internasjonale standard med samme formål.</article></article><article class="legalArticle" data-lovdata-URL="LTI/forskrift/2017-06-19-941/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Krav til akkreditering</span></h3><article class="legalP" id="kapittel-4-paragraf-2-ledd-1">Akkreditering som nevnt i § 14 skal foretas av Norsk Akkreditering eller annet akkrediteringsorgan som har undertegnet de relevant multilaterale avtaler for gjensidig internasjonal anerkjennelse, og som er etablert i et EU-/EØS-land.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2017-06-19-941/KAPITTEL_5"><h2>Kapittel 5. Krav til komponenter som skal produktsertifiseres</h2><article class="legalArticle" data-lovdata-URL="LTI/forskrift/2017-06-19-941/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Krav om produktsertifisering</span></h3><article class="legalP" id="kapittel-5-paragraf-1-ledd-1">Kar, rør og slanger skal være produktsertifisert av akkreditert sertifiseringsorgan, og i samsvar med krav fastsatt i NS 9416:2013 eller den til enhver tid gjeldende internasjonale standard med samme formål. Produktsertifikatet gjelder for ett bestemt produkt og skal utstedes til produsent, dennes representant eller eventuell leverandør.</article></article><article class="legalArticle" data-lovdata-URL="LTI/forskrift/2017-06-19-941/§17" data-name="§17" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Krav til produktsertifisering</span></h3><article class="legalP" id="kapittel-5-paragraf-2-ledd-1">Akkreditert sertifiseringsorgan skal fastslå og attestere at et eksemplar av et produkt som er representativt for den aktuelle produksjon samsvarer med kravene i NS 9416:2013. Produkteksemplaret skal stilles til rådighet av produsent eller dennes representant, for akkreditert sertifiseringsorgan.</article><article class="legalP" id="kapittel-5-paragraf-2-ledd-2">Produsent eller dennes representant, skal fremlegge teknisk dokumentasjon som skal gjøre det mulig for akkreditert sertifiseringsorgan å vurdere om produktet er i samsvar med kravene i NS 9416:2013 og andre relevante standarder som måtte gjelde for produktet. Den tekniske dokumentasjonen skal, så langt som det er nødvendig for vurderingen, omfatte produktets design, konstruksjonsstandard, framstilling, installasjon og funksjon.</article><article class="legalP" id="kapittel-5-paragraf-2-ledd-3">Akkreditert sertifiseringsorgan skal undersøke den tekniske dokumentasjonen og kontrollere at eksemplaret er produsert i samsvar med denne. Det skal også utføre eller få utført passende undersøkelser og den prøving som er nødvendig for å kontrollere om kravene i NS 9416:2013 og andre standarder som måtte gjelde produktet virkelig er anvendt.</article><article class="legalP" id="kapittel-5-paragraf-2-ledd-4">Når akkreditert sertifiseringsorgan har fastslått at produktet tilfredsstiller kravene i NS 9416:2013 og andre standarder som måtte gjelde, kan produktsertifikat utstedes.</article></article><article class="legalArticle" data-lovdata-URL="LTI/forskrift/2017-06-19-941/§18" data-name="§18" id="kapittel-5-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Krav til produktsertifikat</span></h3><article class="legalP" id="kapittel-5-paragraf-3-ledd-1">Produktsertifikat skal inneholde følgende opplysninger;<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">sertifiseringsorganets navn, logo, adresse, akkrediteringsnummer og underskrift,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">akkrediteringsmerket til Norsk Akkreditering eller annet anerkjent akkrediteringsorgan,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">et unikt nummer,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-3-ledd-1-punkt-4"><article class="legalP" id="kapittel-5-paragraf-3-ledd-1-punkt-4-ledd-1">produktnavn og produkttype,</article></article></li><li data-li-identifier="e)" data-name="e)"><article class="listArticle" id="kapittel-5-paragraf-3-ledd-1-punkt-5"><article class="legalP" id="kapittel-5-paragraf-3-ledd-1-punkt-5-ledd-1">hvilke standarder produktet samsvarer med,</article></article></li><li data-li-identifier="f)" data-name="f)"><article class="listArticle" id="kapittel-5-paragraf-3-ledd-1-punkt-6"><article class="legalP" id="kapittel-5-paragraf-3-ledd-1-punkt-6-ledd-1">produsentens navn og adresse,</article></article></li><li data-li-identifier="g)" data-name="g)"><article class="listArticle" id="kapittel-5-paragraf-3-ledd-1-punkt-7"><article class="legalP" id="kapittel-5-paragraf-3-ledd-1-punkt-7-ledd-1">navn og adresse til eventuell leverandør av det sertifiserte produktet,</article></article></li><li data-li-identifier="h)" data-name="h)"><article class="listArticle" id="kapittel-5-paragraf-3-ledd-1-punkt-8"><article class="legalP" id="kapittel-5-paragraf-3-ledd-1-punkt-8-ledd-1">dato for utstedelse av produktsertifikat,</article></article></li><li data-li-identifier="i)" data-name="i)"><article class="listArticle" id="kapittel-5-paragraf-3-ledd-1-punkt-9"><article class="legalP" id="kapittel-5-paragraf-3-ledd-1-punkt-9-ledd-1">nærmere beskrivelse av produktet, herunder dimensjonerende brukstid,</article></article></li><li data-li-identifier="j)" data-name="j)"><article class="listArticle" id="kapittel-5-paragraf-3-ledd-1-punkt-10"><article class="legalP" id="kapittel-5-paragraf-3-ledd-1-punkt-10-ledd-1">dato og gyldighetsperiode for sertifiseringen,</article></article></li><li data-li-identifier="k)" data-name="k)"><article class="listArticle" id="kapittel-5-paragraf-3-ledd-1-punkt-11"><article class="legalP" id="kapittel-5-paragraf-3-ledd-1-punkt-11-ledd-1">kriterier for gyldighet av sertifiseringen.</article></article></li></ul></article><article class="legalP" id="kapittel-5-paragraf-3-ledd-2">En liste over relevant teknisk dokumentasjon skal vedlegges sertifikatet. Akkreditert sertifiseringsorgan skal oppbevare en kopi av denne.</article></article><article class="legalArticle" data-lovdata-URL="LTI/forskrift/2017-06-19-941/§19" data-name="§19" id="kapittel-5-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Oppfølging av produksjon</span></h3><article class="legalP" id="kapittel-5-paragraf-4-ledd-1">Produsent av komponenter som skal produktsertifiseres skal kunne fremlegge dokumentasjon av sitt kvalitetssystem. Alle forhold, krav og bestemmelser som produsenten har tatt hensyn til, skal være dokumentert på en systematisk og ordnet måte i form av skriftlige tiltak, rutiner og instruksjoner. Dokumentasjonen av kvalitetssystemet skal sikre en ensartet fortolkning av kvalitetsprogrammer, -planer, -håndbøker og -registre.</article><article class="legalP" id="kapittel-5-paragraf-4-ledd-2">Dokumentasjonen skal særlig omfatte en god beskrivelse av;<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-4-ledd-2-punkt-1"><article class="legalP" id="kapittel-5-paragraf-4-ledd-2-punkt-1-ledd-1">kvalitetsmålene, organisasjonsplanen, ledernes ansvar og myndighet hva produktkvalitet angår,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-4-ledd-2-punkt-2"><article class="legalP" id="kapittel-5-paragraf-4-ledd-2-punkt-2-ledd-1">produksjonsprosessene, metodene for kvalitetskontroll og kvalitetssikring og de systematiske metoder og prosesser som vil bli anvendt,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-4-ledd-2-punkt-3"><article class="legalP" id="kapittel-5-paragraf-4-ledd-2-punkt-3-ledd-1">undersøkelsene og prøvingen som vil bli utført før, under og etter produksjonen, med angivelse av hvor ofte dette vil skje,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-4-ledd-2-punkt-4"><article class="legalP" id="kapittel-5-paragraf-4-ledd-2-punkt-4-ledd-1">kvalitetsregistrene, f.eks. inspeksjonsrapporter, kontrolldata og kalibreringsdata, rapporter om vedkommende personells kvalifikasjoner osv.,</article></article></li><li data-li-identifier="e)" data-name="e)"><article class="listArticle" id="kapittel-5-paragraf-4-ledd-2-punkt-5"><article class="legalP" id="kapittel-5-paragraf-4-ledd-2-punkt-5-ledd-1">mulighetene for å kontrollere at den påkrevde produktkvalitet blir oppnådd, og at kvalitetssystemet fungerer effektivt.</article></article></li></ul></article><article class="legalP" id="kapittel-5-paragraf-4-ledd-3">Akkreditert sertifiseringsorgan skal vurdere kvalitetssystemet for å avgjøre om det oppfyller kravene i denne bestemmelsen før produktsertifikat kan utstedes.</article><article class="legalP" id="kapittel-5-paragraf-4-ledd-4">Akkreditert sertifiseringsorgan skal minst hvert andre år utføre revisjoner for å forsikre seg om at produsenten opprettholder og anvender kvalitetssystemet. Dette skal dokumenteres i en revisjonsrapport.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2017-06-19-941/KAPITTEL_6"><h2>Kapittel 6. Dokumentasjon av rømmingsteknisk tilstand</h2><article class="legalArticle" data-lovdata-URL="LTI/forskrift/2017-06-19-941/§20" data-name="§20" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Rømmingsteknisk rapport</span></h3><article class="legalP" id="kapittel-6-paragraf-1-ledd-1">En rømmingsteknisk rapport skal inneholde en tilstandsanalyse som oppfyller kravene i NS 3424:2012, som beskrevet i denne forskrift § 21.</article><article class="legalP" id="kapittel-6-paragraf-1-ledd-2">For at rømmingsteknisk rapport skal kunne utstedes, må i tillegg følgende dokumentasjon foreligge;<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-1-ledd-2-punkt-1"><article class="legalP" id="kapittel-6-paragraf-1-ledd-2-punkt-1-ledd-1">plantegning over avløpssystem og leveringssystem i anlegget,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-1-ledd-2-punkt-2"><article class="legalP" id="kapittel-6-paragraf-1-ledd-2-punkt-2-ledd-1">risikovurdering for drift av anlegget og leveranse av fisk.</article></article></li><li data-li-identifier="c)" data-name="c)"><article class="listArticle" id="kapittel-6-paragraf-1-ledd-2-punkt-3"><article class="legalP" id="kapittel-6-paragraf-1-ledd-2-punkt-3-ledd-1">en geoteknisk vurdering av grunnen i samsvar med kravene i NS 9416:2013. I de tilfeller der en geoteknisk vurdering ikke kan fremskaffes, avgjør Fiskeridirektoratet om fremlagt dokumentasjon er tilstrekkelig. For eksisterende anlegg hvor det ikke lar seg gjøre å vurdere grunnen, skal grunnforholdene i området hvor anlegget er plassert, dokumenteres,</article></article></li></ul></article></article><article class="legalArticle" data-lovdata-URL="LTI/forskrift/2017-06-19-941/§21" data-name="§21" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tilstandsanalyse</span></h3><article class="legalP" id="kapittel-6-paragraf-2-ledd-1">Tilstandsanalysen skal utføres i tråd med krav i NS 3424:2012 og minimum inneholde følgende punkt;<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">hvilket referansenivå som er lagt til grunn for betydning og bestemmelse av tilstandsgrad 0, for den enkelte komponent og komponentene samlet/sammenstillingen av komponenter,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">hvilke kriterier som representerer rammeverket ved fastsetting av tilstandsgrad for den enkelte komponent og komponentene samlet/sammenstillingen av komponenter,</article></article></li><li data-li-identifier="c)" data-name="c)"><article class="listArticle" id="kapittel-6-paragraf-2-ledd-1-punkt-3"><article class="legalP" id="kapittel-6-paragraf-2-ledd-1-punkt-3-ledd-1">fastsetting av tilstandsgrad 0, 1, 2 eller 3 for den enkelte komponent og komponentene samlet/sammenstillingen av komponenter, herunder beskrivelse av avvik,</article></article></li><li data-li-identifier="d)" data-name="d)"><article class="listArticle" id="kapittel-6-paragraf-2-ledd-1-punkt-4"><article class="legalP" id="kapittel-6-paragraf-2-ledd-1-punkt-4-ledd-1">vurdering av årsak til registrerte avvik, risiko for og konsekvenser av registrert tilstand,</article></article></li><li data-li-identifier="e)" data-name="e)"><article class="listArticle" id="kapittel-6-paragraf-2-ledd-1-punkt-5"><article class="legalP" id="kapittel-6-paragraf-2-ledd-1-punkt-5-ledd-1">vurdering, anbefaling og prioritering av tiltak for å sikre forsvarlig teknisk standard og rømmingssikkerheten.</article></article></li></ul></article><article class="legalP" id="kapittel-6-paragraf-2-ledd-2">Fiskeridirektoratet avgjør om tilstandsanalysen tilfredsstiller kravene i første ledd.</article></article><article class="legalArticle" data-lovdata-URL="LTI/forskrift/2017-06-19-941/§22" data-name="§22" id="kapittel-6-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Krav om gyldig tilstandsgrad</span></h3><article class="legalP" id="kapittel-6-paragraf-3-ledd-1">Landbaserte akvakulturanlegg for fisk skal for hver avdeling til enhver tid ha en gyldig fastsatt tilstandsgrad. Tilstandsgraden skal fremkomme gjennom en tilstandsanalyse, og dokumenteres i rømmingsteknisk rapport. Det er den avdelingen med lavest tilstandsgrad som bestemmer anleggets tilstandsgrad.</article><article class="legalP" id="kapittel-6-paragraf-3-ledd-2">Avdelinger med en eller flere komponenter i tilstandsgrad 3 kan ikke settes høyere enn i tilstandsgrad 2.</article><article class="legalP" id="kapittel-6-paragraf-3-ledd-3">Avdelinger som ikke har fastsatt tilstandsgrad, eller som får tilstandsgrad 3, kan ikke brukes til akvakultur, og skal ikke inngå i vurderingen av anleggets tilstandsgrad etter første ledd.</article><article class="legalP" id="kapittel-6-paragraf-3-ledd-4">Tilstandsgrad skal fastsettes i tråd med frekvenser i denne forskrifts vedlegg A.</article></article><article class="legalArticle" data-lovdata-URL="LTI/forskrift/2017-06-19-941/§23" data-name="§23" id="kapittel-6-paragraf-4"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Krav til kompetanse og uavhengighet for utforming av rømmingsteknisk rapport og tilstandsanalyse</span></h3><article class="legalP" id="kapittel-6-paragraf-4-ledd-1">Den eller de som utarbeider den rømmingstekniske rapporten og tilstandsanalysen skal tilfredsstille kravene til kompetanse som beskrevet i NS 3424:2012.</article><article class="legalP" id="kapittel-6-paragraf-4-ledd-2">Den eller de som utarbeider den rømmingstekniske rapporten og tilstandsanalysen må tilfredsstille krav til uavhengighetstype A etter NS-EN-ISO-17020 – Generelle krav til drift av ulike typer organer som utfører inspeksjoner.</article></article><article class="legalArticle" data-lovdata-URL="LTI/forskrift/2017-06-19-941/§24" data-name="§24" id="kapittel-6-paragraf-5"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Krav til ny tilstandsanalyse og rømmingsteknisk rapport</span></h3><article class="legalP" id="kapittel-6-paragraf-5-ledd-1">Innen utløpet av den tidsperioden som tilstandsgraden fastsatt i den foregående rapporten angir, skal innehaver av akvakulturtillatelsen sørge for at det fastsettes en ny tilstandsgrad og utstedes en ny rømmingsteknisk rapport i tråd med kravene i § 20.</article><article class="legalP" id="kapittel-6-paragraf-5-ledd-2">Innehaver av akvakulturtillatelsen skal senest to uker etter utstedelsen sende inn en elektronisk kopi av den rømmingstekniske rapporten til Fiskeridirektoratet på den måte direktoratet bestemmer.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2017-06-19-941/KAPITTEL_7"><h2>Kapittel 7. Brukstillatelse</h2><article class="legalArticle" data-lovdata-URL="LTI/forskrift/2017-06-19-941/§25" data-name="§25" id="kapittel-7-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Krav om brukstillatelse</span></h3><article class="legalP" id="kapittel-7-paragraf-1-ledd-1">Alle landbaserte akvakulturanlegg for fisk skal innen 1. januar 2021 ha brukstillatelse utstedt av Fiskeridirektoratet.</article><article class="legalP" id="kapittel-7-paragraf-1-ledd-2">Landbaserte akvakulturanlegg for fisk som ikke har brukstillatelse kan ikke brukes til akvakultur etter dette tidspunkt.</article><article class="legalP" id="kapittel-7-paragraf-1-ledd-3">Landbaserte akvakulturanlegg for fisk som prosjekteres etter denne forskrifts ikrafttredelse, skal ha brukstillatelse før anlegget tas i bruk.</article></article><article class="legalArticle" data-lovdata-URL="LTI/forskrift/2017-06-19-941/§26" data-name="§26" id="kapittel-7-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Vilkår for å få brukstillatelse</span></h3><article class="legalP" id="kapittel-7-paragraf-2-ledd-1">Før brukstillatelse kan utstedes for hele eller deler av et landbaserte akvakulturanlegg ferdig prosjektert etter denne forskrifts ikrafttredelse må det foreligge dokumentasjon på at anleggets komponenter som har betydning for rømmingssikkerheten er prosjektert slik at vilkårene i § 6 og § 7 er oppfylt.</article><article class="legalP" id="kapittel-7-paragraf-2-ledd-2">Før brukstillatelse kan utstedes for hele eller deler av et landbasert akvakulturanlegg som var ferdig prosjektert før denne forskrifts ikrafttredelse, må det foreligge en rømmingsteknisk rapport i tråd med kravene i kapittel 6.</article></article><article class="legalArticle" data-lovdata-URL="LTI/forskrift/2017-06-19-941/§27" data-name="§27" id="kapittel-7-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Krav til brukstillatelse</span></h3><article class="legalP" id="kapittel-7-paragraf-3-ledd-1">Sammen med brukstillatelsen skal dokumentasjon som viser at vilkårene i § 26 er oppfylt, foreligge.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2017-06-19-941/KAPITTEL_8"><h2>Kapittel 8. Krav til drift, vedlikehold, ettersyn av og endringer på landbaserte akvakulturanlegg for fisk</h2><article class="legalArticle" data-lovdata-URL="LTI/forskrift/2017-06-19-941/§28" data-name="§28" id="kapittel-8-paragraf-1"><h3 class="legalArticleHeader"><span class="legalArticleValue">§ 28</span>.</h3><article class="legalP" id="kapittel-8-paragraf-1-ledd-1">Montering og tilpasning</article><article class="legalP" id="kapittel-8-paragraf-1-ledd-2">Innehaver av akvakulturtillatelse skal påse at konstruksjonsdeler, komponenter og ekstrautstyr til enhver tid er montert riktig sammen og tilpasset hverandre i samsvar med krav oppstilt i NS 9416:2013, brukerhåndbøker, produktdatablad og brukerveiledninger.</article></article><article class="legalArticle" data-lovdata-URL="LTI/forskrift/2017-06-19-941/§29" data-name="§29" id="kapittel-8-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Bruk, vedlikehold og varslingsplikt</span></h3><article class="legalP" id="kapittel-8-paragraf-2-ledd-1">Innehaver av akvakulturtillatelse skal påse at det landbaserte akvakulturanlegget til enhver tid er i forsvarlig teknisk stand.</article><article class="legalP" id="kapittel-8-paragraf-2-ledd-2">Innehaver av akvakulturtillatelse skal sørge for at drift, vedlikehold og ettersyn av akvakulturanlegget tilfredsstiller krav i NS 9416:2013. Drift, vedlikehold og ettersyn skal skje i samsvar med brukerhåndbok eller produktdatablad.</article><article class="legalP" id="kapittel-8-paragraf-2-ledd-3">Ved landbaserte akvakulturanlegg, der det for komponentene ikke foreligger brukerhåndbok eller produktdatablad etter kravene i NS 9416:2013, må vedlikehold og ettersyn være i samsvar med vedlikeholdsplan i rømmingsteknisk rapport.</article><article class="legalP" id="kapittel-8-paragraf-2-ledd-4">For komponenter som ved tilstandsanalyse etter § 21 får tilstandsgrad 3 skal det straks settes inn egnede tiltak for å hindre rømming av fisk. Plan for utbedring til en akseptabel tilstandsgrad skal uten ugrunnet opphold sendes til Fiskeridirektoratet.</article><article class="legalP" id="kapittel-8-paragraf-2-ledd-5">Dersom innehaver av akvakulturtillatelse har eller burde ha kjennskap til avvik ved komponenter eller kompatibiliteten til de komponentene som blir brukt sammen, plikter vedkommende uten ugrunnet opphold å iverksette egnede tiltak for å hindre eller begrense rømming. Innehaveren skal melde fra om avviket til Fiskeridirektoratet og leverandøren til komponenten.</article></article><article class="legalArticle" data-lovdata-URL="LTI/forskrift/2017-06-19-941/§30" data-name="§30" id="kapittel-8-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Krav til dokumentasjon ved endringer og utskifting av utstyr</span></h3><article class="legalP" id="kapittel-8-paragraf-3-ledd-1">Ved utskifting av den enkelte komponent skal det dokumenteres at ny komponent tilfredsstiller krav i NS 9416:2013.</article><article class="legalP" id="kapittel-8-paragraf-3-ledd-2">Ved utskiftning av komponenter etter første ledd må det også dokumenteres at utskiftningen ikke medfører en uønsket påvirkning på andre komponenter. Dersom dokumentasjon viser en slik påvirkning må det iverksettes tiltak slik at den tekniske tilstand bringes i overensstemmelse med krav i NS 9416:2013.</article><article class="legalP" id="kapittel-8-paragraf-3-ledd-3">Det skal ikke gjøres endringer på eller i nær tilknytning til kar som kan medføre rømming av fisk uten at endringene er godkjent av produsent og de nødvendige vurderinger foreligger dokumentert. Dersom det ikke er mulig å få produsentens godkjenning skal det gjennomføres nødvendige analyser av karet som dokumenterer at og hvordan endringer kan gjøres.</article><article class="legalP" id="kapittel-8-paragraf-3-ledd-4">Innehaver av akvakulturtillatelse er ansvarlig for at det foreligger nødvendig grunnlagsdokumentasjon etter denne bestemmelsen.</article></article><article class="legalArticle" data-lovdata-URL="LTI/forskrift/2017-06-19-941/§31" data-name="§31" id="kapittel-8-paragraf-4"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Krav til loggføring og oppbevaring</span></h3><article class="legalP" id="kapittel-8-paragraf-4-ledd-1">Innehaver av akvakulturtillatelse er ansvarlig for at alle endringer og utskiftninger fortløpende loggføres i egen journal, og at dette oppbevares og gjøres tilgjengelig for kontroll på anlegget, til enhver tid. Journalen skal minimum inneholde opplysninger om;<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-4-ledd-1-punkt-1"><article class="legalP" id="kapittel-8-paragraf-4-ledd-1-punkt-1-ledd-1">utført handling, herunder type ettersyn, vedlikehold eller reparasjon, med henvisning til plan og prosedyre,</article></article></li><li data-li-identifier="b)" data-name="b)"><article class="listArticle" id="kapittel-8-paragraf-4-ledd-1-punkt-2"><article class="legalP" id="kapittel-8-paragraf-4-ledd-1-punkt-2-ledd-1">nødvendig oppfølging som konklusjon etter utført handling,</article></article></li><li data-li-identifier="c)" data-name="c)"><article class="listArticle" id="kapittel-8-paragraf-4-ledd-1-punkt-3"><article class="legalP" id="kapittel-8-paragraf-4-ledd-1-punkt-3-ledd-1">dato for utført handling,</article></article></li><li data-li-identifier="d)" data-name="d)"><article class="listArticle" id="kapittel-8-paragraf-4-ledd-1-punkt-4"><article class="legalP" id="kapittel-8-paragraf-4-ledd-1-punkt-4-ledd-1">underskrift fra den som utførte handlingen.</article></article></li></ul></article><article class="legalP" id="kapittel-8-paragraf-4-ledd-2">Slik journal skal oppbevares på anlegget i minst 10 år.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2017-06-19-941/KAPITTEL_9"><h2>Kapittel 9. Avsluttende bestemmelser</h2><article class="legalArticle" data-lovdata-URL="LTI/forskrift/2017-06-19-941/§32" data-name="§32" id="kapittel-9-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Dispensasjonsadgang</span></h3><article class="legalP" id="kapittel-9-paragraf-1-ledd-1">Fiskeridirektoratet kan i særlige tilfeller dispensere fra forskriften.</article></article><article class="legalArticle" data-lovdata-URL="LTI/forskrift/2017-06-19-941/§33" data-name="§33" id="kapittel-9-paragraf-2"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Straff og andre reaksjoner ved overtredelse</span></h3><article class="legalP" id="kapittel-9-paragraf-2-ledd-1">Overtredelse av forskriften eller vedtak fattet i medhold av den, kan medføre straff og andre reaksjoner etter lov 17. juni 2005 nr. 79 om akvakultur.</article></article><article class="legalArticle" data-lovdata-URL="LTI/forskrift/2017-06-19-941/§34" data-name="§34" id="kapittel-9-paragraf-3"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Ikrafttredelse og oppheving av forskrift</span></h3><article class="legalP" id="kapittel-9-paragraf-3-ledd-1">Forskriften trer i kraft 1. januar 2018.</article></article></section><section class="section" data-name="vedleggA" id="kapittel-10" data-lovdata-URL="LTI/forskrift/2017-06-19-941/KAPITTEL_10"><h2>Vedlegg A</h2><article class="legalP" id="kapittel-10-ledd-1">Frekvens for gjennomføring av tilstandsanalyse og innlevering av rømmingsteknisk rapport. <table><thead><tr><th data-text-align="left" data-vertical-align="top"><i>Tilstandsgrad for landbasert akvakulturanlegg</i></th><th data-text-align="left" data-vertical-align="top"><i>Frekvens for ny tilstandsanalyse og rømmingsteknisk rapport</i></th></tr></thead><tbody><tr><td data-text-align="left" data-vertical-align="top">TG 0</td><td data-text-align="left" data-vertical-align="top">Innen 8 år</td></tr><tr><td data-text-align="left" data-vertical-align="top">TG 1</td><td data-text-align="left" data-vertical-align="top">Innen 4 år</td></tr><tr><td data-text-align="left" data-vertical-align="top">TG 2</td><td data-text-align="left" data-vertical-align="top">Innen 2 år</td></tr><tr><td data-text-align="left" data-vertical-align="top">TG 3</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">TGIU</td><td data-text-align="left" data-vertical-align="top">Gjenværende brukstid skal vurderes etter akseptkriterier og risikovurdering som gjengitt i Veileder for kriterier for fastsetting av tilstandsgrad for landbaserte akvakulturanlegg for fisk.</td></tr></tbody></table></article></section></main></body></html>