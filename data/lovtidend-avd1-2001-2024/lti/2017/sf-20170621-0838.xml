<!DOCTYPE html><html lang="no"><head><title>Forskrift til lov om statens ansatte mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-21-838</dd><dt class="dokid">DokumentID</dt><dd class="dokid">LTI/forskrift/2017-06-21-838</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2017-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-11-11-1608</li><li>forskrift/1983-11-11-1607</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2017-06-16-67/§1</li><li>lov/2017-06-16-67/§3</li><li>lov/2017-06-16-67/§6</li><li>lov/2017-06-16-67/§9</li><li>lov/2017-06-16-67/§10</li><li>lov/2017-06-16-67/§13</li><li>lov/2017-06-16-67/§14</li><li>lov/2017-06-16-67/§19</li><li>lov/2017-06-16-67/§20</li><li>lov/2017-06-16-67/§23</li><li>lov/2017-06-16-67/§24</li><li>lov/2017-06-16-67/§27</li></ul></dd><dt class="dateOfPublication">Kunngjort</dt><dd class="dateOfPublication">2017-06-21 15:05</dd><dt class="journalNumber">Journalnummer</dt><dd class="journalNumber">2017-0705</dd><dt class="titleShort">Korttittel</dt><dd class="titleShort">Forskrift til lov om statens ansatte mv.</dd><dt class="title">Tittel</dt><dd class="title">Forskrift til lov om statens ansatte mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 21. juni 2017 med hjemmel i lov 16. juni 2017 nr. 67 om statens ansatte mv. (statsansatteloven) § 1, § 3, § 6, § 9, § 10, § 13, § 14, § 19, § 20, § 23, § 24 og § 27. Fremmet av Kommunal- og moderniseringsdepartementet.</dd><dt class="refid">RefID</dt><dd class="refid">forskrift/2017-06-21-838</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til lov om statens ansatte mv.<ul class="tocSubUl"><li>§ 1. Virkeområde</li><li>§ 2. Unntak fra statsansatteloven</li><li>§ 3. Delvis unntak fra statsansatteloven</li><li>§ 4. Praksisarbeid</li><li>§ 5. Åremålsstillinger og utdanningsstillinger</li><li>§ 6. Søkere med funksjonsnedsettelse</li><li>§ 7. Nærmere regler om annen passende stilling</li><li>§ 8. Nærmere regler om fortrinnsrett</li><li>§ 9. Beregning av ansettelsestid og sammenhengende ansettelsestid</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-21-838" id="dokument"><h1>Forskrift til lov om statens ansatte mv.</h1><article class="legalArticle" data-lovdata-URL="LTI/forskrift/2017-06-21-838/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for arbeidstakere i staten. For embetsmenn og statsansatte gjelder de samme definisjoner som i § 1 annet ledd i lov om statens ansatte mv. Forskriften gjelder embetsmenn der det er uttrykkelig sagt. Forskriften gjelder også innleie av arbeidstakere i statlig virksomhet der det er uttrykkelig sagt.</article></article><article class="legalArticle" data-lovdata-URL="LTI/forskrift/2017-06-21-838/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra statsansatteloven</span></h2><article class="numberedLegalP" data-numerator="1" id="paragraf-2-nummer-1">(1) Unntatt fra statsansatteloven er:<ul class="defaultList"><li data-li-identifier="a)" data-name="a)"><article class="listArticle" id="paragraf-2-nummer-1-punkt-1"><article class="legalP" id="paragraf-2-nummer-1-punkt-1-ledd-1">lokalt ansatte arbeidstakere ved norske utenriksstasjoner og tjenestesteder i utlandet</article></article></li><li data-li-identifier="b)" data-name="b)"><article class="listArticle" id="paragraf-2-nummer-1-punkt-2"><article class="legalP" id="paragraf-2-nummer-1-punkt-2-ledd-1">arbeidstakere som deltar i midlertidige arbeidsmarkedstiltak som helt eller delvis finansieres over statsbudsjettet. Arbeidstakere som ansettes i ordinær stilling med lønnstilskudd er likevel ikke unntatt fra statsansatteloven</article></article></li><li data-li-identifier="c)" data-name="c)"><article class="listArticle" id="paragraf-2-nummer-1-punkt-3"><article class="legalP" id="paragraf-2-nummer-1-punkt-3-ledd-1">lærlinger, praksisbrevkandidater og lærekandidater etter opplæringslova § 4-1</article></article></li><li data-li-identifier="d)" data-name="d)"><article class="listArticle" id="paragraf-2-nummer-1-punkt-4"><article class="legalP" id="paragraf-2-nummer-1-punkt-4-ledd-1">ansatte i Norges forskningsråd</article></article></li><li data-li-identifier="e)" data-name="e)"><article class="listArticle" id="paragraf-2-nummer-1-punkt-5"><article class="legalP" id="paragraf-2-nummer-1-punkt-5-ledd-1">forelesere, hjelpelærere, øvingslærere, timelærere og praksisveiledere med mindre enn 37,5 prosent av full stilling, eksamenssensorer og eksamensinspektører</article></article></li><li data-li-identifier="f)" data-name="f)"><article class="listArticle" id="paragraf-2-nummer-1-punkt-6"><article class="legalP" id="paragraf-2-nummer-1-punkt-6-ledd-1">undervisningspersonale i statlige videregående skoler</article></article></li><li data-li-identifier="g)" data-name="g)"><article class="listArticle" id="paragraf-2-nummer-1-punkt-7"><article class="legalP" id="paragraf-2-nummer-1-punkt-7-ledd-1">overenskomstlønnede arbeidstakere ved Forsvarets verksteder</article></article></li><li data-li-identifier="h)" data-name="h)"><article class="listArticle" id="paragraf-2-nummer-1-punkt-8"><article class="legalP" id="paragraf-2-nummer-1-punkt-8-ledd-1">arbeidstakere som påtar seg å utføre et mindre arbeid eller oppdrag for Forsvaret i tillegg til sitt vanlige arbeid</article></article></li><li data-li-identifier="i)" data-name="i)"><article class="listArticle" id="paragraf-2-nummer-1-punkt-9"><article class="legalP" id="paragraf-2-nummer-1-punkt-9-ledd-1">intervjuere i Statistisk sentralbyrå</article></article></li><li data-li-identifier="j)" data-name="j)"><article class="listArticle" id="paragraf-2-nummer-1-punkt-10"><article class="legalP" id="paragraf-2-nummer-1-punkt-10-ledd-1">meteorologiske observatører</article></article></li><li data-li-identifier="k)" data-name="k)"><article class="listArticle" id="paragraf-2-nummer-1-punkt-11"><article class="legalP" id="paragraf-2-nummer-1-punkt-11-ledd-1">hydrologiske observatører</article></article></li><li data-li-identifier="l)" data-name="l)"><article class="listArticle" id="paragraf-2-nummer-1-punkt-12"><article class="legalP" id="paragraf-2-nummer-1-punkt-12-ledd-1">turnépersonale ved Riksteateret</article></article></li><li data-li-identifier="m)" data-name="m)"><article class="listArticle" id="paragraf-2-nummer-1-punkt-13"><article class="legalP" id="paragraf-2-nummer-1-punkt-13-ledd-1">eksterne medlemmer av Klagenemnden for industrielle rettigheter</article></article></li><li data-li-identifier="n)" data-name="n)"><article class="listArticle" id="paragraf-2-nummer-1-punkt-14"><article class="legalP" id="paragraf-2-nummer-1-punkt-14-ledd-1">arbeidstakere som gjør tjeneste på pensjonistvilkår.</article></article></li></ul></article><article class="numberedLegalP" data-numerator="2" id="paragraf-2-nummer-2">(2) Dersom statsansatte mot særskilt godtgjørelse overtar eller blir pålagt å utføre arbeid i staten i tillegg til deres vanlige arbeid, regnes ikke dette arbeidet som et eget ansettelsesforhold, med mindre noe annet er uttrykkelig bestemt.</article></article><article class="legalArticle" data-lovdata-URL="LTI/forskrift/2017-06-21-838/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Delvis unntak fra statsansatteloven</span></h2><article class="numberedLegalP" data-numerator="1" id="paragraf-3-nummer-1">(1) Militært ansatte i Forsvaret er unntatt fra statsansatteloven § 5 til § 7.</article><article class="numberedLegalP" data-numerator="2" id="paragraf-3-nummer-2">(2) Arbeidstakere i ordinære stillinger med lønnstilskudd er unntatt fra statsansatteloven § 9 i tiltaksperioden.</article><article class="numberedLegalP" data-numerator="3" id="paragraf-3-nummer-3">(3) Det kan gjøres unntak fra statsansatteloven § 3 til § 7 ved ansettelse av arbeidstakere i staten som skal utføre oppdrag som er eksternt finansierte.</article></article><article class="legalArticle" data-lovdata-URL="LTI/forskrift/2017-06-21-838/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Praksisarbeid</span></h2><article class="numberedLegalP" data-numerator="1" id="paragraf-4-nummer-1">(1) Fengselsbetjenter kan ansettes midlertidig i pliktåret etter gjennomført fengselsbetjenthøyskoleutdanning.</article><article class="numberedLegalP" data-numerator="2" id="paragraf-4-nummer-2">(2) Trainee som deltar i program for personer med funksjonsnedsettelse kan ansettes midlertidig inntil to år, med adgang til å forlenge inntil ett år. For stillingene som trainee som deltar i program for personer med funksjonsnedsettelse, kan Kommunal- og moderniseringsdepartementet gi nærmere regler om programmets omfang og innhold.</article></article><article class="legalArticle" data-lovdata-URL="LTI/forskrift/2017-06-21-838/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Åremålsstillinger og utdanningsstillinger</span></h2><article class="numberedLegalP" data-numerator="1" id="paragraf-5-nummer-1">(1) Virksomhetens øverste leder kan ansettes på åremål. Åremål kan ikke benyttes for statsansatt som er øverste leder for en virksomhet, dersom virksomheten i hovedsak har kontrollerende funksjoner overfor arbeids- eller næringsliv, eller hvor det for øvrig er særlig viktig at lederen har en uavhengig stilling.</article><article class="numberedLegalP" data-numerator="2" id="paragraf-5-nummer-2">(2) Åremålsperiodene for statsansatt som er øverste leder i en virksomhet, og for embetsmann, skal være seks år. Det kan fastsettes en kortere periode i særlige tilfeller. Ansettelse på åremål kan bare gjentas én gang for hver statsansatt i samme stilling og for hver embetsmann i samme embete.</article><article class="numberedLegalP" data-numerator="3" id="paragraf-5-nummer-3">(3) Som utdanningsstilling etter statsansatteloven § 9 første ledd bokstav d), regnes:<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-3-punkt-1"><article class="legalP" id="paragraf-5-nummer-3-punkt-1-ledd-1">spesialistkandidat</article></article></li><li data-li-identifier="b)" data-name="b)"><article class="listArticle" id="paragraf-5-nummer-3-punkt-2"><article class="legalP" id="paragraf-5-nummer-3-punkt-2-ledd-1">stipendiat</article></article></li><li data-li-identifier="c)" data-name="c)"><article class="listArticle" id="paragraf-5-nummer-3-punkt-3"><article class="legalP" id="paragraf-5-nummer-3-punkt-3-ledd-1">vitenskapelig assistent</article></article></li><li data-li-identifier="d)" data-name="d)"><article class="listArticle" id="paragraf-5-nummer-3-punkt-4"><article class="legalP" id="paragraf-5-nummer-3-punkt-4-ledd-1">dommerfullmektig</article></article></li><li data-li-identifier="e)" data-name="e)"><article class="listArticle" id="paragraf-5-nummer-3-punkt-5"><article class="legalP" id="paragraf-5-nummer-3-punkt-5-ledd-1">rettsfullmektig.</article></article></li></ul><article class="legalP" id="paragraf-5-nummer-3-ledd-1">Nærmere regler om varighet, arbeidets omfang og innhold i stillingene, og om adgangen til å forlenge ansettelsesforholdet, kan gis av:<ul class="defaultList"><li data-li-identifier="-" data-name="-"><article class="listArticle" id="paragraf-5-nummer-3-ledd-1-punkt-1"><article class="legalP" id="paragraf-5-nummer-3-ledd-1-punkt-1-ledd-1">Justis- og beredskapsdepartementet for stilling som dommerfullmektig, jf. domstolloven § 55g</article></article></li><li data-li-identifier="-" data-name="-"><article class="listArticle" id="paragraf-5-nummer-3-ledd-1-punkt-2"><article class="legalP" id="paragraf-5-nummer-3-ledd-1-punkt-2-ledd-1">Arbeids- og sosialdepartementet for stilling som rettsfullmektig, jf. trygderettsloven § 3 fjerde ledd.</article></article></li></ul></article></article><article class="numberedLegalP" data-numerator="4" id="paragraf-5-nummer-4">(4) Ansettelse på åremål kan benyttes for postdoktorstillinger, jf. statsansatteloven § 10 tredje ledd.</article><article class="numberedLegalP" data-numerator="5" id="paragraf-5-nummer-5">(5) Vilkår fastsatt i forskrift 31. januar 2006 nr. 102 om ansettelsesvilkår for stillinger som postdoktor, stipendiat, vitenskapelig assistent og spesialistkandidat, gjelder tilsvarende for stillinger som postdoktor, stipendiat, vitenskapelig assistent og spesialistkandidat utenfor universitets- og høyskolelovens virkeområde.</article><article class="numberedLegalP" data-numerator="6" id="paragraf-5-nummer-6">(6) Ansettelse på åremål kan benyttes ved tjeneste på Svalbard, jf. statsansatteloven § 10 fjerde ledd. Det enkelte fagdepartement kan gi nærmere regler om varighet og adgangen til å fornye ansettelsesforholdet, og om arbeidets omfang og innhold ved ansettelse på åremål på Svalbard.</article><article class="numberedLegalP" data-numerator="7" id="paragraf-5-nummer-7">(7) Det regnes ikke som ansettelse på åremål når en statsansatt, for et avgrenset tidsrom, overtar en annen stilling forbeholdt virksomhetens ansatte og vedkommende gis permisjon fra sin faste offentlige stilling med rett til å overta den igjen.</article></article><article class="legalArticle" data-lovdata-URL="LTI/forskrift/2017-06-21-838/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søkere med funksjonsnedsettelse</span></h2><article class="numberedLegalP" data-numerator="1" id="paragraf-6-nummer-1">(1) Dersom noen av de kvalifiserte søkerne til en stilling oppgir å ha en funksjonsnedsettelse som vil kreve tilrettelegging på arbeidsplassen eller i arbeidsforholdet, skal minst én av disse søkerne innkalles til intervju før innstillingen avgis.</article><article class="numberedLegalP" data-numerator="2" id="paragraf-6-nummer-2">(2) En søker med funksjonsnedsettelse kan ansettes dersom vedkommende er tilnærmet like godt kvalifisert som den best kvalifiserte søkeren.</article></article><article class="legalArticle" data-lovdata-URL="LTI/forskrift/2017-06-21-838/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Nærmere regler om annen passende stilling</span></h2><article class="numberedLegalP" data-numerator="1" id="paragraf-7-nummer-1">(1) Som annen passende stilling etter statsansatteloven § 19, § 20 og § 27 regnes ikke:<ul class="defaultList"><li data-li-identifier="a)" data-name="a)"><article class="listArticle" id="paragraf-7-nummer-1-punkt-1"><article class="legalP" id="paragraf-7-nummer-1-punkt-1-ledd-1">embeter eller stillinger som besettes av Kongen i statsråd</article></article></li><li data-li-identifier="b)" data-name="b)"><article class="listArticle" id="paragraf-7-nummer-1-punkt-2"><article class="legalP" id="paragraf-7-nummer-1-punkt-2-ledd-1">stilling som øverste leder i en virksomhet</article></article></li><li data-li-identifier="c)" data-name="c)"><article class="listArticle" id="paragraf-7-nummer-1-punkt-3"><article class="legalP" id="paragraf-7-nummer-1-punkt-3-ledd-1">åremålsstillinger</article></article></li><li data-li-identifier="d)" data-name="d)"><article class="listArticle" id="paragraf-7-nummer-1-punkt-4"><article class="legalP" id="paragraf-7-nummer-1-punkt-4-ledd-1">utdanningsstillinger</article></article></li><li data-li-identifier="e)" data-name="e)"><article class="listArticle" id="paragraf-7-nummer-1-punkt-5"><article class="legalP" id="paragraf-7-nummer-1-punkt-5-ledd-1">stilling som omfattes av begrepet praksisarbeid</article></article></li><li data-li-identifier="f)" data-name="f)"><article class="listArticle" id="paragraf-7-nummer-1-punkt-6"><article class="legalP" id="paragraf-7-nummer-1-punkt-6-ledd-1">stilling som er høyere rangert, eller som adskiller seg vesentlig fra den stillingen som vedkommende må fratre</article></article></li><li data-li-identifier="g)" data-name="g)"><article class="listArticle" id="paragraf-7-nummer-1-punkt-7"><article class="legalP" id="paragraf-7-nummer-1-punkt-7-ledd-1">stilling som professor, dosent, førsteamanuensis eller førstelektor, med mindre arbeidstakeren allerede er ansatt i en slik stilling.</article></article></li></ul></article><article class="numberedLegalP" data-numerator="2" id="paragraf-7-nummer-2">(2) Arbeidsgivers tilbud om annen passende stilling gjelder ikke den som blir sagt opp fra:<ul class="defaultList"><li data-li-identifier="a)" data-name="a)"><article class="listArticle" id="paragraf-7-nummer-2-punkt-1"><article class="legalP" id="paragraf-7-nummer-2-punkt-1-ledd-1">åremålsstillinger</article></article></li><li data-li-identifier="b)" data-name="b)"><article class="listArticle" id="paragraf-7-nummer-2-punkt-2"><article class="legalP" id="paragraf-7-nummer-2-punkt-2-ledd-1">utdanningsstillinger</article></article></li><li data-li-identifier="c)" data-name="c)"><article class="listArticle" id="paragraf-7-nummer-2-punkt-3"><article class="legalP" id="paragraf-7-nummer-2-punkt-3-ledd-1">stillinger som omfattes av begrepet praksisarbeid</article></article></li><li data-li-identifier="d)" data-name="d)"><article class="listArticle" id="paragraf-7-nummer-2-punkt-4"><article class="legalP" id="paragraf-7-nummer-2-punkt-4-ledd-1">stillinger i Forsvaret som befal og grenader/konstabel.</article></article></li></ul></article></article><article class="legalArticle" data-lovdata-URL="LTI/forskrift/2017-06-21-838/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Nærmere regler om fortrinnsrett</span></h2><article class="numberedLegalP" data-numerator="1" id="paragraf-8-nummer-1">(1) Fortrinnsrett etter statsansatteloven § 13 og § 24 kan ikke gjøres gjeldende av midlertidig ansatt, inkludert ansatt i åremåls- eller utdanningsstilling.</article><article class="numberedLegalP" data-numerator="2" id="paragraf-8-nummer-2">(2) Fortrinnsrett til annen passende stilling i staten etter statsansatteloven § 24 gjelder ikke ansettelse i:<ul class="defaultList"><li data-li-identifier="a)" data-name="a)"><article class="listArticle" id="paragraf-8-nummer-2-punkt-1"><article class="legalP" id="paragraf-8-nummer-2-punkt-1-ledd-1">Stortinget, Riksrevisjonen, eller andre organer under Stortinget eller hos Stortingets ombudsmenn</article></article></li><li data-li-identifier="b)" data-name="b)"><article class="listArticle" id="paragraf-8-nummer-2-punkt-2"><article class="legalP" id="paragraf-8-nummer-2-punkt-2-ledd-1">Sametinget</article></article></li><li data-li-identifier="c)" data-name="c)"><article class="listArticle" id="paragraf-8-nummer-2-punkt-3"><article class="legalP" id="paragraf-8-nummer-2-punkt-3-ledd-1">stilling som jurist i ikke-dømmende stillinger i Høyesterett</article></article></li><li data-li-identifier="d)" data-name="d)"><article class="listArticle" id="paragraf-8-nummer-2-punkt-4"><article class="legalP" id="paragraf-8-nummer-2-punkt-4-ledd-1">stilling som øverste leder i en virksomhet</article></article></li><li data-li-identifier="e)" data-name="e)"><article class="listArticle" id="paragraf-8-nummer-2-punkt-5"><article class="legalP" id="paragraf-8-nummer-2-punkt-5-ledd-1">utdanningsstillinger</article></article></li><li data-li-identifier="f)" data-name="f)"><article class="listArticle" id="paragraf-8-nummer-2-punkt-6"><article class="legalP" id="paragraf-8-nummer-2-punkt-6-ledd-1">åremålsstillinger</article></article></li><li data-li-identifier="g)" data-name="g)"><article class="listArticle" id="paragraf-8-nummer-2-punkt-7"><article class="legalP" id="paragraf-8-nummer-2-punkt-7-ledd-1">stilling som trainee</article></article></li><li data-li-identifier="h)" data-name="h)"><article class="listArticle" id="paragraf-8-nummer-2-punkt-8"><article class="legalP" id="paragraf-8-nummer-2-punkt-8-ledd-1">stilling som er høyere rangert, eller med arbeidsinnhold eller funksjoner som adskiller seg vesentlig fra tidligere stilling</article></article></li><li data-li-identifier="i)" data-name="i)"><article class="listArticle" id="paragraf-8-nummer-2-punkt-9"><article class="legalP" id="paragraf-8-nummer-2-punkt-9-ledd-1">stilling hvor stillingsbrøken er mer enn 10 prosentpoeng større enn tidligere stilling</article></article></li><li data-li-identifier="j)" data-name="j)"><article class="listArticle" id="paragraf-8-nummer-2-punkt-10"><article class="legalP" id="paragraf-8-nummer-2-punkt-10-ledd-1">stilling som professor, dosent, førsteamanuensis eller førstelektor, med mindre arbeidstakeren er sagt opp fra slik stilling.</article></article></li></ul></article><article class="numberedLegalP" data-numerator="3" id="paragraf-8-nummer-3">(3) Hvis flere statsansatte eller embetsmenn med fortrinnsrett er søkere til samme stilling, og de er kvalifiserte i samsvar med statsansatteloven § 24, gjelder ikke fortrinnsretten i forholdet mellom dem. Ansettelsesorganet skal da i valget mellom dem legge til grunn de samme vurderinger som benyttes i valget mellom søkere uten fortrinnsrett.</article><article class="numberedLegalP" data-numerator="4" id="paragraf-8-nummer-4">(4) Fortrinnsretten for deltidsansatte etter statsansatteloven § 13 gjelder ikke for ansatte i bistillinger.</article></article><article class="legalArticle" data-lovdata-URL="LTI/forskrift/2017-06-21-838/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Beregning av ansettelsestid og sammenhengende ansettelsestid</span></h2><article class="numberedLegalP" data-numerator="1" id="paragraf-9-nummer-1">(1) Denne paragrafen regulerer ansettelsestid knyttet til stillingsvern og fortrinnsrett til ny stilling i staten for statsansatte. Paragrafen gjelder tilsvarende for beregning av ansettelsestid for innleid arbeidstaker fra virksomhet som har til formål å drive utleie (bemanningsforetak), jf. statsansatteloven § 11 fjerde ledd. Paragrafen gjelder ikke beregning av ansiennitet ved omorganisering, nedbemanning, innskrenkning av driften og lignende, og heller ikke ansiennitet knyttet til fastsettelse av lønn.</article><article class="numberedLegalP" data-numerator="2" id="paragraf-9-nummer-2">(2) I beregningen av ansettelsestiden medregnes tjeneste fra tiltredelse i stilling i virksomheten til fratredelse, inkludert feriefravær og lovfestede permisjoner. Avtalefestede permisjoner og sykefravær som overstiger 12 måneder, avbryter ikke den sammenhengende ansettelsestiden i virksomheten, men fraværstiden trekkes fra i beregningen av ansettelsestiden. Ulegitimert fravær regnes ikke med.</article><article class="numberedLegalP" data-numerator="3" id="paragraf-9-nummer-3">(3) Ved direkte overgang fra stilling som stipendiat til annen stilling, medregnes ikke tid brukt til eget doktorgradsarbeid i ansettelsestiden.</article><article class="numberedLegalP" data-numerator="4" id="paragraf-9-nummer-4">(4) Direkte overgang fra én stilling til en annen i samme virksomhet avbryter ikke den sammenhengende ansettelsestiden. Dersom den som fratrer en stilling, ansettes i en ny stilling i virksomheten innen to uker, regnes all ansettelsestid som sammenhengende ansettelsestid, men likevel slik at tiden mellom fratredelsen og ny ansettelse trekkes fra.</article><article class="numberedLegalP" data-numerator="5" id="paragraf-9-nummer-5">(5) All sammenhengende ansettelsestid i alle departementene og ved Statsministerens kontor skal legges sammen i beregningen av ansettelsestiden. Dette gjelder likevel ikke en statsansatt som har opptjent rett til fast ansettelse etter statsansatteloven § 9, og får midlertidig ansettelse i et annet departement eller ved Statsministerens kontor som ikke overstiger tre år.</article><article class="numberedLegalP" data-numerator="6" id="paragraf-9-nummer-6">(6) Prøvetid etter statsansatteloven § 15 løper fra og med tiltredelsen til og med dagen før samme dato i den sjette måneden etter tiltredelsen. Også en forlengelse av prøvetiden skal løpe fra dato til dato.</article></article><article class="legalArticle" data-lovdata-URL="LTI/forskrift/2017-06-21-838/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="numberedLegalP" data-numerator="1" id="paragraf-10-nummer-1">(1) Forskriften trer i kraft 1. juli 2017.</article><article class="numberedLegalP" data-numerator="2" id="paragraf-10-nummer-2">(2) Fra samme tidspunkt oppheves forskrift 11. november 1983 nr. 1608 til lov om statens tjenestemenn m.m. og fullmaktsbestemmelser gitt ved Kronprinsregentens resolusjon 11. november 1983 nr. 1607.</article><article class="numberedLegalP" data-numerator="3" id="paragraf-10-nummer-3">(3) Forskrift 11. november 1983 nr. 1608 § 11 og § 12 skal likevel fortsatt gjelde for mottakere av ventelønn.</article></article></main></body></html>