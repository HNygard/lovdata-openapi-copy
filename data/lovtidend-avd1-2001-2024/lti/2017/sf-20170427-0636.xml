<!DOCTYPE html><html lang="no"><head><title>Forskrift om opptak, gjennomføring og eksamen for Fagskolen lokomotivførerutdanningen ved Norsk jernbaneskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-04-27-636</dd><dt class="dokid">DokumentID</dt><dd class="dokid">LTI/forskrift/2017-04-27-636</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-06-20-56/§4</li><li>lov/2003-06-20-56/§6</li></ul></dd><dt class="dateOfPublication">Kunngjort</dt><dd class="dateOfPublication">2017-05-24 14:05</dd><dt class="journalNumber">Journalnummer</dt><dd class="journalNumber">2017-0455</dd><dt class="titleShort">Korttittel</dt><dd class="titleShort">Forskrift om opptak mv. for Fagskolen lokomotivførerutdanningen ved Norsk jernbaneskole</dd><dt class="title">Tittel</dt><dd class="title">Forskrift om opptak, gjennomføring og eksamen for Fagskolen lokomotivførerutdanningen ved Norsk jernbaneskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved lokomotivførerutdanningen 27. april 2017 med hjemmel i lov 20. juni 2003 nr. 56 om fagskoleutdanning (fagskoleloven) § 4 og § 6.</dd><dt class="refid">RefID</dt><dd class="refid">forskrift/2017-04-27-636</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, gjennomføring og eksamen for Fagskolen lokomotivførerutdanningen ved Norsk jernbaneskole<ul class="tocSubUl"><li>Kapittel 1. Generelt<ul class="tocSubUl"><li>§ 1-1. Formål</li><li>§ 1-2. Virkeområde</li><li>§ 1-3. Studentens rettigheter</li><li>§ 1-4. Studentens plikter</li><li>§ 1-5. Fremmøte og fravær</li><li>§ 1-6. Permisjoner</li></ul></li><li>Kapittel 2. Opptak<ul class="tocSubUl"><li>§ 2-1. Utlysning</li><li>§ 2-2. Opptaksprosedyre</li><li>§ 2-3. Formell kompetanse</li><li>§ 2-4. Realkompetansevurdering</li><li>§ 2-5. Krav til norskkunnskaper</li><li>§ 2-6. Rangering av søkere</li><li>§ 2-7. Fritak for fag</li><li>§ 2-8. Klage på vedtak om opptak og realkompetansevurdering</li></ul></li><li>Kapittel 3. Vurdering, eksamen og vitnemål<ul class="tocSubUl"><li>§ 3-1. Generelle bestemmelser</li><li>§ 3-2. Rett til å gå opp til eksamen</li><li>§ 3-3. Godkjent praksisperiode</li><li>§ 3-4. Gjennomføring av eksamen</li><li>§ 3-5. Ny eller utsatt eksamen</li><li>§ 3-6. Eksamen under særlige vilkår</li><li>§ 3-7. Karaktersystem</li><li>§ 3-8. Sensur</li><li>§ 3-9. Formelle feil ved vurdering og eksamen</li><li>§ 3-10. Annullering og utestenging</li></ul></li><li>Kapittel 4. Klagebehandling<ul class="tocSubUl"><li>§ 4-1. Generelt om saksbehandlingen</li><li>§ 4-2. Lokal klagenemd og nasjonalt klageorgan for fagskoleutdanning</li><li>§ 4-3. Klagefrist, formkrav og prosedyrer ved klage</li></ul></li><li>Kapittel 5. Dokumentasjon<ul class="tocSubUl"><li>§ 5-1. Vitnemål</li></ul></li><li>Kapittel 6. Ikrafttredelse<ul class="tocSubUl"><li>§ 6-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-04-27-636" id="dokument"><h1>Forskrift om opptak, gjennomføring og eksamen for Fagskolen lokomotivførerutdanningen ved Norsk jernbaneskole</h1><section class="section" data-name="kap1" id="kapittel-1" data-lovdata-URL="LTI/forskrift/2017-04-27-636/KAPITTEL_1"><h2>Kapittel 1. Generelt</h2><article class="legalArticle" data-lovdata-URL="LTI/forskrift/2017-04-27-636/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Denne forskriften gjelder fagskolestudiet ved lokomotivførerutdanningen som tilbys ved Norsk jernbaneskole.</article><article class="numberedLegalP" data-numerator="2" id="kapittel-1-paragraf-1-nummer-2">(2) Lokomotivførerutdanningen er i plassert i Nasjonalt kvalifikasjonsrammeverk på nivå 5.1, fagskole 1.</article><article class="numberedLegalP" data-numerator="3" id="kapittel-1-paragraf-1-nummer-3">(3) Forskriften gir regler for opptak og eksamen, og har som hensikt å sikre en forsvarlig gjennomføring av studiene ved lokomotivførerutdanningen ved Norsk jernbaneskole.</article><article class="numberedLegalP" data-numerator="4" id="kapittel-1-paragraf-1-nummer-4">(4) Lokomotivførerutdanningen utdanner førerkandidater som kan søke sertifisering som førere av trekkraftkjøretøy i et norsk jernbaneforetak. Jf. førerforskriften (forskrift 27. november 2009 nr. 1414).</article><article class="numberedLegalP" data-numerator="5" id="kapittel-1-paragraf-1-nummer-5">(5) Utdanningen vil til enhver tid følge gjeldene lover og forskrifter som omhandler fagskoleutdanning i Norge, og jernbanefaglige lover, forskrifter og regler for førere av trekkraftkjøretøy på det nasjonale nettet.</article></article><article class="legalArticle" data-lovdata-URL="LTI/forskrift/2017-04-27-636/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Lov 10. februar 1967 om behandlingsmåten i forvaltningssaker (forvaltningsloven) gjelder for den virksomhet som Norsk jernbaneskole driver.</article><article class="numberedLegalP" data-numerator="2" id="kapittel-1-paragraf-2-nummer-2">(2) Reglementet gjelder for alle studenter under opplæring ved lokomotivførerutdanningen. Reglementet gjelder for alle undervisningsformer og læringsaktiviteter som gis under skolens ansvar og i regi av skolen.</article></article><article class="legalArticle" data-lovdata-URL="LTI/forskrift/2017-04-27-636/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Studentens rettigheter</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Studenten har rett til opplæring, vurdering, og dokumentasjon i samsvar med bestemmelsene i lov 20. juni 2003 nr. 56 om fagskoleutdanning (fagskoleloven).</article><article class="numberedLegalP" data-numerator="2" id="kapittel-1-paragraf-3-nummer-2">(2) Studentenes representant i fagskolestyret har møte-, tale- og forslagsrett når styret behandler saker som har betydning for studentenes velferd eller gjennomføring av godkjent fagskoleutdanning. Studentrepresentantene skal velges i samsvar med «vedtekter for fagskolestyret ved lokomotivførerutdanningen».</article><article class="numberedLegalP" data-numerator="3" id="kapittel-1-paragraf-3-nummer-3">(3) Studentene har rett til å danne et studentråd (tillitsvalgtforum), jf. fagskoleloven § 4.</article></article><article class="legalArticle" data-lovdata-URL="LTI/forskrift/2017-04-27-636/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Studentens plikter</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Studenten plikter å betale fastsatt studieavgift, og å sette seg inn i aktuelle studieplaner og studentreglement for skolen. Fagskolen skal legge til rette for at studentene kan gjøre seg kjent med slikt materiale.</article><article class="numberedLegalP" data-numerator="2" id="kapittel-1-paragraf-4-nummer-2">(2) Studenten plikter å bruke skolens læringsplattform og meldingssystem.</article><article class="numberedLegalP" data-numerator="3" id="kapittel-1-paragraf-4-nummer-3">(3) Studenten plikter å delta aktivt i den opplæringen som blir gitt, møte presis opp til undervisning og veiledning, og delta i de evalueringer og vurderinger som fagskolen tilbyr.</article><article class="numberedLegalP" data-numerator="4" id="kapittel-1-paragraf-4-nummer-4">(4) Studenten plikter selv å skaffe seg undervisningsmateriell og lærebøker som opplæringen krever, og som fagskolen ikke holder.</article><article class="numberedLegalP" data-numerator="5" id="kapittel-1-paragraf-4-nummer-5">(5) Studenten plikter å følge verne- og sikkerhetsregler og bruke det arbeidstøy og verneutstyr som kreves eller som er påbudt av Arbeidstilsynet, departement eller av jernbanelovgivning og jernbaneforskrift.</article><article class="numberedLegalP" data-numerator="6" id="kapittel-1-paragraf-4-nummer-6">(6) Studenten plikter å ha armbåndsur under praksis.</article><article class="numberedLegalP" data-numerator="7" id="kapittel-1-paragraf-4-nummer-7">(7) Studenten plikter snarest å kontakte skolen dersom vedkommende er forhindret fra å følge vanlig progresjon i studiet.</article><article class="numberedLegalP" data-numerator="8" id="kapittel-1-paragraf-4-nummer-8">(8) Studenten plikter å behandle skolens eiendom og utstyr med forsiktighet og omtanke. Hærverk og skader som skyldes feil bruk eller grov uforstand, kan medføre erstatningsansvar.</article><article class="numberedLegalP" data-numerator="9" id="kapittel-1-paragraf-4-nummer-9">(9) Studenten som gjennom studiet eller verv i fagskoleutdanningen blir kjent med taushetsbelagte opplysninger, har taushetsplikt etter forvaltningsloven § 13f (lov 10. februar 1967). Taushetsplikten gjelder også etter at studenten har avsluttet studiet.</article><article class="numberedLegalP" data-numerator="10" id="kapittel-1-paragraf-4-nummer-10">(10) Studenten er selv ansvarlig for at helsekravene jf. førerforskriften kapittel 4 (forskrift 27. november 2009 nr. 1414) er oppfylt. Studenten må til enhver tid ha gyldig helseattest for å kunne ha praksisundervisning og avlegge eksamen ved fagskolen.</article><article class="numberedLegalP" data-numerator="11" id="kapittel-1-paragraf-4-nummer-11">(11) Studenten plikter å ha godkjent førerbevis fra Statens jernbanetilsyn jf. førerforskriften, kapittel 2 (forskrift 27. november 2009 nr. 1414) før studenten starter praksis.</article></article><article class="legalArticle" data-lovdata-URL="LTI/forskrift/2017-04-27-636/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Fremmøte og fravær</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Studenten skal møte presis til undervisning/veiledning og eksamen.</article><article class="numberedLegalP" data-numerator="2" id="kapittel-1-paragraf-5-nummer-2">(2) Studenten skal umiddelbart melde fravær til skolen.</article><article class="numberedLegalP" data-numerator="3" id="kapittel-1-paragraf-5-nummer-3">(3) Skolen anser at 10&#xa0;% fravær fra ett emne vurderes som for høyt fravær.</article><article class="numberedLegalP" data-numerator="4" id="kapittel-1-paragraf-5-nummer-4">(4) Studenter med for høyt fravær vil miste retten til å kunne avlegge eksamen i emnet.</article><article class="numberedLegalP" data-numerator="5" id="kapittel-1-paragraf-5-nummer-5">(5) Studenter med ugyldig fravær over 10&#xa0;% i et emne vil miste studieplassen. Studenten kan ikke søke overføring til et annet kull.</article><article class="numberedLegalP" data-numerator="6" id="kapittel-1-paragraf-5-nummer-6">(6) Alt fravær fra emnet praksis som ikke er avtalt på forhånd eller dokumentert fra sakkyndig instans, vil være grunnlag for tap av retten til å bli vurdert i emnet, og/eller tap av studieplass.</article><article class="numberedLegalP" data-numerator="7" id="kapittel-1-paragraf-5-nummer-7">(7) Fravær fra emnet praksis skal alltid meldes til fagskolen så snart som mulig, uansett årsak.</article><article class="numberedLegalP" data-numerator="8" id="kapittel-1-paragraf-5-nummer-8">(8) Gyldig fravær fra undervisning/veiledning og eksamen er fravær som er avtalt på forhånd eller fravær som er dokumentert fra sakkyndig instans (lege, psykolog, fysioterapeut eller andre). Dokumentasjon skal sendes skolen innen 48 timer.</article><article class="numberedLegalP" data-numerator="9" id="kapittel-1-paragraf-5-nummer-9">(9) For student som har gyldig fravær som overskrider 10&#xa0;% i et emne, vil fagskolen legge til rette for at studenten kan fortsette utdanningsløpet, ved at studenten kan søke overføring til et annet kull.</article><article class="numberedLegalP" data-numerator="10" id="kapittel-1-paragraf-5-nummer-10">(10) Studenten er selv pliktig til å ha oversikt over eget fravær.</article><article class="numberedLegalP" data-numerator="11" id="kapittel-1-paragraf-5-nummer-11">(11) Studenten vil bli varslet ved fare for tap av studieplass og ved fare for å miste retten til å gå opp til eksamen dersom skolen anser at fraværet er høyt. jf. forvaltningslovens bestemmelser om forhåndsvarsling; forvaltningsloven § 16</article><article class="numberedLegalP" data-numerator="12" id="kapittel-1-paragraf-5-nummer-12">(12) Styret fatter vedtak om tap av studieplass.</article></article><article class="legalArticle" data-lovdata-URL="LTI/forskrift/2017-04-27-636/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Permisjoner</span></h3><article class="numberedLegalP" data-numerator="1" id="kapittel-1-paragraf-6-nummer-1">(1) Permisjon fra undervisning/veiledning må søkes skolen skriftlig senest 14 dager før ønsket permisjon.</article><article class="numberedLegalP" data-numerator="2" id="kapittel-1-paragraf-6-nummer-2">(2) Studenten kan etter søknad innvilges permisjon i inntil tre dager i løpet av studietiden for å skjøtte spesielle verv eller oppgaver uten at dette vil medføre overføring til annet kull. Permisjon kan gis ved arbeid som tillitsvalgt i landsdekkende organisasjoner på regional- eller landsplan, arbeid som tillitsvalgt i studentorganisasjon på regional- eller landsplan, deltakelse i nasjonale og/eller internasjonale mesterskap eller ved alvorlig sykdom eller begravelse i nær familie.</article><article class="numberedLegalP" data-numerator="3" id="kapittel-1-paragraf-6-nummer-3">(3) Studenten som får innvilget permisjon må selv sørge for å opprettholde studieprogresjonen. Det kan ikke påregnes at skolen vil kunne gi studenten tilpasset undervisning for å ta igjen for fraværsperioden.</article><article class="numberedLegalP" data-numerator="4" id="kapittel-1-paragraf-6-nummer-4">(4) Styret fatter vedtak om permisjon.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2017-04-27-636/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2017-04-27-636/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Utlysning</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Grunnlaget for opptak er relevant formell kompetanse på nivå 4 i Nasjonalt kvalifikasjonsrammeverk for livslang læring.</article><article class="numberedLegalP" data-numerator="2" id="kapittel-2-paragraf-1-nummer-2">(2) Tilbud om skoleplass blir gitt med forbehold om at studietilbudet blir iverksatt.</article><article class="numberedLegalP" data-numerator="3" id="kapittel-2-paragraf-1-nummer-3">(3) Styret fatter vedtak om søknadsfrist og utlysning av studieplasser.</article></article><article class="legalArticle" data-lovdata-URL="LTI/forskrift/2017-04-27-636/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptaksprosedyre</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Styret fastsetter antall studieplasser.</article><article class="numberedLegalP" data-numerator="2" id="kapittel-2-paragraf-2-nummer-2">(2) Styret rangerer søkere etter kvalifikasjoner.</article><article class="numberedLegalP" data-numerator="3" id="kapittel-2-paragraf-2-nummer-3">(3) Styret fatter vedtak om antall søkere som innkalles til test i medisinsk og yrkespsykologisk skikkethet jf. førerforskriften vedlegg IV (forskrift 27. november 2009 nr. 1414).</article><article class="numberedLegalP" data-numerator="4" id="kapittel-2-paragraf-2-nummer-4">(4) Styret fatter vedtak om studieplass.</article></article><article class="legalArticle" data-lovdata-URL="LTI/forskrift/2017-04-27-636/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Formell kompetanse</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Det formelle kravet for opptak til studier ved fagskolen er fullført og bestått norsk videregående opplæring enten med fagbrev eller svennebrev innen elektrofag, teknikk og industriell produksjon, anleggsteknikk eller spesiell studiekompetanse med minimum 220 årstimer matematikk og 140 årstimer fysikk.</article><article class="numberedLegalP" data-numerator="2" id="kapittel-2-paragraf-3-nummer-2">(2) Søker må ha fylt 20 år ved studiets start.</article><article class="numberedLegalP" data-numerator="3" id="kapittel-2-paragraf-3-nummer-3">(3) Søker må oppfylle krav til helse som følger av førerforskriften (forskrift 27. november 2009 nr. 1414).</article><article class="numberedLegalP" data-numerator="4" id="kapittel-2-paragraf-3-nummer-4">(4) Søker må bestå skolens test i medisinsk og yrkespsykologisk skikkethet.</article><article class="numberedLegalP" data-numerator="5" id="kapittel-2-paragraf-3-nummer-5">(5) Søker kan framstille seg til skolens test i medisinsk og yrkespsykologisk skikkethet maksimalt to ganger.</article><article class="numberedLegalP" data-numerator="6" id="kapittel-2-paragraf-3-nummer-6">(6) Minimum karantenetid mellom gjennomføring av test i medisinsk og yrkespsykologisk skikkethet er 18 måneder.</article></article><article class="legalArticle" data-lovdata-URL="LTI/forskrift/2017-04-27-636/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Realkompetansevurdering</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Denne bestemmelsen gjelder ikke for søkere som er kvalifisert for opptak etter § 2-3 i denne forskriften.</article><article class="numberedLegalP" data-numerator="2" id="kapittel-2-paragraf-4-nummer-2">(2) Studenten som søker på bakgrunn av realkompetanse, må kontakte sitt hjemfylke for å få realkompetansevurdert sine kvalifikasjoner opp mot skolens formelle opptakskrav.</article><article class="numberedLegalP" data-numerator="3" id="kapittel-2-paragraf-4-nummer-3">(3) Fylkeskommunen fatter vedtak om realkompetansevurdering og utsteder kompetansebevis/fagbrev.</article><article class="numberedLegalP" data-numerator="4" id="kapittel-2-paragraf-4-nummer-4">(4) Fagskolen vil veilede og hjelpe søker i søknadsprosessen fram til realkompetansevurdering.</article></article><article class="legalArticle" data-lovdata-URL="LTI/forskrift/2017-04-27-636/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Krav til norskkunnskaper</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Fremmedspråklige søkere som har utdanningskompetanse fra utlandet og ikke har norsk, svensk eller dansk som morsmål må dokumentere språkkunnskap i norsk – skriftlig og muntlig.</article><article class="numberedLegalP" data-numerator="2" id="kapittel-2-paragraf-5-nummer-2">(2) Søker må ha bestått norsk språktest. Kravet kan oppfylles gjennom:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-nummer-2-punkt-1"><article class="legalP" id="kapittel-2-paragraf-5-nummer-2-punkt-1-ledd-1">eksamen i norsk eller norsk som andrespråk på Vg3-nivå (393 timer) i norsk videregående skole.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-nummer-2-punkt-2"><article class="legalP" id="kapittel-2-paragraf-5-nummer-2-punkt-2-ledd-1">Test i norsk – høyere nivå, skriftlig og muntlig (Bergenstesten), med minimum karakteren «Bestått», jf. nivå B2 Europarådets nivåskala for språk. Dersom testene er tatt før 2009, må studenten ha i den skriftlige testen; Godt Bestått i 2 av 5 delprøver. De resterende må være Bestått. Muntlig test må være godt bestått test.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-5-nummer-2-punkt-3"><article class="legalP" id="kapittel-2-paragraf-5-nummer-2-punkt-3-ledd-1">eksamen fra trinn 3 i norsk for utenlandske studenter ved universitetene; karakteren A eller B.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-5-nummer-2-punkt-4"><article class="legalP" id="kapittel-2-paragraf-5-nummer-2-punkt-4-ledd-1">fullført og bestått studium i høyere utdanning på minst 60 studiepoeng i norsk språk og samfunnskunnskap for utenlandske studenter.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-5-nummer-2-punkt-5"><article class="legalP" id="kapittel-2-paragraf-5-nummer-2-punkt-5-ledd-1">Fullført og bestått alle årene i norskspråklig 9-årig eller 10-årig grunnskole.</article></article></li></ul></article></article><article class="legalArticle" data-lovdata-URL="LTI/forskrift/2017-04-27-636/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Rangering av søkere</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Søkere kan få tildelt maksimalt 26 poeng. For poengberegning og rangering av søkerne gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-nummer-1-punkt-1"><article class="legalP" id="kapittel-2-paragraf-6-nummer-1-punkt-1-ledd-1">Det generelle grunnlaget for opptak jf. 2-3 gir 10 poeng</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-nummer-1-punkt-2"><article class="legalP" id="kapittel-2-paragraf-6-nummer-1-punkt-2-ledd-1">Fagprøve med «bestått meget godt» gir 8 poeng</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-nummer-1-punkt-3"><article class="legalP" id="kapittel-2-paragraf-6-nummer-1-punkt-3-ledd-1">Spesiell studiekompetanse; emnet fysikk, karakter 5 eller 6 gir 5 poeng</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-nummer-1-punkt-4"><article class="legalP" id="kapittel-2-paragraf-6-nummer-1-punkt-4-ledd-1">Spesiell studiekompetanse; emnet fysikk, karakter 4 gir 3 poeng</article></article></li><li data-li-identifier="e)" data-name="e)"><article class="listArticle" id="kapittel-2-paragraf-6-nummer-1-punkt-5"><article class="legalP" id="kapittel-2-paragraf-6-nummer-1-punkt-5-ledd-1">Spesiell studiekompetanse; emnet matematikk, karakter 5 eller 6 gir 3 poeng</article></article></li><li data-li-identifier="f)" data-name="f)"><article class="listArticle" id="kapittel-2-paragraf-6-nummer-1-punkt-6"><article class="legalP" id="kapittel-2-paragraf-6-nummer-1-punkt-6-ledd-1">Spesiell studiekompetanse; emnet norsk muntlig Vg3, karakter 4 til 6 gir 3 poeng</article></article></li><li data-li-identifier="g)" data-name="g)"><article class="listArticle" id="kapittel-2-paragraf-6-nummer-1-punkt-7"><article class="legalP" id="kapittel-2-paragraf-6-nummer-1-punkt-7-ledd-1">Yrkesfaglig opplæring; emnet norsk muntlig Vg2, karakter 4-6 gir 3 poeng</article></article></li><li data-li-identifier="h)" data-name="h)"><article class="listArticle" id="kapittel-2-paragraf-6-nummer-1-punkt-8"><article class="legalP" id="kapittel-2-paragraf-6-nummer-1-punkt-8-ledd-1">Medisinsk og yrkespsykologisk skikkethet; karakter A gir 5 poeng.</article></article></li></ul></article><article class="numberedLegalP" data-numerator="2" id="kapittel-2-paragraf-6-nummer-2">(2) Søkere med kompetansebevis fra fylkeskommunen som viser at de fyller det formelle opptakskravet, tildeles rangeringspoeng for det generelle grunnlaget for opptak.</article><article class="numberedLegalP" data-numerator="3" id="kapittel-2-paragraf-6-nummer-3">(3) Søkere med kompetansebevis fra fylkeskommunen med bestått i fag som gir poeng i rangeringen, kan gjennomføre opptaksprøver i regi av fagskolen i norsk, matematikk og/eller fysikk for å få mulighet til å oppnå rangeringspoeng og bli rangert på samme måte som søkere som fyller det formelle opptakskravet.<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-nummer-3-punkt-1"><article class="legalP" id="kapittel-2-paragraf-6-nummer-3-punkt-1-ledd-1">Opptaksprøve i fysikk 80&#xa0;% rett besvarelse gir 5 poeng</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-nummer-3-punkt-2"><article class="legalP" id="kapittel-2-paragraf-6-nummer-3-punkt-2-ledd-1">Opptaksprøve i fysikk 70&#xa0;% rett besvarelse gir 3 poeng</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-nummer-3-punkt-3"><article class="legalP" id="kapittel-2-paragraf-6-nummer-3-punkt-3-ledd-1">Opptaksprøve i matematikk 80&#xa0;% rett besvarelse gir 3 poeng</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-nummer-3-punkt-4"><article class="legalP" id="kapittel-2-paragraf-6-nummer-3-punkt-4-ledd-1">Opptaksprøve i norsk muntlig 80&#xa0;% rett besvarelse gir 3 poeng.</article></article></li></ul></article><article class="numberedLegalP" data-numerator="4" id="kapittel-2-paragraf-6-nummer-4">(4) Innkalling til test i medisinsk og yrkespsykologisk skikkethet skjer på bakgrunn av søkers formelle kompetanse på nivå 4 i Nasjonalt kvalifikasjonsrammeverk for livslang læring og rangeringspoeng.</article><article class="numberedLegalP" data-numerator="5" id="kapittel-2-paragraf-6-nummer-5">(5) Fagskolen vil i etterkant av det formelle opptaket ha en veiledningssamtale med studenten, etter at studenten har fått tilbud om opptak. Samtalen skal ta opp krav og forventninger til studenten ved fagskolen og hva lokomotivføreryrket innebærer.</article></article><article class="legalArticle" data-lovdata-URL="LTI/forskrift/2017-04-27-636/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Fritak for fag</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Studenten kan søke fritak fra førerbevisopplæringen, når det kan dokumenteres at studenten innehar førerbevis fra et EØS-land. Jf. førerforskriften § 5. Fritak søkes senest en uke etter at søker har fått tilbudt plass ved lokomotivførerutdanningen. Søknaden sendes skriftlig fagskolen. Det må vedlegges godkjent dokumentasjon. Styret fatter vedtak om fritak av fag.</article><article class="numberedLegalP" data-numerator="2" id="kapittel-2-paragraf-7-nummer-2">(2) Vedtaket kan påklages til nasjonalt klageorgan for fagskoleutdanning.</article></article><article class="legalArticle" data-lovdata-URL="LTI/forskrift/2017-04-27-636/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Klage på vedtak om opptak og realkompetansevurdering</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Vedtak om opptak til Fagskolen og resultat av realkompetansevurdering kan påklages.</article><article class="numberedLegalP" data-numerator="2" id="kapittel-2-paragraf-8-nummer-2">(2) Vedtaket kan påklages til den lokale klagenemnda.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2017-04-27-636/KAPITTEL_3"><h2>Kapittel 3. Vurdering, eksamen og vitnemål</h2><article class="legalArticle" data-lovdata-URL="LTI/forskrift/2017-04-27-636/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Generelle bestemmelser</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Styret har ansvar for at eksamen gjennomføres slik at studentenes kunnskaper, ferdigheter og generelle kompetanse blir prøvet og vurdert på en upartisk og faglig betryggende måte, jf. fagskoleloven § 6.</article><article class="numberedLegalP" data-numerator="2" id="kapittel-3-paragraf-1-nummer-2">(2) Det skal fremgå klart av studie- eller emnebeskrivelsen hvilke eksamener og vurderinger studenten skal ta underveis, samt fremgangsmåten ved fastsetting av karakter, herunder innbyrdes vekting av deleksamener.</article><article class="numberedLegalP" data-numerator="3" id="kapittel-3-paragraf-1-nummer-3">(3) Nærmere beskrivelser av eksamensformer fremgår av studieplanen.</article><article class="numberedLegalP" data-numerator="4" id="kapittel-3-paragraf-1-nummer-4">(4) Styret oppnevner sensor ved eksamen, prøve, bedømmelse av oppgave eller annet arbeid når resultatet inngår på vitnemålet for utdanningen, jf. fagskoleloven § 6.</article><article class="numberedLegalP" data-numerator="5" id="kapittel-3-paragraf-1-nummer-5">(5) Tid og sted for eksamen fastsettes og kunngjøres av fagskolen. Eksamenskandidaten er selv ansvarlige for å holde seg orientert om tid og sted for eksamen.</article></article><article class="legalArticle" data-lovdata-URL="LTI/forskrift/2017-04-27-636/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Rett til å gå opp til eksamen</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Studenten som har studieplass og har betalt studieavgiften innen fastsatte frister har rett til å avlegge eksamen.</article><article class="numberedLegalP" data-numerator="2" id="kapittel-3-paragraf-2-nummer-2">(2) Studenten som har minst 90&#xa0;% tilstedeværelse ved undervisningen/veiledningen har rett til å avlegge eksamen i emnet. Jf. § 1-7.</article><article class="numberedLegalP" data-numerator="3" id="kapittel-3-paragraf-2-nummer-3">(3) Praksisvurdering i emnet praksis må være bestått for at studenten skal ha rett til å avlegge avsluttende eksamen.</article><article class="numberedLegalP" data-numerator="4" id="kapittel-3-paragraf-2-nummer-4">(4) Studenten må vise gyldig identifikasjon i eksamenslokalet for å kunne avlegge eksamen.</article></article><article class="legalArticle" data-lovdata-URL="LTI/forskrift/2017-04-27-636/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Godkjent praksisperiode</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Dersom studenten ikke får godkjent praksisperiode, må studenten gjennomføre ny praksisperiode for å få lov til å avlegge avsluttende eksamen.</article><article class="numberedLegalP" data-numerator="2" id="kapittel-3-paragraf-3-nummer-2">(2) Studenten vurderes i emnet praksis etter kriterier vist i studieplanen.</article><article class="numberedLegalP" data-numerator="3" id="kapittel-3-paragraf-3-nummer-3">(3) Studenten varsles skriftlig ved fare for ikke bestått i delemnene skifting eller øvelseskjøring 3 i emnet praksis, senest 2 uker innen fristen for vurdering i delemnet.</article><article class="numberedLegalP" data-numerator="4" id="kapittel-3-paragraf-3-nummer-4">(4) En student har rett til å prøve å få bestått praksisvurdering i emnet praksis 2 ganger.</article></article><article class="legalArticle" data-lovdata-URL="LTI/forskrift/2017-04-27-636/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Gjennomføring av eksamen</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Studenten skal være på plass i eksamenslokalet senest 15 minutter før eksamen tar til.</article><article class="numberedLegalP" data-numerator="2" id="kapittel-3-paragraf-4-nummer-2">(2) Vesker, yttertøy, mobiltelefoner og eventuelt andre saker som bringes med til eksamenslokalet, skal legges på anvist plass.</article><article class="numberedLegalP" data-numerator="3" id="kapittel-3-paragraf-4-nummer-3">(3) En student som er syk og ikke kan møte til eksamen, må underrette skolen umiddelbart og sende legeerklæring innen 48 timer.</article><article class="numberedLegalP" data-numerator="4" id="kapittel-3-paragraf-4-nummer-4">(4) Blir en student syk under eksamen, skal rektor varsles. Styret kan gi permisjon og rett til ny eksamen dersom studenten sender skolen legeerklæring senest 48 timer etter eksamen.</article><article class="numberedLegalP" data-numerator="5" id="kapittel-3-paragraf-4-nummer-5">(5) En student som ikke møter til eksamen, anses å ha framstilt seg til eksamen, dersom studenten er meldt opp og ikke har gyldig fravær.</article><article class="numberedLegalP" data-numerator="6" id="kapittel-3-paragraf-4-nummer-6">(6) Studenten skal bruke kandidatnummer for å identifiseres ved skriftlig eksamen. Besvarelser skal merkes med kandidatnummer, kull og dato for gjennomføring.</article><article class="numberedLegalP" data-numerator="7" id="kapittel-3-paragraf-4-nummer-7">(7) En student som kommer inntil 30 minutter for sent til skriftlig eksamen kan få adgang til å gjennomføre eksamen uten ekstra tid, dersom ingen andre har levert besvarelse. Studenten henvender seg til rektor ved for sent oppmøte.</article><article class="numberedLegalP" data-numerator="8" id="kapittel-3-paragraf-4-nummer-8">(8) Møter en student for sent til muntlig eksamen, skal studenten umiddelbart henvende seg til rektor som orienterer sensor og eksaminator. Sensor alene avgjør om studenten kan gå opp til eksamen senere på dagen, og under hvilke forutsetninger.</article><article class="numberedLegalP" data-numerator="9" id="kapittel-3-paragraf-4-nummer-9">(9) Møter en student 45 minutter etter oppsatt tid til muntlig eksamen skal studenten vises bort fra eksamensavviklingsstedet.</article></article><article class="legalArticle" data-lovdata-URL="LTI/forskrift/2017-04-27-636/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Ny eller utsatt eksamen</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Dersom studenten ikke møter til eksamen, eller eksamen blir vurdert til «ikke bestått», har studenten rett til å ta «ny eksamen» i emnet.</article><article class="numberedLegalP" data-numerator="1" id="kapittel-3-paragraf-5-nummer-2">(1) Studenten som kan dokumentere gyldig fravær fra «ordinær eksamen» eller «ny eksamen», har rett til å gå opp til «utsatt eksamen». Gyldig fravær vil ikke telle som ett forsøk på eksamen.</article><article class="numberedLegalP" data-numerator="2" id="kapittel-3-paragraf-5-nummer-3">(2) Som gyldig fravær regnes situasjoner der studenten er forhindret fra å møte til eksamen grunnet forhold som er ute av studentens kontroll, og som studenten ikke kan lastes for, jf. § 1-7 i denne forskriften.</article><article class="numberedLegalP" data-numerator="3" id="kapittel-3-paragraf-5-nummer-4">(3) Eksamen kan maksimalt avlegges tre ganger for hvert emne.</article><article class="numberedLegalP" data-numerator="4" id="kapittel-3-paragraf-5-nummer-5">(4) Studenten som ikke har avlagt sine eksamener innen 30 måneder etter studiestart taper sin studieplass.</article></article><article class="legalArticle" data-lovdata-URL="LTI/forskrift/2017-04-27-636/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Eksamen under særlige vilkår</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Fagskolen vil, så langt det er mulig og rimelig, tilrettelegge eksamen for studenter med særskilte behov jf. fagskoleloven § 4a.</article><article class="numberedLegalP" data-numerator="2" id="kapittel-3-paragraf-6-nummer-2">(2) Tilretteleggingen må ikke føre til en reduksjon av de faglige kravene som stilles ved det studiet, eller føre til at studenten får klare fordeler over andre studenter som ikke får slik tilrettelegging.</article><article class="numberedLegalP" data-numerator="3" id="kapittel-3-paragraf-6-nummer-3">(3) Studenten som har behov for spesiell tilrettelegging ved gjennomføringen av eksamen, må framsette søknad om dette innen 14 dager før planlagt eksamen.</article><article class="numberedLegalP" data-numerator="4" id="kapittel-3-paragraf-6-nummer-4">(4) Søknad om tilrettelegging skal sendes til fagskolen, og studenten må her fremlegge erklæring fra sakkyndig instans som dokumenterer behovet for særskilt tilrettelegging. Sakkyndig instans kan for eksempel være lege, psykolog, fysioterapeut eller logoped.</article><article class="numberedLegalP" data-numerator="5" id="kapittel-3-paragraf-6-nummer-5">(5) Dersom det oppstår akutte behov, kan det gjøres unntak fra søknadsfristen. Søknaden må inneholde dokumentasjon fra sakkyndig instans og beskrivelse av behovet for særordning.</article><article class="numberedLegalP" data-numerator="6" id="kapittel-3-paragraf-6-nummer-6">(6) Ved skriftlig eksamen med tilsyn kan det gis utvidet tid med inntil 25&#xa0;% av normal eksamenstid.</article><article class="numberedLegalP" data-numerator="7" id="kapittel-3-paragraf-6-nummer-7">(7) Styret fatter vedtak om eksamen under særlige vilkår.</article></article><article class="legalArticle" data-lovdata-URL="LTI/forskrift/2017-04-27-636/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Karaktersystem</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) I alle emnene gis karakterene bestått – ikke bestått.</article><article class="numberedLegalP" data-numerator="2" id="kapittel-3-paragraf-7-nummer-2">(2) I henhold til § 4 i forskrift om fagskoleutdanning, benytter fagskolen grunnlag for karaktersettingen bokstavkarakterer fra A til F. For å oppnå «bestått» kreves kunnskaper og ferdigheter tilsvarende karakteren A–C i nedenstående oversikt over karakterer og tolkninger. D–F tilsvarer «ikke bestått».</article><article class="numberedLegalP" data-numerator="3" id="kapittel-3-paragraf-7-nummer-3">(3) Følgende karakterbeskrivelser gjelder: <table><tbody><tr><td data-text-align="left" data-vertical-align="top">A Fremragende</td><td data-text-align="left" data-vertical-align="top">Fremragende prestasjon som klart utmerker seg.<br />Kandidaten viser svært god vurderingsevne og selvstendighet</td></tr><tr><td data-text-align="left" data-vertical-align="top">B Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet</td></tr><tr><td data-text-align="left" data-vertical-align="top">C God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene</td></tr><tr><td data-text-align="left" data-vertical-align="top">D Nokså god</td><td data-text-align="left" data-vertical-align="top">En akseptabel prestasjon for de fleste skoler, men med noen vesentlige mangler. Viser en viss grad av vurderingsevne og selvstendighet. Dette betyr ikke bestått ved lokomotivførerutdanningen</td></tr><tr><td data-text-align="left" data-vertical-align="top">E Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene for en del utdanninger, men heller ikke mer. Kandidaten viser liten vurderingsevne og selvstendighet. Dette gir ikke bestått ved lokomotivførerutdanningen</td></tr><tr><td data-text-align="left" data-vertical-align="top">F Ikke bestått.</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene ved alle skoler. Kandidaten viser både manglende vurderingsevne og selvstendighet. Ikke bestått.</td></tr></tbody></table></article></article><article class="legalArticle" data-lovdata-URL="LTI/forskrift/2017-04-27-636/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) Sensuren skal foreligge innen 12 virkedager, såfremt det ikke er særlige grunner til dette. Særlige grunner kan for eksempel være mangel på nødvendig antall kvalifiserte sensorer som kreves for å avvikle sensuren innen den oppgitte fristen. Styret kan i slike tilfelle fastsette en lengre frist for sensur.</article><article class="numberedLegalP" data-numerator="2" id="kapittel-3-paragraf-8-nummer-2">(2) Ved ny sensur etter klage, benyttes en eller flere sensorer. Minst en sensor skal være ekstern.</article><article class="numberedLegalP" data-numerator="3" id="kapittel-3-paragraf-8-nummer-3">(3) Ved ny sensur skal sensor ikke få vite opprinnelig karakter, forrige sensors begrunnelse for karakteren, eller studentens begrunnelse for klagen, jf. fagskoleloven § 8 fjerde ledd.</article><article class="numberedLegalP" data-numerator="4" id="kapittel-3-paragraf-8-nummer-4">(4) Sensur for skriftlig eksamen kunngjøres skriftlig.</article><article class="numberedLegalP" data-numerator="5" id="kapittel-3-paragraf-8-nummer-5">(5) Sensorer ved skriftlig eksamen har ikke tilgang til kandidatens navn før etter at sensuren har falt.</article><article class="numberedLegalP" data-numerator="6" id="kapittel-3-paragraf-8-nummer-6">(6) Ved muntlig eksamen faller sensur samme dag som avlagt eksamen.</article></article><article class="legalArticle" data-lovdata-URL="LTI/forskrift/2017-04-27-636/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Formelle feil ved vurdering og eksamen</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) Studenten har rett til å klage over formelle feil ved eksamen som kan ha hatt betydning for studentens prestasjon eller bedømmelsen av denne. Klageinstans er styret, og klagen skal fremsettes i henhold til bestemmelsene i kapittel 4 i denne forskriften.</article><article class="numberedLegalP" data-numerator="2" id="kapittel-3-paragraf-9-nummer-2">(2) Dersom krav om begrunnelse eller klage på karakter er fremsatt, løper fristen fra det tidspunktet studenten har mottatt slik begrunnelse eller avgjørelse fra skolen, jf. fagskoleloven § 7 tredje ledd.</article><article class="numberedLegalP" data-numerator="3" id="kapittel-3-paragraf-9-nummer-3">(3) Styret kan bestemme om det skal foretas ny sensur eller holdes ny eksamen eller lignende.</article><article class="numberedLegalP" data-numerator="4" id="kapittel-3-paragraf-9-nummer-4">(4) Hvis det er begått formelle feil, skal styret vurdere om det rimelig å anta at dette har hatt betydning for flere studenter, og fatte vedtak om ny sensur eller ny eksamen eller lignende for studentene det gjelder.</article></article><article class="legalArticle" data-lovdata-URL="LTI/forskrift/2017-04-27-636/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Annullering og utestenging</span></h3><article class="numberedLegalP" data-numerator="1" id="kapittel-3-paragraf-10-nummer-1">(1) Styret kan annullere resultatet av en eksamen, prøve eller annet arbeid som bedømmes, dersom det fremkommer at studenten har benyttet falske vitnemål eller dokumenter, har opptrådt uredelig, har forsettlig eller grovt uaktsomt fusket eller medvirket til fusk i forbindelse med eksamen eller prøve, jf. § 9 i fagskoleloven.</article><article class="numberedLegalP" data-numerator="2" id="kapittel-3-paragraf-10-nummer-2">(2) Styret kan vedta at en student som har opptrådt som beskrevet i § 3-8 første ledd, skal fratas retten til å gå opp til eksamen i inntil ett år.</article><article class="numberedLegalP" data-numerator="3" id="kapittel-3-paragraf-10-nummer-3">(3) Dersom en student forsettlig eller grovt uaktsomt har skapt fare for liv og helse, eller har opptrådt grovt usømmelig overfor studenter, ansatte, eller andre personer studenten har møtt i forbindelse med studiet, eller har brutt lovfestet taushetsplikt, kan styret vedta at studenten skal utestenges fra all undervisning og praksis, og fratas retten til å gå opp til eksamen i inntil tre år.</article><article class="numberedLegalP" data-numerator="4" id="kapittel-3-paragraf-10-nummer-4">(4) Vedtak om utestengning kan bare treffes med minst to tredels flertall i styret. Studenten har rett til å uttale seg før vedtaket treffes, og vedtaket kan påklages til nasjonalt klageorgan for fagskoleutdanning, jf. § 10 i fagskoleloven. Klagen skal fremsettes i henhold til bestemmelsene i kapittel 4 i denne forskriften.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2017-04-27-636/KAPITTEL_4"><h2>Kapittel 4. Klagebehandling</h2><article class="legalArticle" data-lovdata-URL="LTI/forskrift/2017-04-27-636/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Generelt om saksbehandlingen</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Studentene har rett til å klage på enkeltvedtak jf. § 13 i fagskoleloven</article></article><article class="legalArticle" data-lovdata-URL="LTI/forskrift/2017-04-27-636/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Lokal klagenemd og nasjonalt klageorgan for fagskoleutdanning</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Fagskolen har en lokal klagenemnd som behandler klager over enkeltvedtak, jf. § 13 i fagskoleloven.</article><article class="numberedLegalP" data-numerator="2" id="kapittel-4-paragraf-2-nummer-2">(2) Nasjonalt klageorgan for fagskoleutdanning skal behandle klager på annullering av eksamen, utestenging og bortvisning, vurdering av skikkethet og vedtak om utestengning, jf. § 9 – § 12 i fagskoleloven. Det er styret som fatter vedtak i første instans i disse sakene.</article><article class="numberedLegalP" data-numerator="3" id="kapittel-4-paragraf-2-nummer-3">(3) Styret skal behandle klager på andre forhold som er relatert til studiene og studiekvaliteten.</article></article><article class="legalArticle" data-lovdata-URL="LTI/forskrift/2017-04-27-636/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Klagefrist, formkrav og prosedyrer ved klage</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Klagefristen er tre uker regnet fra den dagen studenten ble, eller burde ha gjort seg kjent med vedtaket.</article><article class="numberedLegalP" data-numerator="2" id="kapittel-4-paragraf-3-nummer-2">(2) Klagen skal være begrunnet, og fremsettes skriftlig til fagskolen. Klagen skal stiles til fagskolens styre eller lokal klagenemnd og sendes til Fagskolen ved rektor.</article><article class="numberedLegalP" data-numerator="3" id="kapittel-4-paragraf-3-nummer-3">(3) Klagen skal inneholde hvem som klager (navn, adresse og fødselsnummer), det vedtak det klages over og dato og underskrift</article><article class="numberedLegalP" data-numerator="4" id="kapittel-4-paragraf-3-nummer-4">(4) Ved muntlig eksamen må krav om begrunnelse framsettes umiddelbart etter at vurderingen er meddelt. Ved muntlig eksamen kan studenten bare klage på formelle feil.</article><article class="numberedLegalP" data-numerator="5" id="kapittel-4-paragraf-3-nummer-5">(5) Ved klage på formelle feil ved eksamen eller vurdering, skal fagskolen først vurdere klagen. Dersom fagskolen velger å ta klagen til følge, omgjøres vedtaket. Dersom vedtaket ikke omgjøres, sendes klagen til styret for behandling.</article><article class="numberedLegalP" data-numerator="6" id="kapittel-4-paragraf-3-nummer-6">(6) Styrets eller lokal klagenemnds avgjørelse skal være begrunnet.</article><article class="numberedLegalP" data-numerator="7" id="kapittel-4-paragraf-3-nummer-7">(7) Fagskolen har alminnelig veiledningsplikt i klagesaker og ved vedtak om særskilte tiltak etter forvaltningsloven § 11.</article><article class="numberedLegalP" data-numerator="8" id="kapittel-4-paragraf-3-nummer-8">(8) Klage som er fremsatt etter utløpet av klagefristen skal avvises. Klagen skal likevel behandles når vilkårene i forvaltningsloven § 31 er oppfylt.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2017-04-27-636/KAPITTEL_5"><h2>Kapittel 5. Dokumentasjon</h2><article class="legalArticle" data-lovdata-URL="LTI/forskrift/2017-04-27-636/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Studenten har krav på å få dokumentert fullført utdanning gjennom utstedelse av vitnemål, jf. § 5 i fagskoleloven.</article><article class="numberedLegalP" data-numerator="2" id="kapittel-5-paragraf-1-nummer-2">(2) Vitnemålet skal dokumentere det overordnede læringsutbyttet til utdanningen og oppnådd kvalifikasjon i henhold til kravene for utstedelse av vitnemål.</article><article class="numberedLegalP" data-numerator="3" id="kapittel-5-paragraf-1-nummer-3">(3) Alle avsluttende vurderinger og eksamenskarakterer skal fremgå av vitnemålet. Dersom kun deler av utdanningen er fullført, har studenten rett til å få dette som karakterutskrift.</article><article class="numberedLegalP" data-numerator="4" id="kapittel-5-paragraf-1-nummer-4">(4) Det gis 60 fagskolepoeng for ett års bestått fagskoleutdanning på heltid.</article><article class="numberedLegalP" data-numerator="5" id="kapittel-5-paragraf-1-nummer-5">(5) Norsk jernbaneskole, lokomotivførerutdanningen har ansvaret for å utstede vitnemålet.</article><article class="numberedLegalP" data-numerator="6" id="kapittel-5-paragraf-1-nummer-6">(6) Fravær føres ikke på vitnemål.</article><article class="numberedLegalP" data-numerator="7" id="kapittel-5-paragraf-1-nummer-7">(7) Vitnemålet skal bevitne at studenten kan kalles lokomotivførerkandidat.</article><article class="numberedLegalP" data-numerator="8" id="kapittel-5-paragraf-1-nummer-8">(8) Vitnemålet kan brukes som dokumentasjon for å kunne bli sertifisert som fører av trekkraftkjøretøy ved et jernbaneforetak.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2017-04-27-636/KAPITTEL_6"><h2>Kapittel 6. Ikrafttredelse</h2><article class="legalArticle" data-lovdata-URL="LTI/forskrift/2017-04-27-636/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Denne forskriften ble vedtatt i Fagskolestyret for lokomotivførerutdanningen ved Norsk jernbaneskole den 27. april 2017, og gjelder fra 1. november 2017.</article></article></section></main></body></html>