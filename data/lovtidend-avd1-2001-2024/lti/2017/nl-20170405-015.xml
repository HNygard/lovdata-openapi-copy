<!DOCTYPE html><html lang="no"><head><title>Lov om endringer i folketrygdloven (endret fastsetting av grunnlaget for sykepenger, foreldrepenger og pleiepenger mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-04-05-15</dd><dt class="dokid">DokumentID</dt><dd class="dokid">LTI/lov/2017-04-05-15</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett &gt; Dagpenger under arbeidsløshet</li> <li>Pensjons- og trygderett &gt; Ytelser ved sykdom m.m.</li> <li>Pensjons- og trygderett &gt; Ytelser knyttet til livsløp og familiesituasjon</li> <li>Pensjons- og trygderett &gt; Utbetalingen og saksbehandlingen i trygdesaker m.m.</li></ul></dd><dt class="dateOfPublication">Kunngjort</dt><dd class="dateOfPublication">2017-04-05 13:55</dd><dt class="journalNumber">Journalnummer</dt><dd class="journalNumber">2017-0316</dd><dt class="titleShort">Korttittel</dt><dd class="titleShort">Endringslov til folketrygdloven</dd><dt class="title">Tittel</dt><dd class="title">Lov om endringer i folketrygdloven (endret fastsetting av grunnlaget for sykepenger, foreldrepenger og pleiepenger mv.)</dd><dt class="miscInformation">Annet om dokumentet</dt><dd class="miscInformation">Prop.37 L (2016–2017), Innst.221 L (2016–2017), Lovvedtak 62 (2016–2017). Stortingets første og andre gangs behandling hhv. 21. og 28. mars 2017. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2017-04-05-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven (endret fastsetting av grunnlaget for sykepenger, foreldrepenger og pleiepenger mv.)<ul class="tocSubUl"><li>I<ul class="tocSubUl"><li>§ 8-28. Sykepengegrunnlaget i arbeidsgiverperioden</li><li>§ 8-29. Inntekter som inngår i beregning av den aktuelle månedsinntekten</li><li>§ 8-30. Sykepengegrunnlaget når trygden yter sykepenger</li><li>§ 8-40. Arbeidstaker og frilanser</li><li>§ 8-42. Selvstendig næringsdrivende og frilanser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2017-04-05-15" id="dokument"><h1>Lov om endringer i folketrygdloven (endret fastsetting av grunnlaget for sykepenger, foreldrepenger og pleiepenger mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1997 nr. 19 om folketrygd (folketrygdloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-04-05-15/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 1-4 fjerde ledd skal lyde:</article><article class="legalP" id="kapittel-1-ledd-2">Kongen gir forskrifter med nærmere regler om regulering av grunnbeløpet, herunder fra hvilket tidspunkt nytt grunnbeløp får virkning for de enkelte ytelsene etter denne loven.</article> <article class="defaultP" margin-top="true">§ 4-4 femte ledd oppheves.</article> <article class="defaultP" margin-top="true">§ 8-28 skal lyde:</article><article class="futureLegalArticle" data-name="§8-28" id="kapittel-1-foreslåttparagraf-1"><span class="futureLegalArticleHeader">§ 8-28. <span class="legalArticleTitle">Sykepengegrunnlaget i arbeidsgiverperioden</span></span><article class="legalP" id="kapittel-1-foreslåttparagraf-1-ledd-1">Sykepengegrunnlaget som nevnt i § 8-10 fastsettes i arbeidsgiverperioden etter en beregnet aktuell månedsinntekt, se § 8-29.</article><article class="legalP" id="kapittel-1-foreslåttparagraf-1-ledd-2">Den aktuelle månedsinntekten skal beregnes etter den gjennomsnittlige arbeidsinntekten som arbeidstakeren har hatt i arbeidsforholdet og som rapporteres til a-ordningen etter reglene i a-opplysningsloven i en nærmere bestemt periode før han eller hun ble arbeidsufør (beregningsperioden).</article><article class="legalP" id="kapittel-1-foreslåttparagraf-1-ledd-3">Beregningsperioden fastsettes slik:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">De tre siste kalendermånedene før arbeidstakeren ble arbeidsufør legges til grunn.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">I et arbeidsforhold som har vart så kort tid at det ikke er rapportert inntekt til a-ordningen for tre hele kalendermåneder, skal dette kortere tidsrommet legges til grunn.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">I et arbeidsforhold der arbeidstakeren har fått varig lønnsendring i løpet av eller etter beregningsperioden, men før arbeidsuførhetstidspunktet, skal tidsrommet etter lønnsendringen legges til grunn.</article></article></li></ul></article><article class="legalP" id="kapittel-1-foreslåttparagraf-1-ledd-4">Lovlig fravær uten lønn skal holdes utenfor beregningsperioden. Dersom arbeidstakeren har hatt lovlig fravær i beregningsperioden, skal det fastsettes en inntekt i fraværsperioden som tilsvarer den inntekten arbeidstakeren ville ha hatt dersom han eller hun ikke hadde vært borte fra arbeidet.</article><article class="legalP" id="kapittel-1-foreslåttparagraf-1-ledd-5">Dersom rapporteringen til a-ordningen er mangelfull eller uriktig, fastsettes sykepengegrunnlaget ut fra den inntekten arbeidsgiver skulle ha rapportert til a-ordningen i beregningsperioden.</article><article class="legalP" id="kapittel-1-foreslåttparagraf-1-ledd-6">For timelønnede arbeidstakere med skiftende arbeidsperioder omgjøres den aktuelle månedsinntekten til et sykepengegrunnlag per dag i arbeidsgiverperioden ved at inntekten fordeles på antall faktiske arbeidsdager i beregningsperioden.</article></article> <article class="defaultP" margin-top="true">§ 8-29 skal lyde:</article><article class="futureLegalArticle" data-name="§8-29" id="kapittel-1-foreslåttparagraf-2"><span class="futureLegalArticleHeader">§ 8-29. <span class="legalArticleTitle">Inntekter som inngår i beregning av den aktuelle månedsinntekten</span></span><article class="legalP" id="kapittel-1-foreslåttparagraf-2-ledd-1">Ved vurdering av hvilke inntekter som inngår i den aktuelle månedsinntekten, skal det tas utgangspunkt i arbeidsinntekt som rapporteres til a-ordningen etter reglene i a-opplysningsloven.</article><article class="legalP" id="kapittel-1-foreslåttparagraf-2-ledd-2">Lønnsinntekt og andre godtgjørelser som er resultat av arbeidstakerens egen arbeidsinnsats tas med når den aktuelle månedsinntekten skal beregnes. Tillegg for ubekvem arbeidstid og ulempetillegg for spesielle arbeidsforhold regnes med. Det samme gjelder godtgjørelse for 1. og 17. mai og bevegelige helligdager som arbeidstakeren opparbeider som et tillegg per arbeidstime.</article><article class="legalP" id="kapittel-1-foreslåttparagraf-2-ledd-3">Godtgjørelser som helt eller delvis skal dekke utgifter i forbindelse med utførelsen av arbeidet, tas ikke med. Dette gjelder blant annet diettgodtgjørelse, bilgodtgjørelse, verktøygodtgjørelse og smussgodtgjørelse. Overskudd på utgiftsgodtgjørelser regnes med og gis den verdien som nyttes ved forskottstrekk av skatt.</article><article class="legalP" id="kapittel-1-foreslåttparagraf-2-ledd-4">Lønn for overtid tas ikke med. Overtidslønn skal likevel tas med når overtiden er pålagt i arbeidsavtalen som fast overtid og dette ikke er i strid med lovbestemmelser om arbeidstid.</article><article class="legalP" id="kapittel-1-foreslåttparagraf-2-ledd-5">Feriepenger tas ikke med. Naturalytelser tas ikke med dersom arbeidstakeren også mottar ytelsene under sykefravær. Fra det tidspunkt arbeidstakeren ikke lenger mottar ytelsene, tas de med ved beregningen med den verdi som nyttes ved forskottstrekk av skatt.</article></article> <article class="defaultP" margin-top="true">§ 8-30 skal lyde:</article><article class="futureLegalArticle" data-name="§8-30" id="kapittel-1-foreslåttparagraf-3"><span class="futureLegalArticleHeader">§ 8-30. <span class="legalArticleTitle">Sykepengegrunnlaget når trygden yter sykepenger</span></span><article class="legalP" id="kapittel-1-foreslåttparagraf-3-ledd-1">Når trygden yter sykepenger, fastsettes sykepengegrunnlaget ut fra den aktuelle månedsinntekten (§§ 8-28 og 8-29), som omregnes til årsinntekt.</article><article class="legalP" id="kapittel-1-foreslåttparagraf-3-ledd-2">Dersom omregnet årsinntekt etter første ledd avviker mer enn 25 prosent fra rapportert inntekt (se § 8-29) til a-ordningen etter reglene i a-opplysningsloven de siste tolv kalendermånedene før arbeidsuførheten inntraff, skal sykepengegrunnlaget fastsettes ved skjønn ut fra den årsinntekten som kan godtgjøres på det tidspunktet arbeidsuførheten inntraff. I sammenligningsgrunnlaget medregnes også sykepenger etter kapittel 8, omsorgspenger, pleiepenger og opplæringspenger etter kapittel 9 og svangerskapspenger og foreldrepenger etter kapittel 14, når rett til stønad er opptjent som arbeidstaker eller frilanser. Feriepenger regnes også med.</article><article class="legalP" id="kapittel-1-foreslåttparagraf-3-ledd-3">Dersom rapporteringen til a-ordningen er mangelfull eller uriktig, skal sykepengegrunnlaget fastsettes ved skjønn ut fra den årsinntekten som kan godtgjøres på det tidspunkt arbeidsuførheten inntraff.</article><article class="legalP" id="kapittel-1-foreslåttparagraf-3-ledd-4">For en arbeidstaker som blir arbeidsufør i et tidsbegrenset arbeidsforhold på under seks måneder, fastsettes sykepengegrunnlaget etter første ledd, selv om dette sykepengegrunnlaget avviker mer enn 25 prosent fra sykepengegrunnlaget etter andre ledd. Dette gjelder bare for det tidsrommet arbeidsforholdet skulle ha vart. Deretter kan det ytes sykepenger etter andre ledd dersom medlemmet kan dokumentere inntektstap.</article></article> <article class="defaultP" margin-top="true">§ 8-38 femte ledd skal lyde:</article><article class="legalP" id="kapittel-1-ledd-3">Sykepengegrunnlaget for frilansere fastsettes etter reglene i § 8-28 første, andre og tredje ledd bokstav a) og b), § 8-29 og § 8-30.</article> <article class="defaultP" margin-top="true">§ 8-40 skal lyde:</article><article class="futureLegalArticle" data-name="§8-40" id="kapittel-1-foreslåttparagraf-4"><span class="futureLegalArticleHeader">§ 8-40. <span class="legalArticleTitle">Arbeidstaker og frilanser</span></span><article class="legalP" id="kapittel-1-foreslåttparagraf-4-ledd-1">Til et medlem som på sykmeldingstidspunktet har inntekt både som arbeidstaker og som frilanser, ytes det sykepenger etter bestemmelsene for arbeidstakere, se §§ 8-15 til 8-33.</article></article> <article class="defaultP" margin-top="true">§ 8-41 andre og tredje ledd skal lyde:</article><article class="legalP" id="kapittel-1-ledd-4">Sykepengegrunnlaget fastsettes på årsbasis etter følgende alternativer:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Sykepengegrunnlaget fastsettes ut fra den aktuelle månedsinntekten, se § 8-28.</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Sykepengegrunnlaget fastsettes ut fra den pensjonsgivende årsinntekten, se § 8-35.</article></article></li></ul></article><article class="legalP" id="kapittel-1-ledd-5">For differansen mellom inntekt etter alternativ b) og inntekt etter alternativ a) gjelder bestemmelsene for selvstendig næringsdrivende, se § 8-34.</article> <article class="defaultP" margin-top="true">§ 8-42 skal lyde:</article><article class="futureLegalArticle" data-name="§8-42" id="kapittel-1-foreslåttparagraf-5"><span class="futureLegalArticleHeader">§ 8-42. <span class="legalArticleTitle">Selvstendig næringsdrivende og frilanser</span></span><article class="legalP" id="kapittel-1-foreslåttparagraf-5-ledd-1">Til et medlem som på sykmeldingstidspunktet har inntekt både som selvstendig næringsdrivende og som frilanser, ytes det sykepenger etter bestemmelsene for et medlem som har inntekt både som arbeidstaker og selvstendig næringsdrivende, se § 8-41.</article></article> <article class="defaultP" margin-top="true">§ 14-7 andre ledd skal lyde:</article><article class="legalP" id="kapittel-1-ledd-6">For en kvinne som mottar dagpenger under arbeidsløshet eller sykepenger etter § 8-49, kan beregningsgrunnlaget fastsettes ut fra inntekten i de beste seks av de siste ti kalendermånedene før hennes uttak tar til, se § 14-10 første og andre ledd.</article> <article class="defaultP" margin-top="true">§ 21-4 første ledd nytt siste punktum skal lyde:</article><article class="legalP" id="kapittel-1-ledd-7">Departementet kan i forskrift bestemme at opplysninger som er nødvendige for å kunne behandle saker om ytelser etter loven og som ikke skal gis uoppfordret etter reglene i a-opplysningsloven, skal gis elektronisk til Arbeids- og velferdsetaten.</article> <article class="defaultP" margin-top="true">§ 22-13 nytt åttende ledd skal lyde:</article><article class="legalP" id="kapittel-1-ledd-8">Krav om omregning og etterbetaling av ytelse etter kapittel 8, 9 eller 14 på grunn av tariffrevisjon må settes fram innen tre måneder etter at tariffavtalen ble endret.</article></section><section class="section" data-name="kapII" id="kapittel-2" data-lovdata-URL="LTI/lov/2017-04-05-15/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer.</article><article class="legalP" id="kapittel-2-ledd-2">Endringene gjelder for tilfeller som har skjæringstidspunkt fra og med ikrafttredelsestidspunktet. For ytelser etter kapittel 8 er skjæringstidspunktet første dag med arbeidsuførhet på grunn av sykdom eller skade. For ytelser etter kapittel 9 er skjæringstidspunktet første fraværsdag på grunn av omsorg for syke barn eller pleie av nærstående. For svangerskapspenger etter kapittel 14 er skjæringstidspunktet det tidspunktet som medlemmet må slutte i arbeid på grunn av graviditet, mens for foreldrepenger etter kapittel 14 er skjæringstidspunktet den dagen medlemmet begynner å ta ut foreldrepenger. I tilfeller der far velger å utsette sitt uttak av foreldrepenger, er skjæringstidspunktet likevel siste dag i mors del av fellesperioden.</article><article class="legalP" id="kapittel-2-ledd-3">Det skal ikke fastsettes nytt beregningsgrunnlag i saker med skjæringstidspunkt til og med dagen før ikrafttredelsestidspunktet. Det samme gjelder ved overgang mellom ytelser etter kapittel 8, 9 eller 14.</article></section></main></body></html>