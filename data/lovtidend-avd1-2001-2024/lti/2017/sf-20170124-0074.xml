<!DOCTYPE html><html lang="no"><head><title>Forskrift om endring i forskrift om hold av pelsdyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-01-24-74</dd><dt class="dokid">DokumentID</dt><dd class="dokid">LTI/forskrift/2017-01-24-74</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2017-01-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-03-17-296</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-97/§23</li><li>forskrift/2010-06-11-814</li></ul></dd><dt class="dateOfPublication">Kunngjort</dt><dd class="dateOfPublication">2017-01-27 14:00</dd><dt class="journalNumber">Journalnummer</dt><dd class="journalNumber">2017-0077</dd><dt class="titleShort">Korttittel</dt><dd class="titleShort">Endr. i pelsdyrforskriften</dd><dt class="title">Tittel</dt><dd class="title">Forskrift om endring i forskrift om hold av pelsdyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 24. januar 2017 med hjemmel i lov 19. juni 2009 nr. 97 om dyrevelferd § 23, jf. delegeringsvedtak 11. juni 2010 nr. 814.</dd><dt class="refid">RefID</dt><dd class="refid">forskrift/2017-01-24-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om hold av pelsdyr<ul class="tocSubUl"><li>I<ul class="tocSubUl"><li>§ 30. Bunnetting</li><li>§ 36. Overgangsbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-01-24-74" id="dokument"><h1>Forskrift om endring i forskrift om hold av pelsdyr</h1><section class="section" data-name="kapI" id="kapittel-1" data-lovdata-URL="LTI/forskrift/2017-01-24-74/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. mars 2011 nr. 296 om hold av pelsdyr gjøres følgende endringer:</article> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Bunnetting</span></span><article class="legalP" id="kapittel-1-foreslåttparagraf-1-ledd-1">Bunnetting for rev skal være plastbelagt.</article><article class="legalP" id="kapittel-1-foreslåttparagraf-1-ledd-2">Maskestørrelsen på bunnetting skal være maksimalt 1x2 tommer for firkantnetting eller 5/4 tommer for sekskantnetting.</article><article class="legalP" id="kapittel-1-foreslåttparagraf-1-ledd-3">Med en maskestørrelse på 1x1 tommer for firkantnetting eller 5/4 tommer for sekskantnetting skal tråden ha en tykkelse på minimum 2,1 mm. Med en maskestørrelse på 1x2 tommer for firkantnetting skal tykkelsen på tråden være minimum 3,5 mm.</article><article class="legalP" id="kapittel-1-foreslåttparagraf-1-ledd-4">Når valpene begynner å komme ut av redekassen, skal det være et finmasket eller tett underlag mellom redekasse og fôringsplass, så lenge det er hensiktsmessig.</article></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Overgangsbestemmelser</span></span><article class="legalP" id="kapittel-1-foreslåttparagraf-2-ledd-1">I revehus som er bygget før 1. mai 2011, skal<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">voksne rever som er lettere enn 12 kg, ha et gulvareal på minst 0,8 m<sup>2</sup> per dyr inntil § 29, sjette ledd første punktum trer i kraft, jf. § 37 fjerde ledd bokstav a.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">valper som oppstalles enkeltvis etter § 21 annet ledd, ha et gulvareal på minst 0,8 m<sup>2</sup> inntil § 29 sjuende ledd bokstav e trer i kraft, jf. § 37 fjerde ledd bokstav b.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-01-24-74/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>