<!DOCTYPE html><html lang="no"><head><title>Lov om endringar i opplæringslova (oppstart av grunnskoleopplæring og rett til vidaregåande opplæring)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-09-37</dd><dt class="dokid">DokumentID</dt><dd class="dokid">LTI/lov/2017-06-09-37</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1998-07-17-61</li></ul></dd><dt class="legalArea">Rettsområde</dt><dd class="legalArea"><ul><li>Skoler, universiteter og forskning &gt; Skoler. Privatskoler</li></ul></dd><dt class="dateOfPublication">Kunngjort</dt><dd class="dateOfPublication">2017-06-09 14:15</dd><dt class="journalNumber">Journalnummer</dt><dd class="journalNumber">2017-0503</dd><dt class="titleShort">Korttittel</dt><dd class="titleShort">Endringslov til opplæringslova</dd><dt class="title">Tittel</dt><dd class="title">Lov om endringar i opplæringslova (oppstart av grunnskoleopplæring og rett til vidaregåande opplæring)</dd><dt class="miscInformation">Annet om dokumentet</dt><dd class="miscInformation">Prop.79 L (2016–2017), Innst.304 L (2016–2017), Lovvedtak 81 (2016–2017). Stortingets første og andre gongs behandling hv. 22. og 29. mai 2017. Fremja av Kunnskapsdepartementet.</dd><dt class="refid">RefID</dt><dd class="refid">lov/2017-06-09-37</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i opplæringslova (oppstart av grunnskoleopplæring og rett til vidaregåande opplæring)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2017-06-09-37" id="dokument"><h1>Lov om endringar i opplæringslova (oppstart av grunnskoleopplæring og rett til vidaregåande opplæring)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1998 nr. 61 om grunnskolen og den vidaregåande opplæringa (opplæringslova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-06-09-37/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1998 nr. 61 om grunnskolen og den vidaregåande opplæringa blir det gjort følgjande endringar:</article> <article class="defaultP" margin-top="true">§ 2-1 andre ledd skal lyde:</article><article class="legalP" id="kapittel-1-ledd-2">Retten til grunnskoleopplæring gjeld når det er sannsynleg at barnet skal vere i Noreg i meir enn tre månader. Retten skal oppfyllast så raskt som mogleg og seinast innan éin månad. Plikta til grunnskoleopplæring byrjar når opphaldet har vart i tre månader. Plikta fell bort dersom eit opphald utanfor Noreg varer i meir enn tre månader. Departementet kan i særlege tilfelle frita elevar frå denne plikta.</article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-1-ledd-3">Ungdom som har fullført grunnskolen eller tilsvarande opplæring, har etter søknad rett til tre års heiltids vidaregåande opplæring. Dette gjeld òg dei som har fullført vidaregåande opplæring i eit anna land, men som ikkje får godkjent opplæringa som studiekompetanse eller yrkeskompetanse i Noreg. I fag der læreplanen føreset lengre opplæringstid enn tre år, har ungdommen rett til opplæring i samsvar med den opplæringstida som er fastsett i læreplanen. Ungdom som har fylt 15 år, søkjer sjølv om inntak til den vidaregåande opplæringa.</article> <article class="defaultP" margin-top="true">§ 3-1 tredje og fjerde ledd skal lyde:</article><article class="legalP" id="kapittel-1-ledd-4">Retten til vidaregåande opplæring gjeld ut det skoleåret som tek til det året ein fyller 24 år.</article><article class="legalP" id="kapittel-1-ledd-5">Elevar har rett til å gjere eitt omval, og får då rett til utvida tid så dei kan fullføre opplæringa.</article> <article class="defaultP" margin-top="true">§ 3-1 tiande ledd nytt andre punktum skal lyde:</article><article class="legalP" id="kapittel-1-ledd-6">Dei som har rett til vidaregåande opplæring etter første ledd andre punktum, har etter søknad rett til å få vidaregåande opplæring etter § 4A-3 i staden.</article> <article class="defaultP" margin-top="true">§ 3-1 ellevte ledd siste punktum blir oppheva.</article> <article class="defaultP" margin-top="true">§ 4A-3 første ledd skal lyde:</article><article class="legalP" id="kapittel-1-ledd-7">Dei som har fullført grunnskolen eller tilsvarande, men som ikkje har fullført vidaregåande opplæring, har etter søknad rett til vidaregåande opplæring for vaksne frå og med det året dei fyller 25 år. Dei som har fullført vidaregåande opplæring i eit anna land, men som ikkje får godkjent opplæringa som studiekompetanse eller yrkeskompetanse i Noreg, har òg rett til vidaregåande opplæring for vaksne. Opplæringa for vaksne skal tilpassast behovet til den enkelte. Retten kan oppfyllast mellom anna ved fjernundervisningstilbod. Departementet gir nærmare forskrifter, mellom anna om kven retten omfattar, om inntak, rangering og førerett.</article></section><section class="section" data-name="kapII" id="kapittel-2" data-lovdata-URL="LTI/lov/2017-06-09-37/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova gjeld frå den tid Kongen fastset.</article></section></main></body></html>