<!DOCTYPE html><html lang="no"><head><title>Forskrift om endring av forskrift 13. oktober 2006 nr. 1157 om spesielle tillatelser til å drive enkelte former for fiske og fangst</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-03-10-291</dd><dt class="dokid">DokumentID</dt><dd class="dokid">LTI/forskrift/2017-03-10-291</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2017-03-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-10-13-1157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§12</li></ul></dd><dt class="dateOfPublication">Kunngjort</dt><dd class="dateOfPublication">2017-03-10 14:35</dd><dt class="journalNumber">Journalnummer</dt><dd class="journalNumber">2017-0230</dd><dt class="titleShort">Korttittel</dt><dd class="titleShort">Endr. i konsesjonsforskriften</dd><dt class="title">Tittel</dt><dd class="title">Forskrift om endring av forskrift 13. oktober 2006 nr. 1157 om spesielle tillatelser til å drive enkelte former for fiske og fangst</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. mars 2017 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 12 andre og tredje ledd, § 14, § 17, § 18 andre ledd, jf. § 11 andre ledd bokstav a, § 28, § 29 og § 30. Fremmet av Nærings- og fiskeridepartementet.</dd><dt class="refid">RefID</dt><dd class="refid">forskrift/2017-03-10-291</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift 13. oktober 2006 nr. 1157 om spesielle tillatelser til å drive enkelte former for fiske og fangst<ul class="tocSubUl"><li>I<ul class="tocSubUl"><li>§ 1-1. (krav om spesiell tillatelse)</li><li>§ 1-4. (driftskrav ved tildeling av spesiell tillatelse)</li><li>§ 2-6. (pelagisk tråltillatelse)</li><li>§ 2-10. (nordsjøtråltillatelse)</li><li>§ 4-1. (ringnottillatelse)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-03-10-291" id="dokument"><h1>Forskrift om endring av forskrift 13. oktober 2006 nr. 1157 om spesielle tillatelser til å drive enkelte former for fiske og fangst</h1><section class="section" data-name="kapI" id="kapittel-1" data-lovdata-URL="LTI/forskrift/2017-03-10-291/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) gjøres følgende endringer:</article> <article class="defaultP" margin-top="true">§ 1-1 (endret) skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">(krav om spesiell tillatelse)</span></span><article class="legalP" id="kapittel-1-foreslåttparagraf-1-ledd-1">Ingen må uten spesiell tillatelse drive ervervsmessig fiske og fangst med trål, reketrål, ringnot, seinot eller snurrevad, eller drive ervervsmessig fangst av hval eller sel.</article><article class="legalP" id="kapittel-1-foreslåttparagraf-1-ledd-2">Ved fiske med trål og reketrål, og ved hvalfangst og selfangst gjelder kravet om spesiell tillatelse for alle fartøy. Kravet gjelder likevel ikke tråling etter lodde og polartorsk med kystfiskefartøy, krepsetråling for fartøy som er 11 meter eller kortere, reketråling i området sør for 62 grader nord, og reketråling for fartøy som er kortere enn 19,81 meter. Kravet gjelder heller ikke tråling etter makrell, taggmakrell (hestmakrell), sild og havbrisling i Nordsjøen, eller tråling etter lodde og norsk vårgytende sild, for fartøy som er tildelt ringnottillatelse eller har deltakeradgang for små ringnotfartøy og har adgang til å delta i fisket etter det aktuelle fiskeslaget. Kravet gjelder videre ikke tråling etter norsk vårgytende sild med kystfartøy som har deltakeradgang i dette fisket, og som er egnet, bemannet og utstyr for fiske med snurpenot, og heller ikke tråling etter makrell utenfor 12 nautiske mil fra grunnlinjen for fartøy som har deltakeradgang i fisket etter makrell.</article><article class="legalP" id="kapittel-1-foreslåttparagraf-1-ledd-3">Ved fiske med ringnot, seinot og snurrevad gjelder kravet om spesiell tillatelse bare for havfiskefartøy. Som havfiskefartøy regnes fiskefartøy med lasteromsvolum på 500 m<sup>3</sup> eller mer. Kravet gjelder ikke bruk av ringnot i fisket etter nordsjøsild, norsk vårgytende sild, makrell, lodde og havbrisling for fartøy som er tildelt pelagisk tråltillatelse eller nordsjøtråltillatelse, og som har adgang til å delta i fisket etter det aktuelle fiskeslaget.</article><article class="legalP" id="kapittel-1-foreslåttparagraf-1-ledd-4">Vilkårene for reketråling i området sør for 62 grader nord, og for kystfiskefartøys fiske med ringnot, seinot og snurrevad fastsettes i de årlige forskriftene som gis med hjemmel i deltakerloven § 21.</article><article class="legalP" id="kapittel-1-foreslåttparagraf-1-ledd-5">Kravet i deltakerloven § 12 om spesiell tillatelse for å nytte havfiskefartøy til ervervsmessig fiske og fangst gjelder ikke ut over det som følger av første ledd her og av forskrift 2. mars 2007 nr. 232 om konsesjonsordning for fiske utenfor norsk fiskerijurisdiksjon.</article></article> <article class="defaultP" margin-top="true">§ 1-4 (endret) skal lyde:</article><article class="futureLegalArticle" data-name="§1-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">(driftskrav ved tildeling av spesiell tillatelse)</span></span><article class="legalP" id="kapittel-1-foreslåttparagraf-2-ledd-1">Det er et vilkår for tildeling av spesiell tillatelse ved salg av fartøy for fortsatt drift eller ved oppgivelse av tilsvarende spesiell tillatelse fra annet fartøy, jf. deltakerloven § 17 første ledd bokstav b og c, at den som selger fartøyet eller oppgir tillatelsen har levert fangst i medhold av den aktuelle tillatelsen i løpet av inneværende kalenderår eller de to foregående. Dette driftskravet gjelder ikke for tildeling av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">avgrenset nordsjøtråltillatelse</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">norsk vårgytende sildtråltillatelse</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">makrelltråltillatelse</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">loddetråltillatelse</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">kolmuletråltillatelse</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">vassildtråltillatelse eller</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1">seinottillatelse.</article></article></li></ul></article><article class="legalP" id="kapittel-1-foreslåttparagraf-2-ledd-2">Fiskeridirektoratet kan gi dispensasjon fra driftskravet hvis tildelingen skjer i forbindelse med bruk av en strukturkvoteordning.</article></article> <article class="defaultP" margin-top="true">§ 2-6 (endret) skal lyde:</article><article class="futureLegalArticle" data-name="§2-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">(pelagisk tråltillatelse)</span></span><article class="legalP" id="kapittel-1-foreslåttparagraf-3-ledd-1">Fiskeridirektoratet tildeler pelagisk tråltillatelse.</article><article class="legalP" id="kapittel-1-foreslåttparagraf-3-ledd-2">Pelagisk tråltillatelse gir adgang til å drive fiske med trål etter nordsjøsild, øyepål, tobis, taggmakrell (hestmakrell), brisling mv. sør for 64° N og etter torsk, hyse, hvitting, sei mv. sør for 62° N og øst for 4° V. Tillatelsen gjelder også tråling etter kolmule i de områder og til de tider departementet bestemmer.</article><article class="legalP" id="kapittel-1-foreslåttparagraf-3-ledd-3">Tillatelsen kan utvides til å omfatte fiske med trål etter sjøkreps sør for 62° N, dersom det blir dokumentert at innehaveren av tillatelsen har drevet direktefiske etter sjøkreps før 20. april 1999.</article><article class="legalP" id="kapittel-1-foreslåttparagraf-3-ledd-4">Fartøy som er tildelt pelagisk tråltillatelse kan fiske med ringnot i den utstrekning dette redskapet er unntatt fra konsesjonskravet i medhold av § 1-1 tredje ledd tredje punktum.</article></article> <article class="defaultP" margin-top="true">§ 2-10 (endret) skal lyde:</article><article class="futureLegalArticle" data-name="§2-10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-10</span>. <span class="legalArticleTitle">(nordsjøtråltillatelse)</span></span><article class="legalP" id="kapittel-1-foreslåttparagraf-4-ledd-1">Fiskeridirektoratet tildeler nordsjøtråltillatelse. Det kan ikke tildeles nordsjøtråltillatelse til fartøy som det er tildelt ringnottillatelse for, jf. § 4-1.</article><article class="legalP" id="kapittel-1-foreslåttparagraf-4-ledd-2">Nordsjøtråltillatelse gir adgang til å drive fiske med trål etter nordsjøsild, øyepål, tobis taggmakrell (hestmakrell), brisling mv. sør for 64° N, og etter torsk, hyse, hvitting, sei mv. og sjøkreps sør for 62° N og øst for 4° V. Tillatelsen gjelder også tråling etter kolmule i de områder og til de tider departementet bestemmer.</article><article class="legalP" id="kapittel-1-foreslåttparagraf-4-ledd-3">Fartøy som er tildelt nordsjøtråltillatelse kan fiske med ringnot i den utstrekning dette redskapet er unntatt fra konsesjonskravet i medhold av § 1-1 tredje ledd tredje punktum.</article></article> <article class="defaultP" margin-top="true">§ 2-25 oppheves.</article> <article class="defaultP" margin-top="true">§ 4-1 (endret) skal lyde:</article><article class="futureLegalArticle" data-name="§4-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">(ringnottillatelse)</span></span><article class="legalP" id="kapittel-1-foreslåttparagraf-5-ledd-1">Fiskeridirektoratet tildeler ringnottillatelse.</article><article class="legalP" id="kapittel-1-foreslåttparagraf-5-ledd-2">Ringnottillatelse gir adgang til å fiske med ringnot etter sild, makrell, taggmakrell (hestmakrell), lodde, kolmule og brisling.</article><article class="legalP" id="kapittel-1-foreslåttparagraf-5-ledd-3">Fartøy som er tildelt ringnottillatelse kan fiske med trål i den utstrekning dette redskapet er unntatt fra konsesjonskravet i medhold av § 1-1 annet ledd tredje punktum.</article></article> <article class="defaultP" margin-top="true">§ 4-7 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-03-10-291/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks.</article></section></main></body></html>