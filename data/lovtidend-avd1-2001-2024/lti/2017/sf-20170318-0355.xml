<!DOCTYPE html><html lang="no"><head><title>Forskrift om økologisk produksjon og merking av økologiske landbruksprodukter, akvakulturprodukter, næringsmidler og fôr (økologiforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-03-18-355</dd><dt class="dokid">DokumentID</dt><dd class="dokid">LTI/forskrift/2017-03-18-355</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2017-03-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-10-04-1103</li><li>forskrift/2015-07-07-879</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§10</li><li>lov/2003-12-19-124/§21</li><li>lov/2003-12-19-124/§23</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2017-03-22 15:30</dd><dt class="lastupdated">Rettet</dt><dd class="lastupdated">2017-07-19 (se nederst)</dd><dt class="journalNumber">Journalnummer</dt><dd class="journalNumber">2017-0267</dd><dt class="titleShort">Korttittel</dt><dd class="titleShort">Økologiforskriften</dd><dt class="title">Tittel</dt><dd class="title">Forskrift om økologisk produksjon og merking av økologiske landbruksprodukter, akvakulturprodukter, næringsmidler og fôr (økologiforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet og Nærings- og fiskeridepartementet 18. mars 2017 med hjemmel i lov 19. desember 2003 nr. 124 om matproduksjon og mattrygghet mv. (matloven) § 10, § 21 og § 23, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg II kap. XII nr. 54b (forordning (EF) nr. 834/2007 som endret ved forordning (EF) nr. 967/2008 og forordning (EU) nr. 517/2013), nr. 54ba (forordning (EF) nr. 889/2008 som endret ved forordning (EF) nr. 1254/2008, forordning (EF) nr. 710/2009, forordning (EF) nr. 271/2010, forordning (EU) nr. 344/2011, forordning (EU) nr. 426/2011, forordning (EU) nr. 126/2012, forordning (EU) nr. 203/2012, forordning (EU) nr. 505/2012, forordning (EU) nr. 392/2013, forordning (EU) nr. 519/2013, forordning (EU) nr. 1030/2013, forordning (EU) nr. 1364/2013, forordning (EU) nr. 354/2014, forordning (EU) nr. 836/2014, forordning (EU) nr. 1358/2014 og forordning (EU) 2016/673) og nr. 54bb (forordning (EF) nr. 1235/2008 som endret ved forordning (EF) nr. 537/2009, forordning (EF) nr. 471/2010, forordning (EU) nr. 590/2011, forordning (EU) nr. 1084/2011, forordning (EU) nr. 1267/2011, forordning (EU) nr. 126/2012, forordning (EU) nr. 508/2012, forordning (EU) nr. 751/2012, forordning (EU) nr. 125/2013, forordning (EU) nr. 519/2013, forordning (EU) nr. 567/2013, forordning (EU) nr. 586/2013, forordning (EU) nr. 355/2014, forordning (EU) nr. 442/2014, forordning (EU) nr. 644/2014, forordning (EU) nr. 829/2014, forordning (EU) nr. 1287/2014, forordning (EU) 2015/131, forordning (EU) 2015/931, forordning (EU) 2015/1980, forordning (EU) 2015/2345, forordning (EU) 2016/459, forordning (EU) 2016/910 og forordning (EU) 2016/1330).</dd><dt class="refid">RefID</dt><dd class="refid">forskrift/2017-03-18-355</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om økologisk produksjon og merking av økologiske landbruksprodukter, akvakulturprodukter, næringsmidler og fôr (økologiforskriften)<ul class="tocSubUl"><li>§ 1. Virkeområde</li><li>§ 2. Generelle regler om økologisk produksjon og merking av økologiske produkter</li><li>§ 3. Nærmere regler om økologisk produksjon, merking og kontroll</li><li>§ 4. Import av økologiske produkter fra tredjeland</li><li>§ 5. Deltakelse i registrerings- og kontrollordningen for økologisk produksjon</li><li>§ 6. Bruk av formeringsmateriale fra ikke-økologisk produksjon</li><li>§ 7. Register over vegetativt formeringsmateriale</li><li>§ 8. Veksthusproduksjon</li><li>§ 9. Dyretall</li><li>§ 10. Oppbinding av kyr ved små driftsenheter</li><li>§ 11. Hvileperiode for uteareal for fjørfe</li><li>§ 12. Saktevoksende fjørferaser</li><li>§ 13. Syntetiske vitaminer</li><li>§ 14. Kaninhold</li><li>§ 15. Fôring med tilbakeholdt melk</li><li>§ 16. Fôring med melk til kalver</li><li>§ 17. Bruk av konvensjonell fjørfegjødsel</li><li>§ 18. Meldeplikt</li><li>§ 19. Gebyr</li><li>§ 20. Tilsyn og vedtak</li><li>§ 21. Dispensasjon</li><li>§ 22. Straff</li><li>§ 23. Ikrafttredelse</li><li>§ 24. Overgangsbestemmelser</li><li>Forordninger<ul class="tocSubUl"><li>Konsolidert forordning (EF) nr. 834/2007</li><li>Konsolidert forordning (EF) nr. 889/2008</li><li>Konsolidert forordning (EF) nr. 1235/2008</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2017-03-18-355" id="dokument"><h1>Forskrift om økologisk produksjon og merking av økologiske landbruksprodukter, akvakulturprodukter, næringsmidler og fôr (økologiforskriften)</h1><article class="legalArticle" data-lovdata-URL="LTI/forskrift/2017-03-18-355/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder enhver fase av produksjon, bearbeiding, distribusjon, omsetning og import fra land utenfor EØS-området av landbruksprodukter og akvakulturprodukter dersom det i merking av eller reklame for produktene brukes opplysninger som viser til økologisk produksjon.</article><article class="legalP" id="paragraf-1-ledd-2">Forskriften gjelder levende og ubearbeidede landbruks- og akvakulturprodukter og bearbeidede produkter til næringsmidler eller fôr. Forskriften gjelder etter dette også vegetativt formeringsmateriale, frø til dyrking og gjær til næringsmidler eller fôr.</article><article class="legalP" id="paragraf-1-ledd-3">Produkter som stammer fra jakt og fiske av viltlevende arter, er ikke omfattet av forskriften. Forskriften gjelder heller ikke storkjøkkenvirksomhet.</article><article class="legalP" id="paragraf-1-ledd-4">Ved konflikt mellom forordningens bestemmelser og denne bestemmelsen går alltid forordningens bestemmelser foran.</article></article><article class="legalArticle" data-lovdata-URL="LTI/forskrift/2017-03-18-355/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle regler om økologisk produksjon og merking av økologiske produkter</span></h2><article class="legalP" id="paragraf-2-ledd-1">EØS-avtalen vedlegg II kapittel XII nr. 54b (forordning (EF) nr. 834/2007 som endret ved forordning (EF) nr. 967/2008 og forordning (EU) nr. 517/2013 om økologisk produksjon og merking av økologiske produkter og om opphevelse av forordning (EØF) nr. 2092/91) gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2017-03-18-355/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nærmere regler om økologisk produksjon, merking og kontroll</span></h2><article class="legalP" id="paragraf-3-ledd-1">EØS-avtalen vedlegg II kapittel XII nr. 54ba (forordning (EF) nr. 889/2008 som endret ved forordning (EF) nr. 1254/2008, forordning (EF) nr. 710/2009, forordning (EU) nr. 271/2010, forordning (EU) nr. 344/2011, forordning (EU) nr. 426/2011, forordning (EU) nr. 126/2012, forordning (EU) nr. 203/2012, forordning (EU) nr. 505/2012, forordning (EU) nr. 392/2013, forordning (EU) nr. 519/2013, forordning (EU) nr. 1030/2013, forordning (EU) nr. 1364/2013, forordning (EU) nr. 354/2014, forordning (EU) nr. 836/2014, forordning (EU) nr. 1358/2014 og forordning (EU) 2016/673 om gjennomføringsbestemmelser til forordning (EF) nr. 834/2007 om økologisk produksjon og merking av økologiske produkter når det gjelder produksjon, merking og kontroll) gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2017-03-18-355/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Import av økologiske produkter fra tredjeland</span></h2><article class="legalP" id="paragraf-4-ledd-1">EØS-avtalen vedlegg II kapittel XII nr. 54bb (forordning (EF) nr. 1235/2008 som endret ved forordning (EF) nr. 537/2009, forordning (EU) nr. 471/2010, forordning (EU) nr. 590/2011, forordning (EU) nr. 1084/2011, forordning (EU) nr. 1267/2011, forordning (EU) nr. 126/2012, forordning (EU) nr. 508/2012, forordning (EU) nr. 751/2012, forordning (EU) nr. 125/2013, forordning (EU) nr. 519/2013, forordning (EU) nr. 567/2013, forordning (EU) nr. 586/2013, forordning (EU) nr. 355/2014, forordning (EU) nr. 442/2014, forordning (EU) nr. 644/2014, forordning (EU) nr. 829/2014, forordning (EU) nr. 1287/2014, forordning (EU) 2015/131, forordning (EU) 2015/931, forordning (EU) 2015/1980, forordning (EU) 2015/2345, forordning (EU) 2016/459, forordning (EU) 2016/910 og forordning (EU) 2016/1330 om gjennomføringsbestemmelser til forordning (EF) nr. 834/2007 når det gjelder ordninger for import av økologiske produkter fra tredjeland) gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2017-03-18-355/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Deltakelse i registrerings- og kontrollordningen for økologisk produksjon</span></h2><article class="legalP" id="paragraf-5-ledd-1">Virksomheter som ønsker å drive aktiviteter som skal være omfattet av registrerings- og kontrollordningen for økologisk produksjon i samsvar med § 2 jf. forordning (EF) nr. 834/2007 artikkel 28 nr. 1, skal søke om dette til Mattilsynet.</article><article class="legalP" id="paragraf-5-ledd-2">Virksomheter som selger produkter direkte til den endelige bruker eller forbruker er unntatt fra kravene om å være underlagt registering og kontroll jf. § 2 jf. forordning (EF) nr. 834/2007 artikkel 28 nr. 2. Unntaket gjelder ikke virksomheter som<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">produserer eller bearbeider produkter</article></article></li><li data-li-identifier="b)" data-name="b)"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">lagrer produkter på et annet sted enn direkte på salgsstedet</article></article></li><li data-li-identifier="c)" data-name="c)"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">importerer produkter fra land utenfor EØS-området</article></article></li><li data-li-identifier="d)" data-name="d)"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">setter bort aktiviteter som nevnt i bokstavene a til c til tredjemann.</article></article></li></ul></article></article><article class="legalArticle" data-lovdata-URL="LTI/forskrift/2017-03-18-355/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av formeringsmateriale fra ikke-økologisk produksjon</span></h2><article class="legalP" id="paragraf-6-ledd-1">Dersom materialet ikke er tilgjengelig fra økologisk produksjon jf. § 3 jf. forordning (EF) nr. 889/2008 artikkel 45 nr. 4 kan Mattilsynet gi tillatelse til bruk av frø, settepoteter og annet vegetativt formeringsmateriale fra ikke-økologisk produksjon.</article><article class="legalP" id="paragraf-6-ledd-2">Tillatelse etter første ledd kan bare gis dersom de vilkår som følger av forordning (EF) nr. 889/2008 artikkel 45 er oppfylt.</article></article><article class="legalArticle" data-lovdata-URL="LTI/forskrift/2017-03-18-355/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Register over vegetativt formeringsmateriale</span></h2><article class="legalP" id="paragraf-7-ledd-1">Mattilsynet fører et elektronisk register over arter eller sorter av frø, settepoteter og annet vegetativt formeringsmateriale som er produsert i henhold til den økologiske produksjonsmetode jf. § 3 jf. forordning (EF) nr. 889/2008 artikkel 48 nr. 2.</article></article><article class="legalArticle" data-lovdata-URL="LTI/forskrift/2017-03-18-355/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Veksthusproduksjon</span></h2><article class="legalP" id="paragraf-8-ledd-1">Ved veksthusproduksjon skal alt organisk materiale fra produksjonen resirkuleres.</article><article class="legalP" id="paragraf-8-ledd-2">Produksjonen skal hovedsakelig baseres på naturlig lys. Bruk av kunstig lys skal dokumenteres og kan kun i perioder av kulturtiden benyttes alene.</article><article class="legalP" id="paragraf-8-ledd-3">Oppvarming er tillatt.</article><article class="legalP" id="paragraf-8-ledd-4">Tilsetting av CO<sub>2</sub> i produksjonen er tillatt så lenge dette er et biprodukt fra annen produksjon eller CO<sub>2</sub> fra ikke-fossile kilder.</article><article class="legalP" id="paragraf-8-ledd-5">Mattilsynet kan etter søknad gi virksomheter tillatelse til termisk sterilisering av jord i veksthus dersom andre tiltak har vist seg ikke å ha effekt.</article><article class="legalP" id="paragraf-8-ledd-6">Behovet for tilførsel av gjødsel skal dokumenteres jf. § 3 jf. forordning (EF) nr. 889/2008 artikkel 3 nr. 1.</article></article><article class="legalArticle" data-lovdata-URL="LTI/forskrift/2017-03-18-355/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dyretall</span></h2><article class="legalP" id="paragraf-9-ledd-1">Dyretallet i en driftsenhet, eller dyretallet samlet for flere samarbeidende driftsenheter jf. § 3 jf. forordning (EF) nr. 889/2008 artikkel 15 nr. 2, kan ikke være høyere enn det som framgår av følgende: <table><thead><tr><th data-text-align="center" data-vertical-align="top"><i>Dyreslag</i></th><th data-text-align="center" data-vertical-align="top"><i>Maksimalt antall dyr pr. dekar</i></th></tr></thead><tbody><tr><td data-text-align="left" data-vertical-align="top">Ungdyr av storfe under ett år</td><td data-text-align="center" data-vertical-align="top">0,70</td></tr><tr><td data-text-align="left" data-vertical-align="top">Ungdyr over ett år</td><td data-text-align="center" data-vertical-align="top">0,50</td></tr><tr><td data-text-align="left" data-vertical-align="top">Melkekyr</td><td data-text-align="center" data-vertical-align="top">0,20</td></tr><tr><td data-text-align="left" data-vertical-align="top">Ammekyr</td><td data-text-align="center" data-vertical-align="top">0,30</td></tr><tr><td data-text-align="left" data-vertical-align="top">Vinterfôra sauer ved fire måneders utmarksbeite</td><td data-text-align="center" data-vertical-align="top">1,75</td></tr><tr><td data-text-align="left" data-vertical-align="top">Hester</td><td data-text-align="center" data-vertical-align="top">0,30</td></tr><tr><td data-text-align="left" data-vertical-align="top">Avlskaniner</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">Slaktekaniner</td><td data-text-align="center" data-vertical-align="top">100</td></tr><tr><td data-text-align="left" data-vertical-align="top">Geiter ved to måneders utmarksbeite</td><td data-text-align="center" data-vertical-align="top">1,75</td></tr><tr><td data-text-align="left" data-vertical-align="top">Slaktegriser</td><td data-text-align="center" data-vertical-align="top">1,70</td></tr><tr><td data-text-align="left" data-vertical-align="top">Avlsgriser</td><td data-text-align="center" data-vertical-align="top">0,75</td></tr><tr><td data-text-align="left" data-vertical-align="top">Verpehøns</td><td data-text-align="center" data-vertical-align="top">20</td></tr><tr><td data-text-align="left" data-vertical-align="top">Slaktekyllinger</td><td data-text-align="center" data-vertical-align="top">65</td></tr></tbody></table></article></article><article class="legalArticle" data-lovdata-URL="LTI/forskrift/2017-03-18-355/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Oppbinding av kyr ved små driftsenheter</span></h2><article class="legalP" id="paragraf-10-ledd-1">Besetninger på 34 eller færre kyr per produksjonsnummer er å anse som en liten driftsenhet og er unntatt fra kravet om løsdrift etter § 3 jf. forordning (EF) nr. 889/2008 artikkel 39. Utenom beitesesongen skal kyr som står oppbundet ha tilgang til utearealer minst to ganger i uken eller så ofte som vær og føreforhold tillater det.</article></article><article class="legalArticle" data-lovdata-URL="LTI/forskrift/2017-03-18-355/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Hvileperiode for uteareal for fjørfe</span></h2><article class="legalP" id="paragraf-11-ledd-1">Utearealet for slaktekylling skal være ubenyttet minst en måned etter hvert innsett, jf. § 3, jf forordning (EF) nr. 889/2008 artikkel 23 nr. 5. For annet fjørfe skal utearealet være ubenyttet i minst tre måneder etter hvert innsett.</article></article><article class="legalArticle" data-lovdata-URL="LTI/forskrift/2017-03-18-355/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Saktevoksende fjørferaser</span></h2><article class="legalP" id="paragraf-12-ledd-1">Følgende slaktekyllingraser er å anse som saktevoksende raser jf. § 3 jf. forordning (EF) nr. 889/2008 artikkel 12 nr. 5:<ul class="defaultList"><li data-li-identifier="a)" data-name="a)"><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">Ross Rowan</article></article></li><li data-li-identifier="b)" data-name="b)"><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">Rowan Ranger</article></article></li><li data-li-identifier="c)" data-name="c)"><article class="listArticle" id="paragraf-12-ledd-1-punkt-3"><article class="legalP" id="paragraf-12-ledd-1-punkt-3-ledd-1">Hubbard JA57 Colour yield.</article></article></li></ul></article><article class="legalP" id="paragraf-12-ledd-2">Følgende kalkunraser er å anse som saktevoksende raser jf. § 3 jf. forordning (EF) nr. 889/2008 artikkel 12 nr. 5:<ul class="defaultList"><li data-li-identifier="a)" data-name="a)"><article class="listArticle" id="paragraf-12-ledd-2-punkt-1"><article class="legalP" id="paragraf-12-ledd-2-punkt-1-ledd-1">Black Roly Poly</article></article></li><li data-li-identifier="b)" data-name="b)"><article class="listArticle" id="paragraf-12-ledd-2-punkt-2"><article class="legalP" id="paragraf-12-ledd-2-punkt-2-ledd-1">Bronze 708.</article></article></li></ul></article><article class="legalP" id="paragraf-12-ledd-3">Virksomheter som ønsker at det skal tilføyes nye raser, kan sende dokumentasjon til Mattilsynet som viser at rasen er saktevoksende.</article></article><article class="legalArticle" data-lovdata-URL="LTI/forskrift/2017-03-18-355/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Syntetiske vitaminer</span></h2><article class="legalP" id="paragraf-13-ledd-1">Dersom det ikke er tilgang på fôr til drøvtyggere med et tilstrekkelig innhold av naturlige vitaminer, er det tillatt å benytte syntetiske A-, D- og E-vitaminer jf. § 3 jf. forordning (EF) nr. 889/2008 artikkel 22 g) jf. vedlegg VI nr. 3(a). De syntetiske vitaminene skal være identiske med naturlige vitaminer.</article></article><article class="legalArticle" data-lovdata-URL="LTI/forskrift/2017-03-18-355/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Kaninhold</span></h2><article class="legalP" id="paragraf-14-ledd-1">Ved kaninhold gjelder en omleggingsperiode på ti uker.</article><article class="legalP" id="paragraf-14-ledd-2">Kaniner skal ha mulighet for å søke skjul og ha tilgang på vann.</article><article class="legalP" id="paragraf-14-ledd-3">Utendørs kan kaniner holdes i innhegning eller flyttbare beitebur. Utearealet skal hovedsakelig bestå av jord med gress og vegetasjon. Hvert annet år skal utearealet være ubenyttet i en periode på minst ett år.</article><article class="legalP" id="paragraf-14-ledd-4">Innendørs skal kaniner holdes i binger. Slaktedyr og angorakaniner skal holdes i fellesbinger. Avlsdyr kan holdes i enkeltbinger. Minst halve arealet i bingene skal ha tett gulv. Avlsbinger skal ha redekasser. Det kan ikke være mer enn 25 dyr i hver binge. Minste tilgjengelige areal per dyr skal være<ul class="defaultList"><li data-li-identifier="a)" data-name="a)"><article class="listArticle" id="paragraf-14-ledd-4-punkt-1"><article class="legalP" id="paragraf-14-ledd-4-punkt-1-ledd-1">0,2 m<sup>2</sup> for angorakaniner</article></article></li><li data-li-identifier="b)" data-name="b)"><article class="listArticle" id="paragraf-14-ledd-4-punkt-2"><article class="legalP" id="paragraf-14-ledd-4-punkt-2-ledd-1">0,3 m<sup>2</sup> for slaktedyr og</article></article></li><li data-li-identifier="c)" data-name="c)"><article class="listArticle" id="paragraf-14-ledd-4-punkt-3"><article class="legalP" id="paragraf-14-ledd-4-punkt-3-ledd-1">0,7 m<sup>2</sup> for avlsdyr.</article></article></li></ul></article><article class="legalP" id="paragraf-14-ledd-5">En kaninhunn skal ikke ha mer enn fire kull per år. Kaninunger skal ikke tas fra moren før tidligst ved fem ukers alder. Fôrrasjon til kanin skal inneholde melk fra kanin i minst fem uker fra fødsel. Kaniner skal ha minst 60 prosent grovfôr regnet i tørrstoffinnhold på årsbasis.</article></article><article class="legalArticle" data-lovdata-URL="LTI/forskrift/2017-03-18-355/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Fôring med tilbakeholdt melk</span></h2><article class="legalP" id="paragraf-15-ledd-1">Melk som holdes tilbake som følge av behandling med legemidler kan ikke brukes som fôr til økologiske dyr før etter utløpet av tilbakeholdelsestiden for legemidlet. Fôring med tilbakeholdt melk etter denne tid, regnes som økologisk fôrandel.</article><article class="legalP" id="paragraf-15-ledd-2">All fôring med tilbakeholdt melk til økologisk besetning må opphøre senest en måned før slakting.</article></article><article class="legalArticle" data-lovdata-URL="LTI/forskrift/2017-03-18-355/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Fôring med melk til kalver</span></h2><article class="legalP" id="paragraf-16-ledd-1">Kalver skal kunne die i minst tre dager etter fødselen. Dette gjelder likevel ikke hvis mordyret er under behandling med antimikrobielle legemidler og inntil tilbakeholdelsestiden for melk er utløpt. Ved kortere dieperiode enn en måned skal kalver kunne drikke av smokk frem til de er en måned gamle.</article></article><article class="legalArticle" data-lovdata-URL="LTI/forskrift/2017-03-18-355/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Bruk av konvensjonell fjørfegjødsel</span></h2><article class="legalP" id="paragraf-17-ledd-1">I økologisk produksjon er det ikke tillatt å bruke konvensjonell gjødsel fra fjørfe som har blitt fôret med fôr som inneholder koksidiostatika.</article></article><article class="legalArticle" data-lovdata-URL="LTI/forskrift/2017-03-18-355/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Meldeplikt</span></h2><article class="legalP" id="paragraf-18-ledd-1">Importøren skal melde fra til Mattilsynet om import av varepartier av økologiske produkter fra land utenfor EØS-området innen 24 timer før ankomst.</article></article><article class="legalArticle" data-lovdata-URL="LTI/forskrift/2017-03-18-355/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Gebyr</span></h2><article class="legalP" id="paragraf-19-ledd-1">Det skal betales et gebyr for behandling av søknad etter § 5 om innmelding i registrerings- og kontrollordningen for økologisk produksjon, jf. forskrift 13. februar 2004 nr. 406 om betaling av gebyrer for særskilte ytelser fra Mattilsynet § 4 jf. vedlegg 1 kapittel I. Virksomheter som er omfattet av registerings- og kontrollordningen skal betale gebyr for tilsyn og kontroll .</article><article class="legalP" id="paragraf-19-ledd-2">Virksomheter som driver med primærproduksjon av akvakulturprodukter betaler grunngebyr på kr 3145 per år. I tillegg betaler de følgende gebyrer:<ul class="defaultList"><li data-li-identifier="a)" data-name="a)"><article class="listArticle" id="paragraf-19-ledd-2-punkt-1"><article class="legalP" id="paragraf-19-ledd-2-punkt-1-ledd-1">kr 1040 per time for gjennomføring av inspeksjon</article></article></li><li data-li-identifier="b)" data-name="b)"><article class="listArticle" id="paragraf-19-ledd-2-punkt-2"><article class="legalP" id="paragraf-19-ledd-2-punkt-2-ledd-1">kr 1040 per time for saksbehandling</article></article></li><li data-li-identifier="c)" data-name="c)"><article class="listArticle" id="paragraf-19-ledd-2-punkt-3"><article class="legalP" id="paragraf-19-ledd-2-punkt-3-ledd-1">analysegebyr til selvkost for analyser av produkter eller i produksjonen</article></article></li><li data-li-identifier="d)" data-name="d)"><article class="listArticle" id="paragraf-19-ledd-2-punkt-4"><article class="legalP" id="paragraf-19-ledd-2-punkt-4-ledd-1">gebyr tilsvarende statens satser for utgifter til reise, diett og overnatting i forbindelse med inspeksjon.</article></article></li></ul></article><article class="legalP" id="paragraf-19-ledd-3">Virksomheter som driver med primærproduksjon av landbruksprodukter betaler grunngebyr på kr 1795 per år. I tillegg betaler de følgende gebyrer:<ul class="defaultList"><li data-li-identifier="a)" data-name="a)"><article class="listArticle" id="paragraf-19-ledd-3-punkt-1"><article class="legalP" id="paragraf-19-ledd-3-punkt-1-ledd-1">kr 740 per år om virksomheten har husdyr eller driver parallellproduksjon</article></article></li><li data-li-identifier="b)" data-name="b)"><article class="listArticle" id="paragraf-19-ledd-3-punkt-2"><article class="legalP" id="paragraf-19-ledd-3-punkt-2-ledd-1">kr 7,60 per dekar karensareal eller økologisk areal per år</article></article></li><li data-li-identifier="c)" data-name="c)"><article class="listArticle" id="paragraf-19-ledd-3-punkt-3"><article class="legalP" id="paragraf-19-ledd-3-punkt-3-ledd-1">kr 815 ved utmelding av kontrollordningen etter inspeksjonsbesøket. Gebyr etter a) eller b) betales ikke i slike tilfeller.</article></article></li></ul></article><article class="legalP" id="paragraf-19-ledd-4">Virksomheter som driver med annet enn primærproduksjon betaler følgende grunngebyr per år:<ul class="defaultList"><li data-li-identifier="a)" data-name="a)"><article class="listArticle" id="paragraf-19-ledd-4-punkt-1"><article class="legalP" id="paragraf-19-ledd-4-punkt-1-ledd-1">kr 6560 for virksomheter som tilbereder, herunder pakker, merker eller foredler, eller importerer økologiske produkter fra land utenfor EØS-området</article></article></li><li data-li-identifier="b)" data-name="b)"><article class="listArticle" id="paragraf-19-ledd-4-punkt-2"><article class="legalP" id="paragraf-19-ledd-4-punkt-2-ledd-1">kr 1635 for virksomheter som lagrer eller omsetter økologiske produkter</article></article></li><li data-li-identifier="c)" data-name="c)"><article class="listArticle" id="paragraf-19-ledd-4-punkt-3"><article class="legalP" id="paragraf-19-ledd-4-punkt-3-ledd-1">kr 815 for gårdsbruk som driver foredling.</article></article></li></ul></article><article class="legalP" id="paragraf-19-ledd-5">Ved tilknytning etter 1. september betaler virksomheter nevnt i fjerde ledd halvt gebyr for årlig deltakelse i kontrollordningen.</article><article class="legalP" id="paragraf-19-ledd-6">Virksomhetene nevnt i tredje eller fjerde ledd betaler følgende tilleggsgebyr:<ul class="defaultList"><li data-li-identifier="a)" data-name="a)"><article class="listArticle" id="paragraf-19-ledd-6-punkt-1"><article class="legalP" id="paragraf-19-ledd-6-punkt-1-ledd-1">kr 4925 for virksomheter som ønsker inspeksjon på kort varsel med ferdigstilling innen 12 uker</article></article></li><li data-li-identifier="b)" data-name="b)"><article class="listArticle" id="paragraf-19-ledd-6-punkt-2"><article class="legalP" id="paragraf-19-ledd-6-punkt-2-ledd-1">kr 4105 dersom virksomhetene avbestiller en inspeksjon mindre enn en uke før avtalt tidspunkt eller ikke møter opp til avtalt inspeksjon, med mindre det kan dokumenteres gyldige grunner for avbestillingen eller uteblivelsen.</article></article></li></ul></article><article class="legalP" id="paragraf-19-ledd-7">For gebyr som ikke betales i rett tid betales rente i samsvar med lov 17. desember 1976 nr. 100 om renter ved forsinket betaling m.m. Det kan også pålegges purregebyr. Gebyr er tvangsgrunnlag for utlegg.</article></article><article class="legalArticle" data-lovdata-URL="LTI/forskrift/2017-03-18-355/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Tilsyn og vedtak</span></h2><article class="legalP" id="paragraf-20-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="legalP" id="paragraf-20-ledd-2">Mattilsynet kan delegere utøvende tilsyns- og registreringsarbeid og vedtaksmyndighet, herunder etter § 5, § 6, § 7 og § 8, til andre organer i samsvar med § 2 jf. forordning (EF) nr. 834/2007 artikkel 27 og § 3 jf. forordning (EF) nr. 889/2008 artikkel 45 nr. 4 og artikkel 48 nr. 2. Mattilsynet fører tilsyn med slike organer som er nevnt i § 2 jf. forordning (EF) nr. 834/2007 artikkel 27 nr. 4.</article><article class="legalP" id="paragraf-20-ledd-3">Mattilsynet kan delegere tilsynsmyndighet til andre organer jf. § 4 jf. forordning (EF) nr. 1235/2008 artikkel 2 6).</article><article class="legalP" id="paragraf-20-ledd-4">Mattilsynet er klageinstans i slike tilfeller som er nevnt i andre og tredje ledd.</article></article><article class="legalArticle" data-lovdata-URL="LTI/forskrift/2017-03-18-355/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Dispensasjon</span></h2><article class="legalP" id="paragraf-21-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2017-03-18-355/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Straff</span></h2><article class="legalP" id="paragraf-22-ledd-1">Forsettlig eller uaktsom overtredelse av denne forskriften eller enkeltvedtak gitt i medhold av den, er straffbart i henhold til lov 19. desember 2003 nr. 124 om matproduksjon og mattrygghet mv. (matloven) § 28.</article></article><article class="legalArticle" data-lovdata-URL="LTI/forskrift/2017-03-18-355/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse</span></h2><article class="legalP" id="paragraf-23-ledd-1">Forskriften trer i kraft straks. Fra samme tidspunkt oppheves forskrift 4. oktober 2005 nr. 1103 om økologisk produksjon og merking av økologiske landbruksprodukter og næringsmidler og forskrift 7. juli 2015 nr. 879 om økologisk akvakulturproduksjon og merking av økologiske akvakulturprodukter.</article></article><article class="legalArticle" data-lovdata-URL="LTI/forskrift/2017-03-18-355/§24" data-name="§24" id="paragraf-24"><h2 class="legalArticleHeader"><span class="legalArticleValue">§ 24</span>. <span class="legalArticleTitle">Overgangsbestemmelser</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-24-punkt-1"><article class="legalP" id="paragraf-24-punkt-1-ledd-1">Virksomheter som før denne forskriften trådte i kraft har vært omfattet av registrerings- og kontrollordningen i henhold til forskrift 4. oktober 2005 nr. 1103 § 4 jf. § 3 jf. forordning (EØF) 2092/91 artikkel 8, 9 og 10 eller som er godkjent etter forskrift 7. juli 2015 nr. 879 om økologisk akvakulturproduksjon og merking av økologiske akvakulturprodukter § 5 vil være å anse som omfattet av registrerings- og kontrollordningen etter forskriften her jf. § 5 jf. § 2 jf. forordning (EF) nr. 834/2007 artikkel 17 og artikkel 28 og § 3 jf. forordning (EF) nr. 889/2008 artikkel 38a nr. 2.</article></article></li><li data-li-identifier="b)" data-name="b)"><article class="listArticle" id="paragraf-24-punkt-2"><article class="legalP" id="paragraf-24-punkt-2-ledd-1">Inntil det fastsettes nærmere bestemmelser om rengjørings- og desinfiseringsmidler som kan brukes i planteproduksjon jf. § 3 jf. forordning (EF) nr. 889/2008 artikkel 95 nr. 6, gjelder det ikke særskilte forbud mot bruk av slike midler etter denne forskriften.</article></article></li></ul></article><section class="section" id="kapittel-1" data-lovdata-URL="LTI/forskrift/2017-03-18-355/KAPITTEL_1"><h2>Forordninger</h2><article class="legalP" id="kapittel-1-ledd-1">For å gjøre det lettere å finne frem til ordlyden i de forordningene som blir gjennomført, gjengir vi dem i dette avsnittet. Teksten nedenfor er kun til informasjon, og er ikke en del av forskriften.</article><section class="section" id="kapittel-1-kapittel-1" data-lovdata-URL="LTI/forskrift/2017-03-18-355/KAPITTEL_1-1"><h3>Konsolidert forordning (EF) nr. 834/2007</h3><article class="legalP" id="kapittel-1-kapittel-1-ledd-1">Nedenfor gjengis til informasjon norsk oversettelse av forordning (EF) nr. 834/2007. Dette er grunnrettsakten. Grunnrettsakten er endret ved forordning (EF) nr. 967/2008 og forordning (EU) nr. 517/2013. Alle endringer av grunnrettsakten og de endringer og tillegg som følger av EØS-tilpasningen av rettsakten i samsvar med vedlegg II kapittel XII, er innarbeidet i vedlagte konsoliderte versjon.</article> <article class="defaultP" margin-top="true">►<strong>B</strong> Forordning (EF) nr. 834/2007 som endret ved<p class="leddfortsettelse">►<strong>M1</strong> Forordning (EF) nr. 967/2008</p><p class="leddfortsettelse">►<strong>M2</strong> Forordning (EU) nr. 517/2013</p><p class="leddfortsettelse">►EØS-tilpasning som følge av EØS-avtalen vedlegg II kapittel XII.</p></article><article class="legalP" id="kapittel-1-kapittel-1-ledd-2">Forordning (EF) nr. 834/2007 er konsolidert til og med forordning (EU) nr. 517/2013 (uoffisiell norsk oversettelse): (pdf)</article></section><section class="section" id="kapittel-1-kapittel-2" data-lovdata-URL="LTI/forskrift/2017-03-18-355/KAPITTEL_1-2"><h3>Konsolidert forordning (EF) nr. 889/2008</h3><article class="legalP" id="kapittel-1-kapittel-2-ledd-1">Nedenfor gjengis til informasjon norsk oversettelse av forordning (EF) nr. 889/2008. Dette er grunnrettsakten. Grunnrettsakten er endret ved forordning (EF) nr. 1254/2008, forordning (EF) nr. 710/2009, forordning (EU) nr. 271/2010, forordning (EU) nr. 344/2011, forordning (EU) nr. 426/2011, forordning (EU) nr. 126/2012, forordning (EU) nr. 203/2012, forordning (EU) nr. 505/2012, forordning (EU) nr. 392/2013, forordning (EU) nr. 519/2013, forordning (EU) nr. 1030/2013, forordning (EU) nr.1364/2013, forordning (EU) nr. 354/2014, forordning (EU) nr. 836/2014, forordning (EU) nr. 1358/2014 og forordning (EU) 2016/673. Alle endringer av grunnrettsakten og de endringer og tillegg som følger av EØS-tilpasningen av rettsakten i samsvar med vedlegg II kapittel XII, er innarbeidet i vedlagte konsoliderte versjon.</article><article class="legalP" id="kapittel-1-kapittel-2-ledd-2">Forordning (EF) nr. 889/2008 konsolidert til og med forordning (EU) 2016/673 (uoffisiell norsk oversettelse): (pdf)</article></section><section class="section" id="kapittel-1-kapittel-3" data-lovdata-URL="LTI/forskrift/2017-03-18-355/KAPITTEL_1-3"><h3>Konsolidert forordning (EF) nr. 1235/2008</h3><article class="legalP" id="kapittel-1-kapittel-3-ledd-1">Nedenfor gjengis til informasjon norsk oversettelse av forordning (EF) nr. 1235/2008. Dette er grunnrettsakten. Grunnrettsakten er endret ved forordning (EF) nr. 537/2009, forordning (EU) nr. 471/2010, forordning (EU) nr. 590/2011, forordning (EU) nr. 1084/2011, forordning (EU) nr. 1267/2011, forordning (EU) nr. 126/2012, forordning (EU) nr. 508/2012, forordning (EU) nr. 751/2012, forordning (EU) nr.125/2013, forordning (EU) nr. 519/2013, forordning (EU) nr. 567/2013, forordning (EU) nr. 586/2013, forordning (EU) nr. 355/2014, forordning (EU) nr. 442/2014, forordning (EU) nr. 644/2014, forordning (EU) nr. 829/2014, forordning (EU) nr. 1287/2014, forordning (EU) 2015/131, forordning (EU) 2015/931, forordning (EU) 2015/1980, forordning (EU) 2015/2345, forordning (EU) 2016/459, forordning (EU) 2016/910 og forordning (EU) 2016/1330. Alle endringer av grunnrettsakten og de endringer og tillegg som følger av EØS-tilpasningen av rettsakten i samsvar med vedlegg II kapittel XII, er innarbeidet i vedlagte konsoliderte versjon.</article><article class="legalP" id="kapittel-1-kapittel-3-ledd-2">Forordning (EF) nr. 1235/2008 konsolidert til og med forordning (EU) 2016/1330 (uoffisiell norsk oversettelse): (pdf)</article></section></section><section class="section" id="kapittel-2" data-lovdata-URL="LTI/forskrift/2017-03-18-355/KAPITTEL_2"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Under overskriften «Forordninger» konsolidert forordning (EF) nr. 889/2008 vedlegg VIII del B skal <i>tabellen</i> lyde: (pdf)</article></section></main></body></html>