<!DOCTYPE html><html lang="no"><head><title>Forskrift om endring i forskrift om fastsettelse av opplag og utgaver i nyhets- og aktualitetsmedier</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-06-1940</dd><dt class="dokid">DokumentID</dt><dd class="dokid">LTI/forskrift/2017-12-06-1940</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-09-17-1207</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2014-03-25-332/§16</li></ul></dd><dt class="dateOfPublication">Kunngjort</dt><dd class="dateOfPublication">2017-12-07 14:30</dd><dt class="journalNumber">Journalnummer</dt><dd class="journalNumber">2017-1238</dd><dt class="titleShort">Korttittel</dt><dd class="titleShort">Endr. i forskrift om fastsettelse av opplag og utgaver i nyhets- og aktualitetsmedier</dd><dt class="title">Tittel</dt><dd class="title">Forskrift om endring i forskrift om fastsettelse av opplag og utgaver i nyhets- og aktualitetsmedier</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Medietilsynet 6. desember 2017 med hjemmel i forskrift 25. mars 2014 nr. 332 om produksjonstilskudd til nyhets- og aktualitetsmedier § 16.</dd><dt class="refid">RefID</dt><dd class="refid">forskrift/2017-12-06-1940</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fastsettelse av opplag og utgaver i nyhets- og aktualitetsmedier<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-06-1940" id="dokument"><h1>Forskrift om endring i forskrift om fastsettelse av opplag og utgaver i nyhets- og aktualitetsmedier</h1><section class="section" data-name="kapI" id="kapittel-1" data-lovdata-URL="LTI/forskrift/2017-12-06-1940/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. september 2014 nr. 1207 om fastsettelse av opplag og utgaver i nyhets- og aktualitetsmedier gjøres følgende endringer:</article> <article class="defaultP" margin-top="true">§ 3 Fastsettelse av gjennomsnittlig nettoopplag skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Abonnement:</i> Opplag i abonnement er lik alle betalte abonnementsinntekter delt på mediets gjennomsnittlige abonnementspris samme år. Solgte abonnement av papiraviser, e-aviser og andre digitale produkter likebehandles ved beregning av opplag når disse selges uavhengig av hverandre. Dersom abonnenten kjøper e-avisen som et tillegg til papiravisen, blir det beregnet opplag for den andelen av e-avisens fullpris som kunden betaler. Abonnement gitt som gave uten betingelser betalt av andre, skal telles med i opplaget. Tilbudsabonnement eller annet abonnement som delvis blir betalt av mottakeren og delvis av andre, eventuelt av avisen selv, teller i nettoopplaget bare med den delen som mottakeren betaler.</article><article class="legalP" id="kapittel-1-ledd-1-punkt-1-ledd-2">Avisen selv, morselskap, datterselskap eller søsterselskap kan ikke kjøpe opplag i avisen utover ordinære arbeidseksemplarer til eget bruk, jf. pkt. 3 under. Aksjonærer som eier over 50 prosent i ett av de forannevnte selskaper, kan heller ikke kjøpe abonnement eller løssalg som godkjennes som opplag.</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>Løssalg:</i> Opplag solgt i løssalg er lik eksemplarer solgt i henhold til bokførte løssalgsinntekter delt på antall utgivelsesdager og gjennomsnittlig pris. Løssalg av papiraviser, e-aviser og andre digitale produkter likebehandles ved beregning av opplag.</article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>Frieksemplarer til ansatte, avisbud, annonsører, eiere, osv.:</i> Det skal legges til frieksemplarer for papiraviser og digitale tilganger gjort tilgjengelig for ansatte, avisbud, annonsører, eiere, styremedlemmer, osv. etter tabellen under. Digitale produkter som selges uavhengig av en papiravis, eller en kombinasjon av en papiravis og en e-avis, skal tillegges frieksemplarer på samme måte som for papiravisa. Tillegget beregnes ut fra antall faktisk solgte papireksemplarer og digitale tilganger. Prosenttillegget skal benyttes fullt ut, og høyeste tall benyttes. <table><tbody><tr><td data-text-align="left" data-vertical-align="top">Mindre enn</td><td data-text-align="left" data-vertical-align="top" /><td data-text-align="left" data-vertical-align="top">5&#xa0;000</td><td data-text-align="left" data-vertical-align="top">i opplag</td><td data-text-align="left" data-vertical-align="top">300</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">9,0&#xa0;%</td></tr><tr><td data-text-align="left" data-vertical-align="top">5&#xa0;000</td><td data-text-align="left" data-vertical-align="top">–</td><td data-text-align="left" data-vertical-align="top">9&#xa0;999</td><td data-text-align="left" data-vertical-align="top">i opplag</td><td data-text-align="left" data-vertical-align="top">450</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">8,0&#xa0;%</td></tr><tr><td data-text-align="left" data-vertical-align="top">10&#xa0;000</td><td data-text-align="left" data-vertical-align="top">–</td><td data-text-align="left" data-vertical-align="top">19&#xa0;999</td><td data-text-align="left" data-vertical-align="top">i opplag</td><td data-text-align="left" data-vertical-align="top">800</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">6,0&#xa0;%</td></tr><tr><td data-text-align="left" data-vertical-align="top">20&#xa0;000</td><td data-text-align="left" data-vertical-align="top">–</td><td data-text-align="left" data-vertical-align="top">49&#xa0;999</td><td data-text-align="left" data-vertical-align="top">i opplag</td><td data-text-align="left" data-vertical-align="top">1&#xa0;200</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">4,5&#xa0;%</td></tr><tr><td data-text-align="left" data-vertical-align="top">50&#xa0;000</td><td data-text-align="left" data-vertical-align="top">–</td><td data-text-align="left" data-vertical-align="top">199&#xa0;999</td><td data-text-align="left" data-vertical-align="top">i opplag</td><td data-text-align="left" data-vertical-align="top">2 250</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">3,5&#xa0;%</td></tr><tr><td data-text-align="left" data-vertical-align="top">Mer enn</td><td data-text-align="left" data-vertical-align="top" /><td data-text-align="left" data-vertical-align="top">200&#xa0;000</td><td data-text-align="left" data-vertical-align="top">i opplag</td><td data-text-align="left" data-vertical-align="top">7&#xa0;000</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">2,9&#xa0;%</td></tr></tbody></table></article><article class="legalP" id="kapittel-1-ledd-1-punkt-3-ledd-2">Frieksemplarer for e-aviser som selges uavhengig av papirutgaven skal være lik 2 prosent av e-avisens opplag beregnet etter pkt. 1 og 2 over.</article><article class="legalP" id="kapittel-1-ledd-1-punkt-3-ledd-3">Kollektivt betalte en bloc abonnement skal ikke telle med i de første 1&#xa0;000 eksemplarer ved fastsettelse av avisens nettoopplag.</article><article class="legalP" id="kapittel-1-ledd-1-punkt-3-ledd-4">Nyhets- og aktualitetsmediet kan selges med rabatt inklusive eventuelle tilleggsytelser på inntil 50 prosent av ordinær abonnementspris for tilsvarende abonnementstype uten at det får konsekvenser for beregning av opplag. Dersom prisen kunden betaler er lavere enn 50 prosent av fullpris, er opplaget lik det innbetalte beløpets andel av full pris. Det kan bare gis slik rabatt på et av produktene ved salg av produktkombinasjoner. Slike produktkombinasjoner kan bestå av papiravis, e-avis eller andre digitale produkter. Rabatten skal beregnes av ordinær fullpris for kjøp av produktet som selvstendig produkt, ikke pris for kjøp av produktet som et tillegg til hovedmediet.</article><article class="legalP" id="kapittel-1-ledd-1-punkt-3-ledd-5">Prisen for kombinasjoner av ulike produkttyper må være lik de offisielle prisene for det enkelte produkt i medieselskapets prisliste for å få fullt tellende opplag. Ved reduksjon av prisen vil opplaget bli tilsvarende redusert.</article><article class="legalP" id="kapittel-1-ledd-1-punkt-3-ledd-6">Inntekter fra salg av papiraviser og inntekter fra salg av digitale publikasjoner skal skilles fra hverandre i selskapets bokføring av abonnements- og løssalgsinntekter.</article></article></li></ul></article> <article class="defaultP" margin-top="true">§ 5 Overgangsordninger oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-12-06-1940/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft 1. januar 2018.</article></section></main></body></html>