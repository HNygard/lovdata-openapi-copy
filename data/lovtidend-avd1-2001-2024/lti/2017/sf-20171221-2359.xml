<!DOCTYPE html><html lang="no"><head><title>Forskrift om endring i forskrift om brukerfinansiering av Parkeringsklagenemnda</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-21-2359</dd><dt class="dokid">DokumentID</dt><dd class="dokid">LTI/forskrift/2017-12-21-2359</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-20-1787</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§8</li><li>forskrift/2016-03-18-260/§3</li><li>forskrift/2016-03-18-260/§45</li><li>forskrift/2016-03-18-260/§58</li></ul></dd><dt class="dateOfPublication">Kunngjort</dt><dd class="dateOfPublication">2017-12-28 16:20</dd><dt class="journalNumber">Journalnummer</dt><dd class="journalNumber">2017-1538</dd><dt class="titleShort">Korttittel</dt><dd class="titleShort">Endr. i forskrift om brukerfinansiering av Parkeringsklagenemnda</dd><dt class="title">Tittel</dt><dd class="title">Forskrift om endring i forskrift om brukerfinansiering av Parkeringsklagenemnda</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Parkeringsklagenemnda 21. desember 2017 med hjemmel i lov 18. juni 1965 nr. 4 om vegtrafikk (vegtrafikkloven) § 8 tredje ledd og forskrift 18. mars 2016 nr. 260 om vilkårsparkering for allmennheten og håndheving av private parkeringsreguleringer (parkeringsforskriften) § 3, § 45 tredje ledd og § 58.</dd><dt class="refid">RefID</dt><dd class="refid">forskrift/2017-12-21-2359</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om brukerfinansiering av Parkeringsklagenemnda<ul class="tocSubUl"><li>I<ul class="tocSubUl"><li>§ 2. Plikt til å bidra til å finansiere Parkeringsklagenemnda</li><li>§ 3. Bidragets størrelse</li><li>§ 4. Innrapportering av antallet ilagte kontrollsanksjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-21-2359" id="dokument"><h1>Forskrift om endring i forskrift om brukerfinansiering av Parkeringsklagenemnda</h1><section class="section" data-name="kapI" id="kapittel-1" data-lovdata-URL="LTI/forskrift/2017-12-21-2359/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2016 nr. 1787 om brukerfinansiering av Parkeringsklagenemnda gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Plikt til å bidra til å finansiere Parkeringsklagenemnda</span></span><article class="legalP" id="kapittel-1-foreslåttparagraf-1-ledd-1">Følgende skal bidra til å finansiere Parkeringsklagenemnda:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Parkeringsvirksomhet (foretak, enkeltpersonforetak eller forvaltningsorgan) som ilegger kontrollsanksjon, jf. parkeringsforskriften § 36.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Andre (virksomhet eller person) som ilegger sanksjon i henhold til parkeringsforskriften § 3 andre ledd andre og tredje punktum eller som håndhever parkeringsrestriksjoner etter § 3 tredje ledd inkludert fjerningsvirksomheter som fjerner etter parkeringsforskriften § 38.</article></article></li></ul></article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Bidragets størrelse</span></span><article class="legalP" id="kapittel-1-foreslåttparagraf-2-ledd-1">Bidraget til Parkeringsklagenemnda skal være 9 kroner for hver ilagte sanksjon, jf. parkeringsforskriften § 58 første ledd samt 500 kroner for hver sak som påklages til Parkeringsklagenemnda.</article><article class="legalP" id="kapittel-1-foreslåttparagraf-2-ledd-2">Det skal i tillegg innbetales 1000,- kroner for hver sak som trekkes av andre grunner enn forhold hos klageren og 3000,- kroner for hver sak som tapes til Parkeringsklagenemnda, jf. parkeringsforskriften § 58 andre ledd.</article><article class="legalP" id="kapittel-1-foreslåttparagraf-2-ledd-3">I saker der klager gis delvis medhold, ansees saken som tapt. Det er den innklagede virksomheten som skal betale gebyr etter andre ledd. Dette gjelder også der klager trekker saken som følge av at virksomheten har informert om at kravet skal frafalles, og kravet ikke er frafalt før saken ble bragt inn for Parkeringsklagenemnda.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Innrapportering av antallet ilagte kontrollsanksjoner</span></span><article class="legalP" id="kapittel-1-foreslåttparagraf-3-ledd-1">De som omfattes av § 2 skal innen 1. desember hvert år rapportere til Parkeringsklagenemnda om det forventede antallet sanksjoner for det kommende året. Antallet som rapporteres skal være virksomhetens totale antall ilagte sanksjoner og skal også inkludere sanksjoner som er opphevet/frafalt/makulert.</article><article class="legalP" id="kapittel-1-foreslåttparagraf-3-ledd-2">Dersom rapporteringen avviker vesentlig i forhold til antall sanksjoner som en virksomhet faktisk ilegger et år, skal virksomheten melde fra om dette snarest mulig og senest innen 5. januar påfølgende år. For lite innrapporterte sanksjoner vil bli fakturert virksomheten på lik linje som at en virksomhet kan få refusjon for overrapportering. Avvik under 5&#xa0;% prosent av det en virksomhet har innrapporterte på årsbasis og/eller avvik som utgjør en kostnad på under 5000 kroner skal ikke rapporteres eller faktureres/krediteres.</article><article class="legalP" id="kapittel-1-foreslåttparagraf-3-ledd-3">Parkeringsvirksomhet eller andre, som nevnt i § 2 første og annet strekpunkt, og som starter med å ilegge sanksjon i løpet av året skal innrapportere antall forventede sanksjoner for dette året så snart virksomheten begynner.</article><article class="legalP" id="kapittel-1-foreslåttparagraf-3-ledd-4">Parkeringsklagenemnda kan stipulere antall sanksjoner for det kommende året for de virksomheter som ikke rapporterer innen fristen i første ledd. Det stipulerte antallet legges til grunn for fakturering.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-12-21-2359/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2018.</article></section></main></body></html>