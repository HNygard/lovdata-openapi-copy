<!DOCTYPE html><html lang="no"><head><title>Forskrift om opptak, studier og eksamen ved Fagskolen Aldring og helse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-05-22-661</dd><dt class="dokid">DokumentID</dt><dd class="dokid">LTI/forskrift/2017-05-22-661</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-06-20-56/§4</li><li>lov/2003-06-20-56/§6</li></ul></dd><dt class="dateOfPublication">Kunngjort</dt><dd class="dateOfPublication">2017-05-31 14:30</dd><dt class="journalNumber">Journalnummer</dt><dd class="journalNumber">2017-0488</dd><dt class="titleShort">Korttittel</dt><dd class="titleShort">Forskrift om opptak mv. ved Fagskolen Aldring og helse</dd><dt class="title">Tittel</dt><dd class="title">Forskrift om opptak, studier og eksamen ved Fagskolen Aldring og helse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styringsgruppen ved Fagskolen Aldring og helse 22. mai 2017 med hjemmel i lov 20. juni 2003 nr. 56 om fagskoleutdanning (fagskoleloven) § 4 og § 6.</dd><dt class="refid">RefID</dt><dd class="refid">forskrift/2017-05-22-661</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier og eksamen ved Fagskolen Aldring og helse<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Formål og virkeområde</li><li>§ 1-2. Definisjoner</li><li>§ 1-3. Forholdet til forvaltningsloven</li></ul></li><li>Kapittel 2. Opptak<ul class="tocSubUl"><li>§ 2-1. Kriterier for opptak</li><li>§ 2-2. Gjennomføring av opptak</li><li>§ 2-3. Innpassing og fritak</li><li>§ 2-4. Krav om politiattest</li></ul></li><li>Kapittel 3. Krav om deltakelse fravær og permisjon<ul class="tocSubUl"><li>§ 3-1. Fellessamlinger og nettmøter</li><li>§ 3-2. Praksis</li><li>§ 3-3. Permisjon og tilrettelegging</li><li>§ 3-4. Tap av studieplass</li></ul></li><li>Kapittel 4. Avsluttende vurdering og eksamen<ul class="tocSubUl"><li>§ 4-1. Vurderingsgrunnlag og vurderingsformer</li><li>§ 4-2. Oppmelding og vilkår for å avlegge eksamen mv.</li><li>§ 4-3. Oppnevnelse av sensorer</li><li>§ 4-4. Vurderingsuttrykk</li><li>§ 4-5. Adgang til å avlegge avsluttende vurdering og eksamen på nytt. Antall forsøk</li><li>§ 4-6. Tid og sted for vurderinger. Trekk og forfall til eksamen mv.</li><li>§ 4-7. Klage over formelle feil ved eksamen m.m.</li><li>§ 4-8. Rett til begrunnelse. Klage over karakterfastsetting og ny sensur</li></ul></li><li>Kapittel 5. Disiplinærreaksjoner<ul class="tocSubUl"><li>§ 5-1. Annullering av eksamen m.m. etter fagskoleloven § 9</li><li>§ 5-2. Utestenging og bortvisning etter fagskoleloven § 10</li><li>§ 5-3. Vurdering av skikkethet etter fagskoleloven § 11</li><li>§ 5-4. Utestenging fra praksis som følge av straffbare forhold etter fagskoleloven § 12</li></ul></li><li>Kapittel 6. Klagerett og klagenemnder<ul class="tocSubUl"><li>§ 6-1. Generelle bestemmelser om klage. Frist og krav til klagens innhold</li><li>§ 6-2. Lokal klagenemnd</li><li>§ 6-3. Nasjonal klagenemnd for fagskoleutdanning</li></ul></li><li>Kapittel 7. Vitnemål og karakterutskrift<ul class="tocSubUl"><li>§ 7-1. Vitnemål og karakterutskrift</li></ul></li><li>Kapittel 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2017-05-22-661" id="dokument"><h1>Forskrift om opptak, studier og eksamen ved Fagskolen Aldring og helse</h1><section class="section" data-name="kap1" id="kapittel-1" data-lovdata-URL="LTI/forskrift/2017-05-22-661/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2017-05-22-661/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål og virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriftens formål er å sikre at studentenes rettigheter etter fagskoleloven<sup class="footnotereference" data-footnotereferencevalue="1" data-unique-footnote-counter="1">1</sup> og forskrift om fagskoleutdanning<sup class="footnotereference" data-footnotereferencevalue="2" data-unique-footnote-counter="2">2</sup> ivaretas. Forskriften presiserer enkelte plikter og rettigheter for fagskolens studenter og søkere, og skal sikre forutberegnelighet og likebehandling i fagskolens saksbehandling.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder for opptak, studier og eksamen ved Fagskolen Aldring og helse. Bestemmelsene får anvendelse både for personer som søker om opptak til studietilbud, og personer som har eller har hatt studierett og status som student ved fagskolen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Lov 20. juni 2003 nr. 56 om fagskoleutdanning.</article><article class="footnote" data-name="2" data-unique-footnote-counter="2"><span class="footnoteLabel">2</span> Forskrift 17. mars 2017 nr. 334 om fagskoleutdanning.</article></footer></article><article class="legalArticle" data-lovdata-URL="LTI/forskrift/2017-05-22-661/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) <i>Styringsgruppen</i> er fagskolens øverste ansvarlige styringsorgan, og har alt ansvar og all myndighet som er tillagt «styret» etter fagskoleloven og forskrift om fagskoleutdanning.</article><article class="numberedLegalP" data-numerator="2" id="kapittel-1-paragraf-2-nummer-2">(2) <i>Rektor</i> er leder for fagskolens administrasjon.</article><article class="numberedLegalP" data-numerator="3" id="kapittel-1-paragraf-2-nummer-3">(3) <i>Studieleder</i> er en ansatt ved fagskolen som har ansvaret for den enkelte fagskoleutdanningen. Studieleders navn og kontaktinformasjon gjøres tilgjengelig for studentene senest ved studiestart.</article></article><article class="legalArticle" data-lovdata-URL="LTI/forskrift/2017-05-22-661/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Forholdet til forvaltningsloven</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="numberedLegalP" data-numerator="1" id="kapittel-1-paragraf-3-nummer-1">(1) Forvaltningsloven gjelder for fagskolens virksomhet, jf. helseforetaksloven § 5 første ledd og fagskoleloven § 1b.</article><article class="numberedLegalP" data-numerator="2" id="kapittel-1-paragraf-3-nummer-2">(2) Vedtak truffet etter fagskolelovens og denne forskrifts bestemmelser om opptak, avsluttende vurdering, annullering av eksamen, bortvisning, utestenging, skikkethetsvurdering, innpassing og fritak regnes som enkeltvedtak etter forvaltningslovens bestemmelser.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Lov 10. februar 1967 om behandlingsmåten i forvaltningssaker. Jf. fagskoleloven § 1b annet og tredje ledd.</article></footer></article></section><section class="section" data-name="kap2" id="kapittel-2" data-lovdata-URL="LTI/forskrift/2017-05-22-661/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2017-05-22-661/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Kriterier for opptak</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) For opptak på grunnlag av formell kompetanse kreves fullført og bestått videregående opplæring innen helse- og oppvekstfag, samt fagbrev/yrkeskompetanse som helsefagarbeider, hjelpepleier, omsorgsarbeider eller aktivitør. Søkere med utenlandsk fag- eller yrkesopplæring kan gis opptak på grunnlag av formell kompetanse dersom opplæringen er godkjent som sidestilt med norsk vitnemål og fagbrev som nevnt i forrige punktum, jf. opplæringslova<sup class="footnotereference" data-footnotereferencevalue="1" data-unique-footnote-counter="1">1</sup> § 3-4a første ledd.</article><article class="numberedLegalP" data-numerator="2" id="kapittel-2-paragraf-1-nummer-2">(2) Søkere som ikke oppfyller det formelle opptakskravet i første ledd, og som har fylt 23 år på søknadstidspunktet, kan søke opptak på grunnlag av realkompetanse. Søkerens realkompetanse er den kompetansen søkeren har opparbeidet seg gjennom utdanning, lønnet eller ulønnet arbeid, organisasjonserfaring, fritidsaktiviteter eller på annen måte. Realkompetansen vurderes av studieleder opp mot de formelle kompetansekravene i første ledd. Søkeren må kunne dokumentere relevant yrkeserfaring tilsvarende minst fem årsverk. Som relevant yrkeserfaring regnes arbeid med målgruppen i hjemmebaserte tjenester, i sykehjem, innen boligvirksomhet, på dagsenter eller i andre offentlige eller private virksomheter, samt frivillig arbeid for og sammen med målgruppen, pårørendearbeid, organisasjonsarbeid, arbeid som støttekontakt, og lignende. I tillegg må søkeren dokumentere relevant opplæring tilsvarende læreplanene for VG 3 i yrkesfaglige opplæringsprogram som oppfyller det formelle kriteriet etter første ledd, tilsvarende nivå 4 i Nasjonalt rammeverk for livslang læring. Vedtak vedrørende realkompetanse er et enkeltvedtak som kan påklages til lokal klagenemnd etter bestemmelsene i denne forskriftens kapittel 6. Klagen sendes til fagskolens administrasjon.</article><article class="numberedLegalP" data-numerator="3" id="kapittel-2-paragraf-1-nummer-3">(3) Det er en forutsetning for opptak at søkeren forstår norsk og kan kommunisere tilfredsstillende på norsk. Søkere med annet morsmål enn norsk, eller som ikke har bestått videregående opplæring i faget norsk på det nivå som kreves etter første ledd, må dokumentere tilfredsstillende språkkunnskaper ved å fremlegge:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-3-punkt-1"><article class="legalP" id="kapittel-2-paragraf-1-nummer-3-punkt-1-ledd-1">bestått test i norsk – høyere nivå («Bergenstesten») eller</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-3-punkt-2"><article class="legalP" id="kapittel-2-paragraf-1-nummer-3-punkt-2-ledd-1">avsluttende prøve i norsk (norskprøven) med resultat B2 eller høyere på alle vurderinger, jf. forskrift 20. april 2005 nr. 341 om opplæring i norsk og samfunnskunnskap for nyankomne innvandrere § 26.</article></article></li></ul></article><article class="numberedLegalP" data-numerator="4" id="kapittel-2-paragraf-1-nummer-4">(4) Dokumentasjon for den opplæring og/eller eventuell yrkeserfaring som danner grunnlag for opptaket, jf. første og annet ledd, samt eventuell dokumentasjon for språkferdigheter som er påkrevet etter tredje ledd, skal vedlegges søknaden.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Lov 17. juli 1998 nr. 61 om grunnskolen og den vidaregåande opplæringa.</article></footer></article><article class="legalArticle" data-lovdata-URL="LTI/forskrift/2017-05-22-661/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Gjennomføring av opptak</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søknadsskjema og startdato for behandling av søknader fastsettes av fagskolens administrasjon og publiseres på fagskolens nettside sammen med øvrig informasjon om søknadsprosessen. Søknader behandles fortløpende. Vedtak om opptak treffes av fagskolens administrasjon. Studieplasser tildeles søkere som oppfyller vilkårene i § 2-1 etter dato for mottak av fullstendig søknad og dokumentasjon. Behandling av søknader skjer frem til et på forhånd fastsatt antall søkere er tatt opp, jf. annet ledd, likevel ikke senere enn første fellessamling. Dato for første fellessamling opplyses på fagskolens nettsider.</article><article class="numberedLegalP" data-numerator="2" id="kapittel-2-paragraf-2-nummer-2">(2) Antall studenter som skal tas opp per studentkull fastsettes av fagskolens administrasjon. Søkere utover dette antallet som oppfyller vilkårene i § 2-1 får tilbud om plassering på venteliste, rangert etter dato for mottak av fullstendig søknad og dokumentasjon. Dersom studieplasser blir frigjort, vil søkere som er satt på venteliste få tilbud om studieplass, etter rangeringen nevnt i forrige punktum. Tildeling av studieplass til søkere på venteliste kan skje frem til første fellessamling.</article><article class="numberedLegalP" data-numerator="3" id="kapittel-2-paragraf-2-nummer-3">(3) Vedtak etter denne bestemmelsen er et enkeltvedtak og kan påklages til lokal klagenemnd etter reglene i denne forskrifts kapittel 6. Klagen sendes til fagskolens administrasjon.</article></article><article class="legalArticle" data-lovdata-URL="LTI/forskrift/2017-05-22-661/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Innpassing og fritak</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Beståtte emner fra annen godkjent fagskoleutdanning skal innpasses som del av utdanningen, med samme antall fagskolepoeng, jf. fagskoleforskriften § 1-1 første ledd.</article><article class="numberedLegalP" data-numerator="2" id="kapittel-2-paragraf-3-nummer-2">(2) Etter søknad kan det gis fritak for emner som inngår i utdanningen, på grunnlag av annen dokumentert utdanning og kompetanse, jf. fagskoleforskriften § 1-1 annet ledd.</article><article class="numberedLegalP" data-numerator="3" id="kapittel-2-paragraf-3-nummer-3">(3) Vedtak om innpassing og fritak etter første og annet ledd treffes av rektor. Utgangspunktet for vurderinger om innpassing og fritak skal være læringsutbyttebeskrivelsene for den aktuelle utdanningen eller det aktuelle emnet og fagskolepoeng eller andre vurderinger av omfang, nivå og arbeidsbelastning for de emner eller den kompetanse det søkes om innpassing eller fritak for. Søknader om innpassing og fritak må inneholde nødvendig dokumentasjon vedrørende omfang og innhold i emnet som studenten ønsker godskrevet, og sendes fagskolen innen en frist som gjøres kjent for studentene ved tilbud om studieplass.</article><article class="numberedLegalP" data-numerator="4" id="kapittel-2-paragraf-3-nummer-4">(4) Vedtak etter denne bestemmelsen kan påklages til lokal klagenemnd etter reglene i denne forskriftens kapittel 6. Klagen sendes til fagskolens administrasjon.</article></article><article class="legalArticle" data-lovdata-URL="LTI/forskrift/2017-05-22-661/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Krav om politiattest</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Fagskolen skal kreve fremlagt politiattest i henhold til lovbestemte krav<sup class="footnotereference" data-footnotereferencevalue="1" data-unique-footnote-counter="1">1</sup> som gjelder for yrkesutøvelse i praksisopplæringen, jf. fagskoleloven § 12 annet ledd og forskrift om fagskoleutdanning kapittel 3. Fagskolen skal informere om kravet om politiattest, og informasjon om dette samt frist for fremleggelse av politiattest skal fremgå av tilbud om studieplass. Merknader på politiattesten kan medføre utestenging etter denne forskriftens § 5-4, jf. fagskoleloven § 12 tredje til femte ledd og fagskoleforskriften kapittel 3. Fornyet vandelskontroll kan foretas i samsvar med politiregisterloven § 43.</article><article class="numberedLegalP" data-numerator="2" id="kapittel-2-paragraf-4-nummer-2">(2) Studenter som ikke legger frem politiattest i henhold til fagskoleloven § 12 annet ledd og forskrift om fagskoleutdanning kapittel 3, eller ikke legger frem dokumentasjon om forhold som ligger til grunn for merknader på politiattesten, har ikke rett til å delta i praksisopplæringen.</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Se lov 2. juli 1999 nr. 64 om helsepersonell m.v. (helsepersonelloven) § 20a og lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 5-4.</article></footer></article></section><section class="section" data-name="kap3" id="kapittel-3" data-lovdata-URL="LTI/forskrift/2017-05-22-661/KAPITTEL_3"><h2>Kapittel 3. Krav om deltakelse fravær og permisjon</h2><article class="legalArticle" data-lovdata-URL="LTI/forskrift/2017-05-22-661/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Fellessamlinger og nettmøter</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Oppmøte på fellessamlinger og i nettmøter (video- og telefonkonferanser mv.) som inngår i studiet er obligatorisk, men fravær inntil 20&#xa0;% per samling aksepteres.</article><article class="numberedLegalP" data-numerator="2" id="kapittel-3-paragraf-1-nummer-2">(2) Ved fravær som overstiger grensen i første ledd, kreves det at studenten fullfører innleveringer og/eller arbeidsoppgaver til erstatning for manglende deltakelse. Innleveringene og arbeidsoppgavene skal i omfang og tema stå i sammenheng med den manglende deltakelsen, etter nærmere avtale med studieleder.</article><article class="numberedLegalP" data-numerator="3" id="kapittel-3-paragraf-1-nummer-3">(3) Manglende oppfyllelse av studentens plikter etter første og annet ledd kan medføre tap av studieplass, jf. § 3-4, med mindre studenten har fått innvilget søknad etter § 3-3.</article></article><article class="legalArticle" data-lovdata-URL="LTI/forskrift/2017-05-22-661/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Praksis</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Praksis utgjør omtrent 25&#xa0;% av samlet studietid, fordelt gjennom hele studieperioden. Dette utgjør 10 uker fordelt gjennom hele studieperioden. For studenter som ikke har praksis på egen arbeidsplass er det 10 uker i 100&#xa0;% stilling eller 20 uker i minst 50&#xa0;% stilling, også fordelt gjennom hele studieperioden. Det er obligatorisk å gjennomføre praksisperiodene, men fravær inntil 20&#xa0;% av praksistiden aksepteres. Studenten har selv ansvar for å melde fra til studieleder ved fravær fra praksis.</article><article class="numberedLegalP" data-numerator="2" id="kapittel-3-paragraf-2-nummer-2">(2) Ved fravær som overstiger grensen i første ledd, må studenten ta igjen den manglende praksisen, etter nærmere avtale med studieleder.</article><article class="numberedLegalP" data-numerator="3" id="kapittel-3-paragraf-2-nummer-3">(3) Manglende oppfyllelse av studentens plikter etter første og annet ledd kan medføre tap av studieplass, jf. § 3-4, med mindre studenten har fått innvilget søknad etter § 3-3.</article></article><article class="legalArticle" data-lovdata-URL="LTI/forskrift/2017-05-22-661/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Permisjon og tilrettelegging</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Permisjon kan innvilges dersom tungtveiende grunner gjør det nødvendig, herunder ved sykdom eller innkalling til førstegangstjeneste. Permisjon innvilges som hovedregel for en periode på inntil ett år. I ekstraordinære tilfeller kan ytterligere permisjon innvilges i inntil ett år.</article><article class="numberedLegalP" data-numerator="2" id="kapittel-3-paragraf-3-nummer-2">(2) Fagskolen skal, så langt det er mulig og rimelig, legge studiesituasjonen til rette for studenter med særskilte behov. Tilretteleggingen skal ikke føre til en reduksjon av de faglige krav som stilles ved det enkelte studium. Studenten har ansvar for å melde fra til fagskolen om behov for tilrettelegging, og kan søke om tilretteleggingstiltak. Fagskolen kan fastsette en frist for å søke om tilrettelegging i forbindelse med eksamen.</article><article class="numberedLegalP" data-numerator="3" id="kapittel-3-paragraf-3-nummer-3">(3) Begrunnet skriftlig søknad om permisjon eller tilrettelegging samt eventuell dokumentasjon for de omstendigheter som begrunner søknaden sendes til fagskolens administrasjon, som treffer vedtak. Vedtaket kan påklages til den lokale klagenemnden etter bestemmelsene i denne forskriftens kapittel 6. Klagen sendes til fagskolens administrasjon.</article><article class="numberedLegalP" data-numerator="4" id="kapittel-3-paragraf-3-nummer-4">(4) En student som har vært ute i permisjon må innen fastsatt frist bekrefte overfor fagskolen at vedkommende ønsker å avlegge det som blir studentens første praksisperiode, mappevurdering eller eksamen etter permisjonsperioden. Bekreftelsen sendes skriftlig til studieleder.</article></article><article class="legalArticle" data-lovdata-URL="LTI/forskrift/2017-05-22-661/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Tap av studieplass</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Dersom studenten ikke oppfyller sine plikter etter § 3-1 og § 3-2 skal studieleder gi melding om dette til rektor, som kan treffe vedtak om tap av studieplass. Slikt vedtak skal ikke treffes dersom vedtaket skyldes utestenging eller bortvisning, eller dersom studenten er innvilget permisjon. Studenten skal gis skriftlig forhåndsvarsel om saken og gis anledning til å uttale seg, innen en nærmere angitt frist, før vedtaket treffes.</article><article class="numberedLegalP" data-numerator="2" id="kapittel-3-paragraf-4-nummer-2">(2) Vedtak etter forrige ledd er et enkeltvedtak og kan påklages til lokal klagenemnd etter bestemmelsene i kapittel 6. Klagen sendes til fagskolens administrasjon.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2017-05-22-661/KAPITTEL_4"><h2>Kapittel 4. Avsluttende vurdering og eksamen</h2><article class="legalArticle" data-lovdata-URL="LTI/forskrift/2017-05-22-661/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Vurderingsgrunnlag og vurderingsformer</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Eksamen og andre vurderinger skal gjennomføres slik at studentenes kunnskaper, ferdigheter og generelle kompetanse prøves og vurderes på en upartisk og faglig betryggende måte. Vurderingen skal sikre det faglige nivået i utdanningen. Vurderingsformer som benyttes ved fagskolen er hjemmeeksamen, mappevurdering og praksisperiode. Fagskolen fastsetter i studieplan for den enkelte fagskoleutdanning hvilke vurderingsformer som skal benyttes for de enkelte emner, og kan fastsette nærmere bestemmelser om hvordan de enkelte vurderingene gjennomføres.</article><article class="numberedLegalP" data-numerator="2" id="kapittel-4-paragraf-1-nummer-2">(2) Ved mappevurdering gis studentene skriftlige tilbakemeldinger underveis. Studentene kan arbeide med mappen i hvert emne frem til de frister som fremgår av årsplan fastsatt av fagskolens administrasjon.</article><article class="numberedLegalP" data-numerator="3" id="kapittel-4-paragraf-1-nummer-3">(3) Praksis vurderes gjennom studentens deltagelse og arbeid under praksisperioden. Ved avslutningen av hver praksisperiode foretas en oppsummerende vurdering av studentens prestasjon.</article><article class="numberedLegalP" data-numerator="4" id="kapittel-4-paragraf-1-nummer-4">(4) I forbindelse med gjennomføring av hjemmeeksamen har studenten rett til veiledning fra fagskolen. Oppnevnelse av veileder og fastsettelse av eksamensperiode gjøres av studieleder. Rektor fastsetter hvor mange timer veiledning som kan kreves i forbindelse med hjemmeeksamen.</article></article><article class="legalArticle" data-lovdata-URL="LTI/forskrift/2017-05-22-661/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Oppmelding og vilkår for å avlegge eksamen mv.</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Det kan fastsettes i studieplanen at emner og vurderinger skal gjennomføres og bestås i en bestemt rekkefølge, og at krav til obligatorisk aktivitet skal være oppfylt før studenten har rett til å avlegge eksamen eller annen avsluttende vurdering for emner ved fagskolen.</article><article class="numberedLegalP" data-numerator="2" id="kapittel-4-paragraf-2-nummer-2">(2) Studenten har rett til å fremstille seg til eksamen og andre vurderinger som nevnt i § 4-1 dersom vilkår som nevnt i første ledd er oppfylt. Fagskolen melder opp studenter til eksamen og andre vurderinger i hvert emne ved emnestart.</article><article class="numberedLegalP" data-numerator="3" id="kapittel-4-paragraf-2-nummer-3">(3) Studenter i permisjon skal etter § 3-3 fjerde ledd ha gitt fagskolen bekreftelse vedrørende første ønskede vurdering etter avsluttet permisjon. Det samme gjelder studenter som har vært midlertidig bortvist eller utestengt eller har fått annullert sin eksamen etter bestemmelser i denne forskrifts kapittel 5.</article></article><article class="legalArticle" data-lovdata-URL="LTI/forskrift/2017-05-22-661/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Oppnevnelse av sensorer</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Sensor oppnevnes av rektor når resultatet av vurderingen skal inngå på vitnemålet eller innregnes i karakter for utdanningen.<sup class="footnotereference" data-footnotereferencevalue="1" data-unique-footnote-counter="1">1</sup> Til gjennomføring av mappevurdering, samt for vurdering av praksisperioden, oppnevnes én sensor. Til vurdering av hjemmeeksamen oppnevnes både intern og ekstern sensor.</article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Jf. fagskoleloven § 6 annet ledd og § 3 tredje ledd.</article></footer></article><article class="legalArticle" data-lovdata-URL="LTI/forskrift/2017-05-22-661/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Vurderingsuttrykk</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) For praksis brukes vurderingsuttrykket bestått/ikke bestått.</article><article class="numberedLegalP" data-numerator="2" id="kapittel-4-paragraf-4-nummer-2">(2) For hjemmeeksamen og mappevurdering brukes følgende vurderingsuttrykk, i tråd med Nasjonal plan for ettårig fagskoleutdanning i helse- og oppvekstfag, generell del, godkjent av Nasjonalt utvalg for fagskoleutdanning i helse- og oppvekstfag 22. april 2013, pkt. 4.7: <table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell beskrivelse av vurderingskriterier</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Studenten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Studenten viser meget god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Studenten viser god vurderingsevne og selvstendighet på de viktigste områdene.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Studenten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Studenten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Studenten viser både manglende vurderingsevne og selvstendighet.</td></tr></tbody></table></article></article><article class="legalArticle" data-lovdata-URL="LTI/forskrift/2017-05-22-661/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Adgang til å avlegge avsluttende vurdering og eksamen på nytt. Antall forsøk</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Dersom studenten får karakteren F (ikke bestått) ved mappevurdering, gis studenten anledning til å gjennomføre mappevurderingen på nytt i det aktuelle emnet. Hjemmeeksamen kan avlegges på nytt også dersom studenten har bestått, men ikke før neste ordinære eksamensperiode ved fagskolen. Dersom studenten har avlagt flere godkjente hjemmeeksamener i et emne skal den høyeste oppnådde karakteren vises på vitnemålet. Fagskolen kan bestemme at oppmelding til ny hjemmeeksamen i allerede fullført og bestått emne må sendes innen fastsatt frist. Den enkelte mappevurdering/hjemmeeksamen kan likevel ikke avlegges mer enn tre ganger etter denne bestemmelsen.</article><article class="numberedLegalP" data-numerator="2" id="kapittel-4-paragraf-5-nummer-2">(2) Dersom studenten får karakteren «ikke bestått» for praksisperiode, gis studenten én ny mulighet til å gjennomføre den enkelte praksisperiode.</article><article class="numberedLegalP" data-numerator="3" id="kapittel-4-paragraf-5-nummer-3">(3) En student som ikke har bestått et emne som inngår i fagskoleutdanningen og ikke har adgang til flere forsøk etter begrensningene i første og annet ledd taper studieplassen, med mindre tungtveiende grunner taler for å gi dispensasjon fra begrensningen i antall forsøk. Vedtak om tap av studieplass eller dispensasjon etter denne bestemmelsen treffes av rektor etter innstilling fra studieleder. Dersom studenten ikke fratas studieplassen, skal det gis dispensasjon for ytterligere ett forsøk for det aktuelle emnet. Studenten skal gis skriftlig forhåndsvarsel og gis anledning til å uttale seg før vedtaket treffes. Vedtaket er et enkeltvedtak og kan påklages til den lokale klagenemnden etter bestemmelsene i kapittel 6.</article><article class="numberedLegalP" data-numerator="4" id="kapittel-4-paragraf-5-nummer-4">(4) Dersom en student uteblir fra eksamen eller annen vurdering, eller unnlater å levere inn arbeider til vurdering innen angitte frister, regnes det som et ikke bestått forsøk etter denne bestemmelsens første og annet ledd med mindre studenten har trukket seg innen fristen fastsatt i § 4-6 første ledd, får godkjent gyldig forfall etter § 4-6 annet ledd, innvilges permisjon etter § 3-3, er utestengt eller bortvist etter § 5-2 eller utestengt etter § 5-4.</article></article><article class="legalArticle" data-lovdata-URL="LTI/forskrift/2017-05-22-661/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Tid og sted for vurderinger. Trekk og forfall til eksamen mv.</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Tid og sted, eventuelt innleveringssted, for mappevurdering og hjemmeeksamen meddeles studentene ved emnestart. Studenter kan trekke seg fra hjemmeeksamen eller mappevurdering ved å gi skriftlig melding om dette til studieleder senest en uke før innleveringsfristen. Tid og sted for praksisperioder fastsettes av studieleder etter avtale med student og praksissted.</article><article class="numberedLegalP" data-numerator="2" id="kapittel-4-paragraf-6-nummer-2">(2) En student som på grunn av sykdom eller annen gyldig grunn må trekke seg fra mappevurdering eller hjemmeeksamen etter utløpet av fristen som nevnt i første ledd, sende søknad om godkjent forfall til studieleder, vedlagt legeattest eller annen fyllestgjørende dokumentasjon. Ved trekk fra hjemmeeksamen og mappevurdering som følge av sykdom må legeattest leveres eller være poststemplet senest tre dager etter fristen for innlevering av besvarelse/mappe. Legeattest må opplyse om at den er utstedt i forbindelse med forfall og/eller avbrudd i tilknytning til fagskoleutdanningen. Ved sykdom eller annen gyldig grunn som forhindrer gjennomføring av praksisperiode kan studenten søke om permisjon etter bestemmelsene i § 3-3.</article><article class="numberedLegalP" data-numerator="3" id="kapittel-4-paragraf-6-nummer-3">(3) Dokumentasjon som nevnt i forrige ledd leveres til studieleder, som avgjør om forfallet/avbruddet godkjennes eller ikke. Dersom forfallet/avbruddet godkjennes, foretas ikke den aktuelle vurderingen, og det teller ikke som et forsøk etter § 4-5. Studieleders vedtak etter denne bestemmelsen kan påklages til den lokale klagenemnden etter bestemmelsene i kapittel 6. Klagen sendes til fagskolens administrasjon.</article></article><article class="legalArticle" data-lovdata-URL="LTI/forskrift/2017-05-22-661/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Klage over formelle feil ved eksamen m.m.</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) En student som har innlevert eksamensbesvarelse eller prestert annet arbeid som bedømmes med karakter, kan klage over formelle feil innen tre uker etter at studenten er eller burde være kjent med forholdet som begrunner klagen, jf. fagskoleloven § 7. Slik klage skal rettes til fagskolen. Er krav om begrunnelse for eller klage over karakterfastsettingen fremsatt, løper klagefristen fra studenten har fått begrunnelsen eller endelig avgjørelse av klagen foreligger.</article><article class="numberedLegalP" data-numerator="2" id="kapittel-4-paragraf-7-nummer-2">(2) Sensurvedtaket skal oppheves hvis det er begått feil som kan ha hatt betydning for studentens prestasjon eller bedømmelsen av denne. Ny sensur gjennomføres hvis feilen kan rettes opp ved ny sensur av innleverte arbeider. I motsatt fall holdes ny mappevurdering, hjemmeeksamen eller praksisperiode med ny(e) sensor(er). Karakterfastsetting ved ny sensur etter paragrafen her kan påklages etter reglene i § 4-8.</article><article class="numberedLegalP" data-numerator="3" id="kapittel-4-paragraf-7-nummer-3">(3) Fagskolen eller klageinstansen kan bestemme at det skal foretas ny sensur eller avholdes ny eksamen, mappevurdering eller praksisperiode hvis det er begått formelle feil som kan ha hatt betydning for én eller flere studenters prestasjon eller bedømmelse av denne.</article><article class="numberedLegalP" data-numerator="4" id="kapittel-4-paragraf-7-nummer-4">(4) Fagskolens vedtak etter paragrafen her kan påklages til den lokale klagenemnden etter bestemmelsene i kapittel 6. Klagen sendes fagskolens administrasjon.</article></article><article class="legalArticle" data-lovdata-URL="LTI/forskrift/2017-05-22-661/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Rett til begrunnelse. Klage over karakterfastsetting og ny sensur</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) Studenten har rett til å få en begrunnelse for karakterfastsettingen, jf. fagskoleloven § 8. Ved muntlig eksamen eller bedømmelse av praktiske ferdigheter må krav om slik begrunnelse fremsettes umiddelbart etter at karakteren er meddelt. Hvis karakteren kunngjøres elektronisk og studenten kan kreve begrunnelse på tilsvarende måte, må krav om begrunnelse fremsettes innen én uke fra karakteren blir kunngjort. Ved annen type kunngjøring må krav om begrunnelse fremsettes innen én uke fra studenten fikk kjennskap til karakteren, men likevel ikke mer enn tre uker fra karakteren ble kunngjort.</article><article class="numberedLegalP" data-numerator="2" id="kapittel-4-paragraf-8-nummer-2">(2) Begrunnelsen skal være gitt innen to uker etter at studenten har bedt om dette. Dersom begrunnelsen ikke kan gis innen to uker, skal studenten varsles om dette og samtidig få oppgitt når begrunnelsen kan ventes. I begrunnelsen skal det gjøres rede for de generelle prinsippene som er lagt til grunn for bedømmelsen og for bedømmelsen av studentens prestasjon. Begrunnelsen kan gis muntlig eller skriftlig.</article><article class="numberedLegalP" data-numerator="3" id="kapittel-4-paragraf-8-nummer-3">(3) Hvis det er gitt skriftlige retningslinjer for bedømmelsen, skal disse være tilgjengelige for studentene. Dersom hensynet til å prøve studentenes kunnskaper, ferdigheter og generelle kompetanse prøves og vurderes på en upartisk og faglig betryggende måte innebærer at slike retningslinjer ikke bør være kjent for studentene på forhånd, skal disse gjøres tilgjengelig etter karakterfastsettelsen.</article><article class="numberedLegalP" data-numerator="4" id="kapittel-4-paragraf-8-nummer-4">(4) En student kan klage skriftlig over karakteren innen tre uker etter at resultatet er kunngjort. Ny sensur skal da foretas. Ved ny sensur skal sensorene ikke få opprinnelig karakter, sensors begrunnelse for denne eller studentens begrunnelse for klagen. Er det fremsatt krav om begrunnelse eller klage over formelle feil, løper klagefristen etter denne paragrafen fra studenten har fått begrunnelsen eller endelig avgjørelse av klagen foreligger. Ved bruk av løpende vurdering beregnes fristen for å klage på vurdering av separat oppgave eller annet arbeid som bedømmes med karakter fra den dag resultatet for emnet er kunngjort.</article><article class="numberedLegalP" data-numerator="5" id="kapittel-4-paragraf-8-nummer-5">(5) Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages.</article><article class="numberedLegalP" data-numerator="6" id="kapittel-4-paragraf-8-nummer-6">(6) Karakterfastsetting ved ny sensur etter paragrafen her kan ikke påklages.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2017-05-22-661/KAPITTEL_5"><h2>Kapittel 5. Disiplinærreaksjoner</h2><article class="legalArticle" data-lovdata-URL="LTI/forskrift/2017-05-22-661/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Annullering av eksamen m.m. etter fagskoleloven § 9</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Den lokale klagenemnden kan annullere resultatet av en eksamen eller annet arbeid som bedømmes med karakter som en student har fått adgang til å avlegge ved å benytte et falsk vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i. Klagenemnden kan også annullere resultatet av en eksamen eller annet arbeid som bedømmes med karakter og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med prestasjonen eller under gjennomføringen av emnet.</article><article class="numberedLegalP" data-numerator="2" id="kapittel-5-paragraf-1-nummer-2">(2) Den lokale klagenemnden kan annullere fritak for eller innpassing av utdanning og kompetanse som en student har fått ved å benytte et falsk vitnemål, andre falske dokumenter eller annen form for uredelig opptreden.</article><article class="numberedLegalP" data-numerator="3" id="kapittel-5-paragraf-1-nummer-3">(3) Ved begrunnet mistanke om forhold som nevnt i første og annet ledd skal fagskolen innhente nødvendig informasjon og oversende sakens dokumenter til den lokale klagenemnden. Studenten skal forhåndsvarsles om saken og har rett til å uttale seg før vedtak treffes. Vedtak om annullering etter første og annet ledd kan påklages av studenten til nasjonal klagenemnd for fagskoleutdanning etter bestemmelsene i kapittel 6. Klagen sendes til den lokale klagenemnden.</article><article class="numberedLegalP" data-numerator="4" id="kapittel-5-paragraf-1-nummer-4">(4) Adgangen til annullering etter denne bestemmelsen foreldes ikke. Etter at det foreligger vedtak om annullering, skal eventuelle vitnemål eller karakterutskrifter leveres tilbake til fagskolen, og kan kreves overlevert mot studentens vilje, jf. fagskoleloven § 9 femte ledd.</article></article><article class="legalArticle" data-lovdata-URL="LTI/forskrift/2017-05-22-661/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Utestenging og bortvisning etter fagskoleloven § 10</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) En student som tross skriftlig advarsel fra fagskolen, gjentatte ganger opptrer på en måte som virker grovt forstyrrende for medstudenters arbeid, eller for virksomheten ved fagskolen ellers, kan etter vedtak av den lokale klagenemnden bortvises fra fagskolen i inntil ett år. Hvis en student på tross av skriftlig advarsel fra fagskolen ikke etterkommer et vedtak om bortvisning, kan klagenemnden vedta å utestenge studenten fra utdanningen i inntil ett år.</article><article class="numberedLegalP" data-numerator="2" id="kapittel-5-paragraf-2-nummer-2">(2) Den lokale klagenemnden kan vedta at en student som har skapt fare for liv eller helse for, eller har opptrådt grovt usømmelig overfor, noen som studenten har møtt i forbindelse med undervisning eller praksisopplæring, skal utestenges fra fagskoleutdanning med praksisstudier og fratas retten til å gå opp til eksamen i slik utdanning ved fagskolen i inntil tre år. Det samme gjelder dersom en student har brutt lovfestet taushetsplikt.</article><article class="numberedLegalP" data-numerator="3" id="kapittel-5-paragraf-2-nummer-3">(3) Den lokale klagenemnden kan vedta at en student som har benyttet et falsk vitnemål, andre falske dokumenter eller annen form for uredelig opptreden som nevnt i § 5-1, eller som har fusket eller forsøkt å fuske som nevnt i § 5-1, skal utestenges fra all utdanning ved fagskolen og fratas retten til å gå opp til eksamen ved fagskolen i inntil ett år. Tilsvarende gjelder for en student som forsettlig har medvirket.</article><article class="numberedLegalP" data-numerator="4" id="kapittel-5-paragraf-2-nummer-4">(4) Ved begrunnet mistanke om forhold som nevnt i første til tredje ledd skal fagskolen innhente nødvendig informasjon og oversende sakens dokumenter til den lokale klagenemnden. Studenten skal forhåndsvarsles om saken og har rett til å uttale seg før vedtak treffes. Vedtak om å bortvise eller utestenge en student kan bare treffes med minst to tredels flertall. Vedtaket kan påklages til nasjonal klagenemnd for fagskoleutdanning etter bestemmelsene i kapittel 6. Klagen sendes til den lokale klagenemnden.</article></article><article class="legalArticle" data-lovdata-URL="LTI/forskrift/2017-05-22-661/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Vurdering av skikkethet etter fagskoleloven § 11</span></h3><article class="legalP" data-text-size="small" id="kapittel-5-paragraf-3-ledd-1">(Fastsettes så snart det foreligger forskrift fra departementet om skikkethetsvurdering for fagskoleutdanning, jf. fagskoleloven § 11 første og femte ledd.)</article></article><article class="legalArticle" data-lovdata-URL="LTI/forskrift/2017-05-22-661/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Utestenging fra praksis som følge av straffbare forhold etter fagskoleloven § 12</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) En student som er dømt for forhold som innebærer at studenten må anses som uskikket til å delta i arbeid med bestemte grupper mennesker, kan utestenges fra praksisopplæring dersom vilkårene i fagskoleloven § 12 og forskrift om fagskoleutdanning kapittel 3 er oppfylt. Den som er siktet eller tiltalt for straffbart forhold som omtalt i politiregisterloven § 39 første ledd, eller i regler om krav til politiattester som nevnt i § 2-4, kan utestenges fra praksisopplæring til rettskraftig dom foreligger eller saken er henlagt, dersom vilkårene i fagskoleloven § 12 og forskrift om fagskoleutdanning kapittel 3 er oppfylt.</article><article class="numberedLegalP" data-numerator="3" id="kapittel-5-paragraf-4-nummer-2">(3) Saken behandles i samsvar med forskrift om fagskoleutdanning kapittel 3. Den lokale klagenemnden avgjør om studenten skal nektes retten til å delta i praksisopplæring.</article><article class="numberedLegalP" data-numerator="4" id="kapittel-5-paragraf-4-nummer-3">(4) Vedtak om utestenging etter denne bestemmelsen kan påklages til den nasjonale klagenemnden for fagskoleutdanning etter bestemmelsene i kapittel 6. Klagen sendes til den lokale klagenemnden.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2017-05-22-661/KAPITTEL_6"><h2>Kapittel 6. Klagerett og klagenemnder</h2><article class="legalArticle" data-lovdata-URL="LTI/forskrift/2017-05-22-661/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Generelle bestemmelser om klage. Frist og krav til klagens innhold</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Enkeltvedtak truffet av fagskolen kan påklages etter bestemmelsene i forvaltningsloven kapittel VI. Den som ønsker å gjøre bruk av sin klagerett har krav på den veiledning fra fagskolen og den lokale klagenemnden som er nødvendig for å ivareta vedkommendes interesser, jf. forvaltningsloven § 11. Særlige bestemmelser om klage på formelle feil og karakterfastsetting i forbindelse med eksamen prøve eller annet arbeid som bedømmes med karakter er gitt i § 4-7 og 4-8.</article><article class="numberedLegalP" data-numerator="2" id="kapittel-6-paragraf-1-nummer-2">(2) Klagen inngis skriftlig til det organet som har truffet vedtaket, og bør være begrunnet. Med mindre annet er bestemt, løper klagefristen i tre uker fra den dag studenten fikk underretning om vedtaket eller burde ha gjort seg kjent med vedtaket. Dersom klagen inneholder feil eller mangler, skal organet som forbereder klagesaken gi studenten anledning til å rette opp forholdet innen en kort frist. Dersom klagen er inngitt for sent eller ikke er rettet i tide skal organet avvise klagen, med mindre annet følger av forvaltningsloven § 31.</article></article><article class="legalArticle" data-lovdata-URL="LTI/forskrift/2017-05-22-661/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Lokal klagenemnd</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Fagskolen Aldring og helse skal ha en lokal klagenemnd, jf. fagskoleloven § 13, som oppnevnes av styringsgruppen. Den lokale klagenemnden er klageinstans for enkeltvedtak fattet av fagskolen. Klagenemnden skal også behandle klage over fagskolens vedtak etter lov om fagskoleutdanning § 7, jf. denne forskrifts § 4-7. Den lokale klagenemnden treffer vedtak som første instans i saker etter fagskoleloven § 9, § 10, § 11 og § 12, jf. denne forskrifts § 5-1, § 5-2, § 5-3 og § 5-4. Den lokale klagenemndens vedtak i klagesaker om fagskolens vedtak kan ikke påklages.</article></article><article class="legalArticle" data-lovdata-URL="LTI/forskrift/2017-05-22-661/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Nasjonal klagenemnd for fagskoleutdanning</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Klager over enkeltvedtak truffet med hjemmel i fagskoleloven § 9, § 10, § 11 og § 12 behandles av nasjonal klagenemnd for fagskoleutdanning etter bestemmelsene i forskrift om fagskoleutdanning kapittel 2.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2017-05-22-661/KAPITTEL_7"><h2>Kapittel 7. Vitnemål og karakterutskrift</h2><article class="legalArticle" data-lovdata-URL="LTI/forskrift/2017-05-22-661/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Vitnemål og karakterutskrift</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Fagskolen skal utstede vitnemål for studenter som har fullført fagskoleutdanning, jf. fagskoleloven § 5 og forskrift om fagskoleutdanning § 1-2 og § 1-3. En student som ikke har fullført fagskoleutdanningen kan be om karakterutskrift som viser beståtte eksamener og emner samt andre vurderinger studenten har fått.</article><article class="numberedLegalP" data-numerator="2" id="kapittel-7-paragraf-1-nummer-2">(2) Vitnemålet skal dokumentere det overordnede læringsutbyttet til utdanningen og oppnådd kvalifikasjon i henhold til kravene for utstedelse av vitnemål. Beskrivelse av og tittel på oppgaven for hjemmeeksamen fremgår på vitnemålet.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2017-05-22-661/KAPITTEL_8"><h2>Kapittel 8. Ikrafttredelse</h2><article class="legalP" id="kapittel-8-ledd-1">Forskriften trer i kraft fra 1. juni 2017.</article></section></main></body></html>