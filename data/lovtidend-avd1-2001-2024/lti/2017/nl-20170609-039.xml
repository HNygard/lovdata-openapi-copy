<!DOCTYPE html><html lang="no"><head><title>Lov om endringer i lov om universiteter og høyskoler og lov om fagskoleutdanning (organisasjonsform, disponering av tilskudd og egenbetaling mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-09-39</dd><dt class="dokid">DokumentID</dt><dd class="dokid">LTI/lov/2017-06-09-39</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2003-06-20-56</li><li>lov/2005-04-01-15</li></ul></dd><dt class="legalArea">Rettsområde</dt><dd class="legalArea"><ul><li>Skoler, universiteter og forskning &gt; Skoler. Privatskoler</li></ul></dd><dt class="dateOfPublication">Kunngjort</dt><dd class="dateOfPublication">2017-06-09 14:15</dd><dt class="journalNumber">Journalnummer</dt><dd class="journalNumber">2017-0341</dd><dt class="titleShort">Korttittel</dt><dd class="titleShort">Endringslov til universits- og høyskoleloven og fagskoleloven</dd><dt class="title">Tittel</dt><dd class="title">Lov om endringer i lov om universiteter og høyskoler og lov om fagskoleutdanning (organisasjonsform, disponering av tilskudd og egenbetaling mv.)</dd><dt class="miscInformation">Annet om dokumentet</dt><dd class="miscInformation">Prop.44 L (2016–2017), Innst.225 L (2016–2017), Lovvedtak 70 (2016–2017). Stortingets første og andre gangs behandling hhv. 30. mars og 3. april 2017. Fremmet av Kunnskapsdepartementet.</dd><dt class="refid">RefID</dt><dd class="refid">lov/2017-06-09-39</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om universiteter og høyskoler og lov om fagskoleutdanning (organisasjonsform, disponering av tilskudd og egenbetaling mv.)<ul class="tocSubUl"><li>I<ul class="tocSubUl"><li>§ 8-1. Institusjonens organisering og ledelse</li><li>§ 8-2. Delegasjon</li><li>§ 8-3. Statstilskudd og egenbetaling</li><li>§ 8-4. Avtaler med nærstående</li><li>§ 8-5. Tilsyn</li><li>§ 8-6. Rapportering</li><li>§ 8-7. Regnskap og revisjon</li><li>§ 8-8. Pålegg om retting</li><li>§ 8-9. Krav om tilbakebetaling av statstilskudd</li><li>§ 8-10. Tvangsmulkt</li><li>§ 8-11. Overtredelsesgebyr</li><li>§ 8-12. Tilbaketrekking av akkreditering</li></ul></li><li>II<ul class="tocSubUl"><li>§ 3. Organisasjon og ledelse</li><li>§ 15. Offentlig tilskudd og egenbetaling</li><li>§ 16. Avtaler med nærstående</li><li>§ 17. Tilsyn</li><li>§ 18. Rapportering</li><li>§ 19. Regnskap og revisjon</li><li>§ 20. Pålegg om retting</li><li>§ 21. Krav om tilbakebetaling av tilskudd</li><li>§ 22. Tvangsmulkt</li><li>§ 23. Overtredelsesgebyr</li><li>§ 24. Tilbaketrekking av godkjenning</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2017-06-09-39" id="dokument"><h1>Lov om endringer i lov om universiteter og høyskoler og lov om fagskoleutdanning (organisasjonsform, disponering av tilskudd og egenbetaling mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 20. juni 2003 nr. 56 om fagskoleutdanning (fagskoleloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 1. april 2005 nr. 15 om universiteter og høyskoler (universitets- og høyskoleloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-06-09-39/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 1. april 2005 nr. 15 om universiteter og høyskoler gjøres følgende endringer:</article> <article class="defaultP" margin-top="true">§ 7-1 andre ledd oppheves. Nåværende tredje ledd blir nytt andre ledd.</article> <article class="defaultP" margin-top="true">§ 8-1 skal lyde:</article><article class="futureLegalArticle" data-name="§8-1" id="kapittel-1-foreslåttparagraf-1"><span class="futureLegalArticleHeader">§ 8-1. <span class="legalArticleTitle">Institusjonens organisering og ledelse</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Private universiteter og høyskoler skal være aksjeselskap etter aksjeloven eller stiftelser etter stiftelsesloven.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Private universiteter og høyskoler skal ledes av et styre. Styret skal ha representanter fra studenter og ansatte. Styret skal ha en sammensetning på minst fem medlemmer. Hvis styret har mer enn ti medlemmer, skal hver av gruppene studenter og ansatte ha minst to medlemmer hver. Kravene i likestillingsloven § 21, jf. § 7-6 tredje ledd, om representasjon av begge kjønn, skal være oppfylt innenfor den enkelte valgkrets.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Det skal være størst mulig åpenhet om styrets arbeid. Styret skal etablere og gjennomføre systematiske kontrolltiltak (internkontroll) for å sikre at krav fastsatt i eller i medhold av lov, overholdes. Departementet kan gi forskrift om internkontroll.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Styret skal sørge for at studentene får den utdanningen som er forutsatt som grunnlag for akkrediteringen, at alle vilkår for eventuelle offentlige tilskudd overholdes, og at virksomheten drives i samsvar med lover og forskrifter.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Styret selv skal fatte vedtak om at det etter styrets skjønn er forsvarlig å starte opp et nytt studieår. Vedtaket skal fattes før studiestart.</article></article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-2"><span class="futureLegalArticleHeader">§ 8-2. <span class="legalArticleTitle">Delegasjon</span></span><article class="legalP" id="kapittel-1-foreslåttparagraf-2-ledd-1">Styret kan delegere sin avgjørelsesmyndighet til andre ved institusjonen i den utstrekning det ikke følger av denne loven at styret selv skal treffe vedtak, eller det er andre særlig begrensninger i adgangen til å delegere.</article></article> <article class="defaultP" margin-top="true">§ 8-3 skal lyde:</article><article class="futureLegalArticle" data-name="§8-3" id="kapittel-1-foreslåttparagraf-3"><span class="futureLegalArticleHeader">§ 8-3. <span class="legalArticleTitle">Statstilskudd og egenbetaling</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Private universiteter og høyskoler som tilfredsstiller kravene som oppstilles i denne lov, kan etter søknad til Kongen kjennes berettiget til statstilskudd til dekning av driftskostnader for utdanninger som er akkreditert av NOKUT.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Alle private universiteter og høyskoler skal benytte statstilskudd og egenbetaling fra studentene til den akkrediterte utdanningen og innenfor lovens formål.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Private universiteter og høyskoler som mottar statstilskudd, skal la tilskudd og egenbetaling komme studentene til gode. Private universiteter og høyskoler som mottar statstilskudd, kan ikke foreta utdelinger.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Private universiteter og høyskoler som ikke mottar statlig tilskudd, kan ikke foreta utdelinger som medfører at egenkapitalen blir lavere enn 20 prosent av eiendelene.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Departementet kan gi forskrift om disponering av statlig tilskudd og egenbetaling, herunder ved avvikling.</article></article> <article class="defaultP" margin-top="true">Ny § 8-4 skal lyde:</article><article class="futureLegalArticle" data-name="§8-4" id="kapittel-1-foreslåttparagraf-4"><span class="futureLegalArticleHeader">§ 8-4. <span class="legalArticleTitle">Avtaler med nærstående</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Private universiteter og høyskoler kan ikke overfor nærstående gjennomføre avtaler eller på annen måte overføre midler på vilkår som avviker fra det som ville vært fastsatt mellom uavhengige parter.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Institusjonen skal kunne dokumentere at det ikke er gjennomført avtaler i strid med første ledd.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Nærstående til private universiteter og høyskoler skal på forespørsel gi innsyn i dokumentasjon vedrørende avtaler som nevnt i første ledd.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Departementet kan gi forskrift om avtaler med nærstående, herunder hvem som regnes som nærstående og krav om dokumentasjon.</article></article> <article class="defaultP" margin-top="true">Ny § 8-5 skal lyde:</article><article class="futureLegalArticle" data-name="§8-5" id="kapittel-1-foreslåttparagraf-5"><span class="futureLegalArticleHeader">§ 8-5. <span class="legalArticleTitle">Tilsyn</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Departementet fører tilsyn med private universiteter og høyskoler.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Private universiteter og høyskoler plikter å bistå under tilsynet, herunder gi opplysninger som kan ha betydning for oppfyllelse av krav gitt i eller i medhold av denne loven. Departementet kan kreve at slike opplysninger dokumenteres og redegjøres for ved at det for eksempel utleveres eller sammenstilles regnskapsmateriale med bilag, korrespondanse og styreprotokoller. Departementet skal gis adgang til lokaler som disponeres av virksomheten.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Opplysninger etter andre ledd kan kreves av revisor og regnskapsfører uten hinder av lovbestemt eller avtalt taushetsplikt.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Departementet kan gi forskrift om institusjonens bistandsplikt under tilsynet, herunder hvordan opplysninger skal gis og om adgang til institusjonens lokaler.</article></article> <article class="defaultP" margin-top="true">Ny § 8-6 skal lyde:</article><article class="futureLegalArticle" data-name="§8-6" id="kapittel-1-foreslåttparagraf-6"><span class="futureLegalArticleHeader">§ 8-6. <span class="legalArticleTitle">Rapportering</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Private universiteter og høyskoler skal rapportere regnskapsinformasjon og sammenstilte data om studietilbud, studenter og personale til departementet.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Private universiteter og høyskoler må gi særskilt melding til departementet ved fusjon, fisjon, salg, omdanning og avvikling av virksomheten. Melding skal gis før slik endring gjennomføres.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Departementet kan gi forskrift om det nærmere innholdet i og formkrav til rapporterings- og meldeplikten.</article></article> <article class="defaultP" margin-top="true">Ny § 8-7 skal lyde:</article><article class="futureLegalArticle" data-name="§8-7" id="kapittel-1-foreslåttparagraf-7"><span class="futureLegalArticleHeader">§ 8-7. <span class="legalArticleTitle">Regnskap og revisjon</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Private universiteter og høyskoler er regnskapspliktige etter regnskapsloven § 1-2 og etter denne loven. Regnskapslovens unntak for små foretak i § 3-1 andre ledd, jf. § 1-6, gjelder ikke for private universiteter og høyskoler.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Private universiteter og høyskoler skal ha et økonomisk skille mellom den akkrediterte og ikke-akkrediterte delen av virksomheten. Regnskapene skal dokumentere at kravet overholdes.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Regnskapene for private universiteter og høyskoler skal revideres av statsautorisert eller registrert revisor, jf. revisorloven § 3-1.</article><article class="numberedLegalP" data-numerator="4" id="kapittel-1-foreslåttparagraf-7-nummer-4">(4) Departementet kan gi forskrift om krav til regnskapet, dokumentasjon og revisjon.</article></article> <article class="defaultP" margin-top="true">Ny § 8-8 skal lyde:</article><article class="futureLegalArticle" data-name="§8-8" id="kapittel-1-foreslåttparagraf-8"><span class="futureLegalArticleHeader">§ 8-8. <span class="legalArticleTitle">Pålegg om retting</span></span><article class="legalP" id="kapittel-1-foreslåttparagraf-8-ledd-1">Hvis departementet avdekker brudd på bestemmelser gitt i eller i medhold av denne loven, kan departementet pålegge utdanningsinstitusjonen å rette forholdet innen en gitt frist.</article></article> <article class="defaultP" margin-top="true">Ny § 8-9 skal lyde:</article><article class="futureLegalArticle" data-name="§8-9" id="kapittel-1-foreslåttparagraf-9"><span class="futureLegalArticleHeader">§ 8-9. <span class="legalArticleTitle">Krav om tilbakebetaling av statstilskudd</span></span><article class="legalP" id="kapittel-1-foreslåttparagraf-9-ledd-1">Hvis statstilskudd disponeres i strid med bestemmelser gitt i eller i medhold av denne lov eller grunnlaget for tilskuddet, kan departementet kreve tilskuddet tilbakebetalt. Endelig vedtak om tilbakebetaling av statstilskudd er tvangsgrunnlag for utlegg.</article></article> <article class="defaultP" margin-top="true">Ny § 8-10 skal lyde:</article><article class="futureLegalArticle" data-name="§8-10" id="kapittel-1-foreslåttparagraf-10"><span class="futureLegalArticleHeader">§ 8-10. <span class="legalArticleTitle">Tvangsmulkt</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) For å sikre at pålegg gitt etter § 8-8 etterleves, kan departementet bestemme at den pålegget retter seg mot, skal betale en mulkt til staten. Tvangsmulkten fastsettes som løpende dagsmulkt fra utløpet av fristen som er satt i pålegget, og inntil forholdet er rettet.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Departementet kan gi forskrift om utstedelse, størrelse, forfall, klage og lemping av tvangsmulkt.</article></article> <article class="defaultP" margin-top="true">Ny § 8-11 skal lyde:</article><article class="futureLegalArticle" data-name="§8-11" id="kapittel-1-foreslåttparagraf-11"><span class="futureLegalArticleHeader">§ 8-11. <span class="legalArticleTitle">Overtredelsesgebyr</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Ved overtredelser av bestemmelser gitt i eller i medhold av denne loven, kan departementet ilegge overtredelsesgebyr. Overtredelsesgebyr kan ilegges foretak selv om ingen enkeltperson har utvist skyld.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Størrelsen på overtredelsesgebyret fastsettes i det enkelte tilfellet. Endelig vedtak om overtredelsesgebyr er tvangsgrunnlag for utlegg.</article><article class="numberedLegalP" data-numerator="3" id="kapittel-1-foreslåttparagraf-11-nummer-3">(3) Departementet kan gi forskrift om utstedelse, størrelse, forfall, klage og lemping av overtredelsesgebyret.</article></article> <article class="defaultP" margin-top="true">Ny § 8-12 skal lyde:</article><article class="futureLegalArticle" data-name="§8-12" id="kapittel-1-foreslåttparagraf-12"><span class="futureLegalArticleHeader">§ 8-12. <span class="legalArticleTitle">Tilbaketrekking av akkreditering</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Hvis alvorlige forhold i strid med bestemmelser gitt i eller i medhold av denne loven ikke rettes innen fristen etter § 8-8, kan departementet trekke tilbake akkrediteringen av institusjonen eller studietilbudet.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Departementet kan gi forskrift om saksbehandling ved tilbaketrekking av akkreditering etter denne bestemmelsen.</article></article></section><section class="section" data-name="kapII" id="kapittel-2" data-lovdata-URL="LTI/lov/2017-06-09-39/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 20. juni 2003 nr. 56 om fagskoleutdanning gjøres følgende endringer:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-2-foreslåttparagraf-1"><span class="futureLegalArticleHeader">§ 3. <span class="legalArticleTitle">Organisasjon og ledelse</span></span><article class="legalP" id="kapittel-2-foreslåttparagraf-1-ledd-1">Private fagskoler skal være stiftelser etter stiftelsesloven eller aksjeselskap etter aksjeloven. Fagskoleutdanning som per 1. januar 2017 er organisert i studieforbund etter voksenopplæringsloven, kan videreføres som studieforbund.</article><article class="legalP" id="kapittel-2-foreslåttparagraf-1-ledd-2">Offentlige fagskoler og fagskoler organisert som studieforbund, skal ha et styre som øverste ansvarlige styringsorgan. Alle fagskoler skal ha et styre med minst fem medlemmer.</article><article class="legalP" id="kapittel-2-foreslåttparagraf-1-ledd-3">Styret skal sørge for at studentene får den utdanningen som er forutsatt som grunnlag for godkjenningen, at alle vilkår for eventuelle offentlige tilskudd overholdes, og at virksomheten for øvrig drives i samsvar med gjeldende lover og regler. Styret skal sørge for at opplysninger som blir gitt NOKUT og utdanningssøkende, er korrekte og fullstendige.</article><article class="legalP" id="kapittel-2-foreslåttparagraf-1-ledd-4">Styret kan delegere sin avgjørelsesmyndighet til andre ved fagskolen dersom ikke noe annet er fastsatt.</article><article class="legalP" id="kapittel-2-foreslåttparagraf-1-ledd-5">Studenter og ansatte skal ha representanter med møte-, tale- og forslagsrett i alle tilfeller der styret behandler saker av betydning for gjennomføringen av godkjent fagskoleutdanning. Studentrepresentantene og ansatterepresentantene velges av og blant studentene og de ansatte.</article><article class="legalP" id="kapittel-2-foreslåttparagraf-1-ledd-6">Tilbyder skal ha en administrativ og faglig ledelse som skal stå for den daglige driften av utdanningen innenfor de retningslinjer og pålegg styret har gitt. Den administrative og faglige ledelse ansettes av styret.</article><article class="legalP" id="kapittel-2-foreslåttparagraf-1-ledd-7">Styret selv skal fatte vedtak om at det etter styrets skjønn er forsvarlig å starte opp et nytt studieår. Vedtaket skal fattes før studiestart.</article><article class="legalP" id="kapittel-2-foreslåttparagraf-1-ledd-8">Styret skal etablere og gjennomføre systematiske kontrolltiltak (internkontroll) for å sikre at krav fastsatt i eller i medhold av lov, overholdes. Departementet kan gi nærmere forskrift om krav til internkontroll.</article><article class="legalP" id="kapittel-2-foreslåttparagraf-1-ledd-9">Tilbydere av godkjent fagskoleutdanning skal være registrert i Enhetsregisteret.</article><article class="legalP" id="kapittel-2-foreslåttparagraf-1-ledd-10">Departementet kan gi forskrift om organisering, styring og ledelse av fagskoleutdanning, herunder bestemmelser om representasjon i styrende organer.</article><article class="legalP" id="kapittel-2-foreslåttparagraf-1-ledd-11">Departementet kan vedta at det kan gjøres unntak fra loven og forskriftene til loven i forbindelse med tidsavgrensede organisatoriske forsøk.</article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-2-foreslåttparagraf-2"><span class="futureLegalArticleHeader">§ 15. <span class="legalArticleTitle">Offentlig tilskudd og egenbetaling</span></span><article class="legalP" id="kapittel-2-foreslåttparagraf-2-ledd-1">Tilbydere av godkjent fagskoleutdanning kan søke fylkeskommunen om offentlig tilskudd.</article><article class="legalP" id="kapittel-2-foreslåttparagraf-2-ledd-2">Tilbydere av fagskoleutdanning kan bare kreve egenbetaling fra studenter i den grad det ikke ved tildeling av offentlig tilskudd er forutsatt at utdanningen skal være gratis. Departementet kan gi forskrift om tilbyderes adgang til å ta egenbetaling fra studenter.</article><article class="legalP" id="kapittel-2-foreslåttparagraf-2-ledd-3">Alle private fagskoler skal benytte offentlig tilskudd og egenbetaling fra studentene til den godkjente utdanningen og innenfor lovens formål.</article><article class="legalP" id="kapittel-2-foreslåttparagraf-2-ledd-4">Private fagskoler som mottar offentlig tilskudd, skal la tilskudd og egenbetaling komme studentene til gode. Private fagskoler som mottar offentlig tilskudd, kan ikke foreta utdelinger.</article><article class="legalP" id="kapittel-2-foreslåttparagraf-2-ledd-5">Private fagskoler som ikke mottar offentlig tilskudd, kan ikke foreta utdelinger som medfører at egenkapitalen blir lavere enn 20 prosent av eiendelene.</article><article class="legalP" id="kapittel-2-foreslåttparagraf-2-ledd-6">Departementet kan gi forskrift om disponering av offentlig tilskudd og egenbetaling, herunder ved avvikling.</article></article> <article class="defaultP" margin-top="true">Ny § 16 skal lyde:</article><article class="futureLegalArticle" data-name="§16" id="kapittel-2-foreslåttparagraf-3"><span class="futureLegalArticleHeader">§ 16. <span class="legalArticleTitle">Avtaler med nærstående</span></span><article class="legalP" id="kapittel-2-foreslåttparagraf-3-ledd-1">Private fagskoler kan ikke overfor nærstående gjennomføre avtaler eller på annen måte overføre midler på vilkår som avviker fra det som ville vært fastsatt mellom uavhengige parter.</article><article class="legalP" id="kapittel-2-foreslåttparagraf-3-ledd-2">Fagskolen skal kunne dokumentere at det ikke er gjennomført avtaler i strid med første ledd.</article><article class="legalP" id="kapittel-2-foreslåttparagraf-3-ledd-3">Nærstående til private fagskoler skal på forespørsel gi departementet innsyn i dokumentasjon vedrørende avtaler som nevnt i første ledd.</article><article class="legalP" id="kapittel-2-foreslåttparagraf-3-ledd-4">Departementet kan gi forskrift om avtaler med nærstående, herunder hvem som regnes som nærstående og krav om dokumentasjon.</article></article> <article class="defaultP" margin-top="true">Nåværende § 16 oppheves.</article> <article class="defaultP" margin-top="true">Ny § 17 skal lyde:</article><article class="futureLegalArticle" data-name="§17" id="kapittel-2-foreslåttparagraf-4"><span class="futureLegalArticleHeader">§ 17. <span class="legalArticleTitle">Tilsyn</span></span><article class="legalP" id="kapittel-2-foreslåttparagraf-4-ledd-1">Departementet fører tilsyn med private fagskoler.</article><article class="legalP" id="kapittel-2-foreslåttparagraf-4-ledd-2">Private fagskoler plikter å bistå under tilsynet, herunder gi opplysninger som kan ha betydning for oppfyllelse av krav gitt i eller i medhold av denne loven. Departementet kan kreve at slike opplysninger dokumenteres og redegjøres for ved at det for eksempel utleveres eller sammenstilles regnskapsmateriale med bilag, korrespondanse og styreprotokoller. Tilsynsmyndigheten skal gis adgang til lokaler som disponeres av virksomheten.</article><article class="legalP" id="kapittel-2-foreslåttparagraf-4-ledd-3">Opplysninger etter andre ledd kan kreves av revisor og regnskapsfører uten hinder av lovbestemt eller avtalt taushetsplikt.</article><article class="legalP" id="kapittel-2-foreslåttparagraf-4-ledd-4">Departementet kan gi forskrift om institusjonens bistandsplikt under tilsynet, herunder hvordan opplysninger skal gis og om adgang til fagskolens lokaler.</article></article> <article class="defaultP" margin-top="true">Nåværende § 17 blir ny § 25.</article> <article class="defaultP" margin-top="true">Ny § 18 skal lyde:</article><article class="futureLegalArticle" data-name="§18" id="kapittel-2-foreslåttparagraf-5"><span class="futureLegalArticleHeader">§ 18. <span class="legalArticleTitle">Rapportering</span></span><article class="legalP" id="kapittel-2-foreslåttparagraf-5-ledd-1">Private fagskoler skal rapportere regnskapsinformasjon og sammenstilte data om studietilbud, studenter og personale til departementet.</article><article class="legalP" id="kapittel-2-foreslåttparagraf-5-ledd-2">Private fagskoler må gi særskilt melding til departementet ved fusjon, fisjon, salg, omdanning og avvikling av virksomheten. Melding skal gis før slik endring gjennomføres.</article><article class="legalP" id="kapittel-2-foreslåttparagraf-5-ledd-3">Departementet kan gi forskrift om det nærmere innholdet i og formkrav til rapporterings- og meldeplikten.</article></article> <article class="defaultP" margin-top="true">Nåværende § 18 blir ny § 26.</article> <article class="defaultP" margin-top="true">Ny § 19 skal lyde:</article><article class="futureLegalArticle" data-name="§19" id="kapittel-2-foreslåttparagraf-6"><span class="futureLegalArticleHeader">§ 19. <span class="legalArticleTitle">Regnskap og revisjon</span></span><article class="legalP" id="kapittel-2-foreslåttparagraf-6-ledd-1">Private fagskoler er regnskapspliktige etter regnskapsloven § 1-2 og denne loven. Regnskapslovens unntak for små foretak i § 3-1 andre ledd, jf. § 1-6, gjelder ikke for private fagskoler.</article><article class="legalP" id="kapittel-2-foreslåttparagraf-6-ledd-2">Private fagskoler skal ha et økonomisk skille mellom de akkrediterte delene av virksomheten og de ikke-akkrediterte delene av virksomheten. Regnskapene skal være egnet til å dokumentere at kravet overholdes.</article><article class="legalP" id="kapittel-2-foreslåttparagraf-6-ledd-3">Regnskapene for private fagskoler skal revideres av statsautorisert eller registrert revisor, jf. revisorloven § 3-1.</article><article class="legalP" id="kapittel-2-foreslåttparagraf-6-ledd-4">Departementet kan gi forskrift om krav til regnskapet, dokumentasjon og revisjon.</article></article> <article class="defaultP" margin-top="true">Ny § 20 skal lyde:</article><article class="futureLegalArticle" data-name="§20" id="kapittel-2-foreslåttparagraf-7"><span class="futureLegalArticleHeader">§ 20. <span class="legalArticleTitle">Pålegg om retting</span></span><article class="legalP" id="kapittel-2-foreslåttparagraf-7-ledd-1">Hvis departementet avdekker brudd på bestemmelser gitt i eller i medhold av denne loven eller grunnlaget for tilskuddet, kan departementet pålegge fagskolen å rette forholdet innen en gitt frist.</article></article> <article class="defaultP" margin-top="true">Ny § 21 skal lyde:</article><article class="futureLegalArticle" data-name="§21" id="kapittel-2-foreslåttparagraf-8"><span class="futureLegalArticleHeader">§ 21. <span class="legalArticleTitle">Krav om tilbakebetaling av tilskudd</span></span><article class="legalP" id="kapittel-2-foreslåttparagraf-8-ledd-1">Hvis offentlig tilskudd disponeres i strid med bestemmelser gitt i eller i medhold av denne loven eller grunnlaget for tilskuddet, kan departementet kreve tilskuddet tilbakebetalt. Vedtak om tilbakebetaling av offentlig tilskudd er tvangsgrunnlag for utlegg.</article></article> <article class="defaultP" margin-top="true">Ny § 22 skal lyde:</article><article class="futureLegalArticle" data-name="§22" id="kapittel-2-foreslåttparagraf-9"><span class="futureLegalArticleHeader">§ 22. <span class="legalArticleTitle">Tvangsmulkt</span></span><article class="legalP" id="kapittel-2-foreslåttparagraf-9-ledd-1">For å sikre at pålegg gitt etter § 20 etterleves, kan departementet bestemme at den pålegget retter seg mot, skal betale en mulkt til staten. Tvangsmulkten fastsettes som løpende dagsmulkt fra utløpet av fristen som er satt i pålegget, og inntil forholdet er rettet.</article><article class="legalP" id="kapittel-2-foreslåttparagraf-9-ledd-2">Departementet kan gi forskrift om utstedelse, størrelse, forfall, klage og lemping av tvangsmulkt.</article></article> <article class="defaultP" margin-top="true">Ny § 23 skal lyde:</article><article class="futureLegalArticle" data-name="§23" id="kapittel-2-foreslåttparagraf-10"><span class="futureLegalArticleHeader">§ 23. <span class="legalArticleTitle">Overtredelsesgebyr</span></span><article class="legalP" id="kapittel-2-foreslåttparagraf-10-ledd-1">En privat fagskole som overtrer bestemmelser gitt i eller i medhold av denne loven, kan ilegges overtredelsesgebyr av departementet. Overtredelsesgebyr kan ilegges foretak selv om ingen enkeltperson har utvist skyld.</article><article class="legalP" id="kapittel-2-foreslåttparagraf-10-ledd-2">Størrelsen på overtredelsesgebyret fastsettes i det enkelte tilfellet. Endelig vedtak om overtredelsesgebyr er tvangsgrunnlag for utlegg.</article><article class="legalP" id="kapittel-2-foreslåttparagraf-10-ledd-3">Departementet kan gi forskrift om utstedelse, størrelse, forfall, klage og lemping av overtredelsesgebyret.</article></article> <article class="defaultP" margin-top="true">Ny § 24 skal lyde:</article><article class="futureLegalArticle" data-name="§24" id="kapittel-2-foreslåttparagraf-11"><span class="futureLegalArticleHeader">§ 24. <span class="legalArticleTitle">Tilbaketrekking av godkjenning</span></span><article class="legalP" id="kapittel-2-foreslåttparagraf-11-ledd-1">Hvis en privat fagskole ikke retter alvorlige forhold i strid med bestemmelser gitt i eller i medhold av denne loven innen fristen etter § 20, kan departementet trekke godkjenningen av fagskolen eller utdanningstilbudet tilbake.</article><article class="legalP" id="kapittel-2-foreslåttparagraf-11-ledd-2">Departementet kan gi forskrift om saksbehandling ved tilbaketrekking av godkjenning etter denne bestemmelsen.</article></article></section><section class="section" data-name="kapIII" id="kapittel-3" data-lovdata-URL="LTI/lov/2017-06-09-39/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelser til ulik tid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">For private tilbydere av høyere utdanning som ikke er organisert som aksjeselskap eller stiftelse per 1. januar 2017, gjelder endringen av universitets- og høyskoleloven § 8-1 første ledd fra 1. januar 2020.</article></article></li><li data-li-identifier="3." data-name="3."><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">For private tilbydere av fagskoleutdanning som ikke er organisert som aksjeselskap, stiftelse eller studieforbund per 1. januar 2017, gjelder endringen av fagskoleloven § 3 første ledd fra 1. januar 2020.</article></article></li><li data-li-identifier="4." data-name="4."><article class="listArticle" id="kapittel-3-punkt-4"><article class="legalP" id="kapittel-3-punkt-4-ledd-1">Departementet kan i særlige tilfeller forlenge overgangsperioden etter nr. 2 og 3.</article></article></li><li data-li-identifier="5." data-name="5."><article class="listArticle" id="kapittel-3-punkt-5"><article class="legalP" id="kapittel-3-punkt-5-ledd-1">Private høyskoler med akkreditering etter universitets- og høyskoleloven § 3-1 og fagskoler med godkjenning etter fagskoleloven § 2 er fritatt for skatt på gevinst ved omorganisering som oppstår som følge av kravene som nevnt i nr. 2 og 3. Det stilles som vilkår at omorganiseringen skjer innen utløpet av overgangsperioden i nr. 2 til 4, at formuesobjektet tilfaller en akkreditert eller godkjent virksomhet, og at omorganiseringen skjer med skattemessig kontinuitet.</article></article></li><li data-li-identifier="6." data-name="6."><article class="listArticle" id="kapittel-3-punkt-6"><article class="legalP" id="kapittel-3-punkt-6-ledd-1">Hvis det som følge av kravene som nevnt i nr. 2 og 3 overføres hjemmel til fast eiendom, skal det gis fritak for dokumentavgift ved tinglysing av dokument som overfører hjemmel til fast eiendom til aksjeselskap eller stiftelse som er akkreditert etter universitets- og høyskoleloven § 3-1 eller godkjent etter fagskoleloven § 2, hvis følgende vilkår er oppfylt: <ul class="defaultList"><li data-li-identifier="a)" data-name="a)"><article class="listArticle" id="kapittel-3-punkt-6-ledd-1-punkt-1"><article class="legalP" id="kapittel-3-punkt-6-ledd-1-punkt-1-ledd-1">tinglysingen er en følge av kravet til organisering som nevnt i nr. 2 og 3</article></article></li><li data-li-identifier="b)" data-name="b)"><article class="listArticle" id="kapittel-3-punkt-6-ledd-1-punkt-2"><article class="legalP" id="kapittel-3-punkt-6-ledd-1-punkt-2-ledd-1">hjemmelen overføres fra privat utdanningsinstitusjon med akkreditering etter universitets- og høyskoleloven § 3-1 eller godkjenning etter fagskoleloven § 2, som ikke er organisert som aksjeselskap, stiftelse eller studieforbund</article></article></li><li data-li-identifier="c)" data-name="c)"><article class="listArticle" id="kapittel-3-punkt-6-ledd-1-punkt-3"><article class="legalP" id="kapittel-3-punkt-6-ledd-1-punkt-3-ledd-1">omorganiseringen skjer innen utløpet av overgangsperioden i nr. 2 til 4</article></article></li><li data-li-identifier="d)" data-name="d)"><article class="listArticle" id="kapittel-3-punkt-6-ledd-1-punkt-4"><article class="legalP" id="kapittel-3-punkt-6-ledd-1-punkt-4-ledd-1">virksomhetens samlede eiendeler og forpliktelser overføres uendret til den nye virksomheten.</article></article></li></ul></article></article></li><li data-li-identifier="7." data-name="7."><article class="listArticle" id="kapittel-3-punkt-7"><article class="legalP" id="kapittel-3-punkt-7-ledd-1">Departementet kan gi nærmere overgangsregler.</article></article></li></ul></section></main></body></html>