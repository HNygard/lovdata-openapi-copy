<!DOCTYPE html><html lang="no"><head><title>Lov om endringer i ekomloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-03-17-9</dd><dt class="dokid">DokumentID</dt><dd class="dokid">LTI/lov/2017-03-17-9</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1963-06-21-23</li><li>lov/2003-07-04-83</li></ul></dd><dt class="legalArea">Rettsområde</dt><dd class="legalArea"><ul><li>EU/EØS-rett &gt; Informasjonssamfunnet</li> <li>EU/EØS-rett &gt; Justis og innenriks</li> <li>IKT- og medierett &gt; Telekommunikasjon</li></ul></dd><dt class="dateOfPublication">Kunngjort</dt><dd class="dateOfPublication">2017-03-17 14:35</dd><dt class="lastupdated">Rettet</dt><dd class="lastupdated">2017-03-20 (EØS-henvisninger), 30.03.2017 (se nederst).</dd><dt class="journalNumber">Journalnummer</dt><dd class="journalNumber">2017-0242</dd><dt class="titleShort">Korttittel</dt><dd class="titleShort">Endringslov til ekomloven</dd><dt class="title">Tittel</dt><dd class="title">Lov om endringer i ekomloven</dd><dt class="miscInformation">Annet om dokumentet</dt><dd class="miscInformation">Prop.157 LS (2016–2017), Innst.167 L (2016–2017), Lovvedtak 60 (2016–2017). Stortingets første og andre gangs behandling hhv. 7. og 13. mars 2017. Fremmet av Samferdselsdepartementet. Jf. EØS-avtalen vedlegg XI nr. 5cf (vedtak 676/2002/EF), nr. 5cg (direktiv 2002/77/EF), nr. 5cj (direktiv 2002/19/EF), nr. 5ck (direktiv 2002/20/EF), nr. 5cl (direktiv 2002/21/EF), nr. 5cm (direktiv 2002/22/EF), nr. 5ha (direktiv2002/58/EF), nr. 5cu (forordning (EU) 2015/2120), nr. 5cub (forordning (EU) 2015/2352 og nr. 5ob (forordning (EU) 2015/2120).</dd><dt class="refid">RefID</dt><dd class="refid">lov/2017-03-17-9</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i ekomloven<ul class="tocSubUl"><li>I<ul class="tocSubUl"><li>§ 2-7. Vern av kommunikasjon og data</li><li>§ 2-16. Nettnøytralitet</li><li>§ 10-6. Pålegg om retting og opphør av ulovlige forhold</li><li>§ 12-1. Gebyr og sektoravgift</li></ul></li><li>II</li><li>III</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/lov/2017-03-17-9" id="dokument"><h1>Lov om endringer i ekomloven</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. juni 1963 nr. 23 om vegar (veglova).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 4. juli 2003 nr. 83 om elektronisk kommunikasjon (ekomloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-03-17-9/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. juli 2003 nr. 83 om elektronisk kommunikasjon gjøres følgende endringer:</article> <article class="defaultP" margin-top="true">§ 1-5 nr. 9 skal lyde:<ul class="defaultList"><li data-li-identifier="9." data-name="9."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>radioutstyr</i>: et elektrisk eller elektronisk produkt, som enten alene eller sammen med ekstrautstyr, for eksempel en antenne, tilsiktet utstråler eller mottar radiobølger for radiokommunikasjon eller radiobestemmelse.</article></article></li></ul></article> <article class="defaultP" margin-top="true">§ 1-5 nr. 17 skal lyde:<ul class="defaultList"><li data-li-identifier="17." data-name="17."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>samlokalisering</i>: felles bruk av infrastruktur eller felles bruk av tilhørende fasiliteter som brukes eller kan bli brukt til plassering av utstyr for elektronisk kommunikasjon.</article></article></li></ul></article> <article class="defaultP" margin-top="true">§ 2-6 første ledd skal lyde:</article><article class="legalP" id="kapittel-1-ledd-2">Tilbyder som tilbyr sluttbruker en elektronisk kommunikasjonstjeneste som gir mulighet for å foreta innenlandsk anrop til ett eller flere nummer i den nasjonale nummerplanen, skal sikre at sluttbruker kan foreta anrop til nødetatenes nødmeldingstjeneste. Tilbyder plikter å rute eCall til valgt mottakssentral for nødanrop. eCall er et system for automatisk eller manuell varsling av trafikkulykker eller andre nødsituasjoner fra kjøretøy til en mottakssentral.</article> <article class="defaultP" margin-top="true">§ 2-6 tredje ledd skal lyde:</article><article class="legalP" id="kapittel-1-ledd-3">Tilbyder som nevnt i første ledd og tilbyder av elektroniske kommunikasjonsnett som brukes til levering av tjeneste som nevnt i første ledd, skal for egen regning sikre at telefonnummer, sluttbrukers navn og nødvendige opplysninger for geografisk lokalisering av nødanrop overføres for alle anrop til nødetatene. Tilbyder plikter også å sikre overføring av datasett ved eCall til valgt mottakssentral for nødanrop. Det samme skal gjelde selv om sluttbruker har avtale om hemmelig telefonnummer eller har reservert seg mot fremvisning av anropende nummer hos oppringt sluttbruker.</article> <article class="defaultP" margin-top="true">§ 2-6 femte ledd skal lyde:</article><article class="legalP" id="kapittel-1-ledd-4">Myndigheten kan gi forskrifter om anrop til nødmeldingstjeneste, herunder om plikt til å videreformidle anrop ved bruk av SMS og om geografisk lokalisering av nødanrop. Myndigheten kan også gi forskrifter og treffe enkeltvedtak om eCall og en videreutvikling av eCall basert på internasjonale standarder. Myndigheten kan i forskrift eller enkeltvedtak gjøre unntak fra plikten til eCall i særlige tilfeller.</article> <article class="defaultP" margin-top="true">§ 2-7 skal lyde:</article><article class="futureLegalArticle" data-name="§2-7" id="kapittel-1-foreslåttparagraf-1"><span class="futureLegalArticleHeader">§ 2-7. <span class="legalArticleTitle">Vern av kommunikasjon og data</span></span><article class="legalP" id="kapittel-1-foreslåttparagraf-1-ledd-1">Tilbyder skal gjennomføre nødvendige sikkerhetstiltak for vern av kommunikasjon og data i egne elektroniske kommunikasjonsnett og -tjenester.</article><article class="legalP" id="kapittel-1-foreslåttparagraf-1-ledd-2">Tilbyder skal uten ugrunnet opphold og senest innen 24 timer varsle abonnent eller bruker dersom det foreligger<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">særlig risiko for brudd på sikkerheten,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">sikkerhetsbrudd som har skadet eller ødelagt lagrede data, eller</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">sikkerhetsbrudd som har krenket personvernet til abonnent eller bruker.</article></article></li></ul></article><article class="legalP" id="kapittel-1-foreslåttparagraf-1-ledd-3">Varsling av abonnent eller bruker etter annet ledd nr. 3 er ikke nødvendig der tilbyder overfor myndigheten har dokumentert at tilfredsstillende tekniske beskyttelsestiltak er gjennomført for dataene omfattet av sikkerhetsbruddet.</article><article class="legalP" id="kapittel-1-foreslåttparagraf-1-ledd-4">Tilbyder plikter å varsle myndigheten straks i tilfeller omfattet av annet ledd nr. 1 og 3.</article><article class="legalP" id="kapittel-1-foreslåttparagraf-1-ledd-5">Trafikkdata, lokaliseringsdata og data nødvendige for å identifisere abonnenten eller brukeren skal slettes eller anonymiseres så snart de ikke lenger er nødvendig:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-5-punkt-1"><article class="legalP" id="kapittel-1-foreslåttparagraf-1-ledd-5-punkt-1-ledd-1">til kommunikasjons- eller faktureringsformål</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-5-punkt-2"><article class="legalP" id="kapittel-1-foreslåttparagraf-1-ledd-5-punkt-2-ledd-1">for å oppfylle plikten etter § 2-7 a til å lagre data eller</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-5-punkt-3"><article class="legalP" id="kapittel-1-foreslåttparagraf-1-ledd-5-punkt-3-ledd-1">for å oppfylle andre krav fastsatt i medhold av lov.</article></article></li></ul><p class="leddfortsettelse">Annen behandling av slike data krever samtykke fra bruker.</p></article><article class="legalP" id="kapittel-1-foreslåttparagraf-1-ledd-6">Myndigheten kan gi forskrifter om vern av kommunikasjon og data.</article></article> <article class="defaultP" margin-top="true">Ny § 2-16 skal lyde:</article><article class="futureLegalArticle" data-name="§2-16" id="kapittel-1-foreslåttparagraf-2"><span class="futureLegalArticleHeader">§ 2-16. <span class="legalArticleTitle">Nettnøytralitet</span></span><article class="legalP" id="kapittel-1-foreslåttparagraf-2-ledd-1">Myndigheten kan i forskrift gi regler om nettnøytralitet. Med nettnøytralitet menes at all internettrafikk skal behandles likt uavhengig av avsender, mottaker, utstyr, applikasjon, tjeneste eller innhold.</article></article> <article class="defaultP" margin-top="true">§ 3-4 første og annet ledd skal lyde:</article><article class="legalP" id="kapittel-1-ledd-5">Tilbyder som har sterk markedsstilling skal pålegges en eller flere særlige plikter som følger av §§ 4-1, 4-4, 4-5, 4-6, 4-7, 4-8, 4-9, 4-9 a og 4-10.</article><article class="legalP" id="kapittel-1-ledd-6">Myndigheten kan i særlige tilfeller pålegge tilbyder som har sterk markedsstilling plikter utover det som følger av §§ 4-1, 4-4, 4-5, 4-6, 4-7, 4-8, 4-9, 4-9 a og 4-10. I slike tilfeller skal EFTAs overvåkningsorgan konsulteres.</article> <article class="defaultP" margin-top="true">§ 4-10 første punktum skal lyde:</article><article class="legalP" id="kapittel-1-ledd-7">Når plikter etter §§ 4-1 til 4-9 a ikke vil være tilstrekkelig for å legge til rette for bærekraftig konkurranse, kan myndigheten pålegge tilbyder med sterk markedsstilling i sluttbrukermarkedene vilkår for tilbud av sluttbrukertjeneste.</article> <article class="defaultP" margin-top="true">§ 6-2 sjette ledd skal lyde:</article><article class="legalP" id="kapittel-1-ledd-8">Myndigheten kan nekte å gi tillatelse etter første ledd når det følger av hensyn som angitt i annet ledd. Myndigheten kan også nekte å gi tillatelse dersom det ikke utstedes tilhørende konsesjon etter kringkastingsloven.</article> <article class="defaultP" margin-top="true">§ 6-4 a annet og nytt tredje ledd skal lyde:</article><article class="legalP" id="kapittel-1-ledd-9">Frekvenstillatelse gjelder for samme geografiske område som tillatelse gitt etter kringkastingsloven. Direktetildelte frekvenstillatelser kan ikke overdras etter § 6-5.</article><article class="legalP" id="kapittel-1-ledd-10">Myndigheten kan trekke tilbake tillatelse etter annet ledd og frekvenstillatelse til kringkasting etter § 6-2 når tildelte frekvenser ikke lenger nyttes etter sitt formål, eller dersom tillatelsen etter kringkastingsloven bortfaller.</article> <article class="defaultP" margin-top="true">§ 6-5 annet ledd skal lyde:</article><article class="legalP" id="kapittel-1-ledd-11">Før salg finner sted, skal innehaver underrette myndigheten om den planlagte overdragelsen. Innehaver skal også underrette myndigheten om planlagt overdragelse i form av endringer i eiersammensetning eller eierstruktur dersom overdragelsen kan ha konkurranseskadelig virkning. Myndigheten kan gi pålegg om at overdragelsen skal skje i samsvar med fastlagte prosedyrer, samt på en måte som bidrar til å sikre konkurransen og harmonisert bruk av frekvensene i tråd med nasjonal frekvensplan. Myndigheten kan nekte salg av frekvenser for å hindre konkurranseskadelig virkning.</article> <article class="defaultP" margin-top="true">§ 6-5 fjerde ledd skal lyde:</article><article class="legalP" id="kapittel-1-ledd-12">Innehaver skal underrette myndigheten om planlagt utleie av frekvenser som kan ha konkurranseskadelig virkning. Myndigheten kan nekte utleie av frekvenser for å hindre konkurranseskadelig virkning.</article> <article class="defaultP" margin-top="true">§ 7-3 annet ledd skal lyde:</article><article class="legalP" id="kapittel-1-ledd-13">Myndigheten kan ved enkeltvedtak pålegge tilbyder å yte kompensasjon til sluttbruker ved forsinket tilbyderportering eller ved misbruk av portering.</article> <article class="defaultP" margin-top="true">§ 9-3 første ledd skal lyde:</article><article class="legalP" id="kapittel-1-ledd-14">Når avgjørelse etter § 3-2 annet ledd, § 3-3, § 3-4 første ledd, § 4-1 fjerde ledd, § 4-2 annet ledd og § 4-9 a vil kunne påvirke handelen mellom EØS-landene, skal et begrunnet forslag sendes til EFTAs overvåkningsorgan for konsultasjon med sikte på europeisk harmonisering. EFTAs overvåkningsorgan og andre berørte myndigheter innenfor EØS-området kan kommentere forslaget innen en frist på en måned etter konsultasjonsprosedyrens start.</article> <article class="defaultP" margin-top="true">§ 10-6 overskriften skal lyde:</article><article class="futureLegalArticle" data-name="§10-6" id="kapittel-1-foreslåttparagraf-3"><span class="futureLegalArticleHeader">§ 10-6. <span class="legalArticleTitle">Pålegg om retting og opphør av ulovlige forhold</span></span></article> <article class="defaultP" margin-top="true">§ 10-6 fjerde ledd skal lyde:</article><article class="legalP" id="kapittel-1-ledd-15">Krav om retting eller opphør etter første ledd kan kreves iverksatt umiddelbart eller innen en rimelig tidsfrist etter at rettighetshaver er informert om at forholdet er i strid med krav fastsatt i eller i medhold av denne lov.</article> <article class="defaultP" margin-top="true">§ 10-9 første ledd skal lyde:</article><article class="legalP" id="kapittel-1-ledd-16">Myndigheten kan stenge elektronisk kommunikasjonsnett og -tjeneste og stanse bruk av radio- og terminalutstyr når det ikke foreligger nødvendig tillatelse etter denne lov, når pålegg etter § 10-6 og § 10-7 ikke er oppfylt, eller når fortsatt drift eller bruk kan medføre alvorlige trusler mot sikkerhet for liv eller helse eller forårsake skadelig interferens. Myndigheten kan også stenge andre installasjoner eller stanse bruk av annet utstyr som forstyrrer elektronisk kommunikasjon når fortsatt drift eller bruk kan medføre alvorlige trusler mot sikkerhet for liv eller helse. Manglende betaling av overtredelsesgebyr etter § 10-13 kan også føre til stenging.</article> <article class="defaultP" margin-top="true">§ 10-12 første ledd skal lyde:</article><article class="legalP" id="kapittel-1-ledd-17">Tilbyder som har betalt for høy pris i forhold til en prisforpliktelse fastsatt i eller i medhold av denne lov, kan kreve overprisen tilbakebetalt. Dette gjelder også overpris som følge av brudd på plikten til ikke-diskriminering.</article> <article class="defaultP" margin-top="true">§ 10-13 første ledd nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-17-punkt-1"><article class="legalP" id="kapittel-1-ledd-17-punkt-1-ledd-1">overtrer forskrift gitt med hjemmel i §§ 2-1 til 2-9, § 2-10 femte ledd, § 2-12, § 2-14, § 2-15, §§ 4-1 til 4-8, § 4-14, § 5-1, § 6-2, § 6-5, §§ 7-1 til 7-4, § 8-1, § 10-3 eller § 10-5</article></article></li></ul></article> <article class="defaultP" margin-top="true">§ 12-1 skal lyde:</article><article class="futureLegalArticle" data-name="§12-1" id="kapittel-1-foreslåttparagraf-4"><span class="futureLegalArticleHeader">§ 12-1. <span class="legalArticleTitle">Gebyr og sektoravgift</span></span><article class="legalP" id="kapittel-1-foreslåttparagraf-4-ledd-1">Nasjonal kommunikasjonsmyndighet kan kreve gebyr og sektoravgift til dekning av kostnader knyttet til forvaltningsoppgaver etter denne lov.</article><article class="legalP" id="kapittel-1-foreslåttparagraf-4-ledd-2">Gebyr og sektoravgift kan pålegges tilbydere av elektroniske kommunikasjonsnett og -tjenester og aktører i markeder for utstyr for elektronisk kommunikasjon. Det samme gjelder den som får tilgang til frekvens-, nummer-, navn- og adresseressurser.</article><article class="legalP" id="kapittel-1-foreslåttparagraf-4-ledd-3">Pålegg om å betale gebyr og sektoravgift skal dekke Nasjonal kommunikasjonsmyndighets relevante kostnader. Utgifts- og inntektssiden av Nasjonal kommunikasjonsmyndighets budsjett skal offentliggjøres årlig.</article><article class="legalP" id="kapittel-1-foreslåttparagraf-4-ledd-4">Pålegg om gebyr og sektoravgift er tvangsgrunnlag for utlegg.</article><article class="legalP" id="kapittel-1-foreslåttparagraf-4-ledd-5">Myndigheten kan gi forskrifter om gebyr og sektoravgift.</article></article> <article class="defaultP" margin-top="true">§ 12-3 fjerde ledd første punktum skal lyde:</article><article class="legalP" id="kapittel-1-ledd-18">Eier eller bruksberettiget som ikke er et organ for stat eller kommune, kan kreve at elektronisk kommunikasjonsnett og utstyr for elektronisk kommunikasjon flyttes eller fjernes fra eiendommen dersom dette er nødvendig av hensyn til en hensiktsmessig utnyttelse av eiendommen eller bruksretten.</article> <article class="defaultP" margin-top="true">§ 12-4 første ledd nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">overtrer forskrift gitt med hjemmel i § 2-3, §§ 2-7 til 2-9, § 2-10 annet og femte ledd, eller § 2-13, § 6-2, § 7-1 eller § 8-1</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2017-03-17-9/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lov 21. juni 1963 nr. 23 om vegar § 32 første ledd første punktum skal lyde:</article><article class="legalP" id="kapittel-2-ledd-2">Elektrisk eller annen kraftleidning, leidning for elektronisk kommunikasjon, vass-, kloakk- eller annen leidning eller renne av alle slag, løypestreng, taubane eller privat skinnegang eller feste for leidning m.m. som nemnt, må ikkje utan særskilt løyve leggast over, under, langs eller nærare offentlig veg enn 3 meter frå vegkant, målt vassrett.</article></section><section class="section" data-name="kapIII" id="kapittel-3" data-lovdata-URL="LTI/lov/2017-03-17-9/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelser til forskjellig tid.</article></section><section class="section" id="kapittel-4" data-lovdata-URL="LTI/lov/2017-03-17-9/KAPITTEL_4"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Referansefeltet første punktum skal lyde:</article><article class="legalP" id="kapittel-4-ledd-1">Prop.157 LS (<i>2015–2016</i>), Innst.167 L (2016–2017), Lovvedtak 60 (2016–2017).</article></section></main></body></html>