<!DOCTYPE html><html lang="no"><head><title>Forskrift om endring i forskrift om opptak til studier og emner ved Universitetet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-22-1103</dd><dt class="dokid">DokumentID</dt><dd class="dokid">LTI/forskrift/2017-06-22-1103</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">Med virkning for opptak til studier f.o.m. høsten 2018</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-11-27-1387</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2017-01-06-13</li></ul></dd><dt class="dateOfPublication">Kunngjort</dt><dd class="dateOfPublication">2017-07-04 14:00</dd><dt class="journalNumber">Journalnummer</dt><dd class="journalNumber">2017-0799</dd><dt class="titleShort">Korttittel</dt><dd class="titleShort">Endr. i forskrift om opptak til studier og emner ved UiA</dd><dt class="title">Tittel</dt><dd class="title">Forskrift om endring i forskrift om opptak til studier og emner ved Universitetet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Styret for Universitetet i Agder 22. juni 2017 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7 og forskrift 6. januar 2017 nr. 13 om opptak til høgre utdanning.</dd><dt class="refid">RefID</dt><dd class="refid">forskrift/2017-06-22-1103</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier og emner ved Universitetet i Agder<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-22-1103" id="dokument"><h1>Forskrift om endring i forskrift om opptak til studier og emner ved Universitetet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2017-06-22-1103/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. november 2013 nr. 1387 om om opptak til studier og emner ved Universitetet i Agder gjøres følgende endringer:</article> <article class="defaultP" margin-top="true">§ 24. <i>Faglige minstekrav for opptak til masterprogram</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-2">Styret kan i utfyllende regler fastsette faglige minstekrav (karakterkrav) for det enkelte masterprogram. For søkere med bokstavkarakterer er kravet da vektet gjennomsnittskarakter beregnet i henhold til § 25 på minst C. Ved beregning av gjennomsnittskarakteren benyttes vanlige forhøyningsregler ved at karakteren avrundes til nærmeste hele tall.</article><article class="legalP" id="kapittel-1-ledd-3">For søkere med tallkarakterer er kravet gjennomsnittskarakter på 2,7 eller bedre.</article> <article class="defaultP" margin-top="true">§ 26. <i>Betinget opptak til påbyggingsstudier</i></article> <article class="defaultP" margin-top="true">1. ledd skal lyde:</article><article class="legalP" id="kapittel-1-ledd-4">Med mindre annet er fastsatt i forskrift til rammeplan, kan det gis betinget opptak i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">søkere til påbyggingsstudier som bygger på 60 studiepoeng eller mer, som mangler studiepoeng på grunn av dokumentert sykdom eller andre forhold de selv ikke rår over</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">søkere til masterprogram med ledige studieplasser.</article></article></li></ul></article> <article class="defaultP" margin-top="true">2. ledd skal lyde:</article><article class="legalP" id="kapittel-1-ledd-5">Søkere som gis betinget opptak kan ikke mangle mer enn 15 studiepoeng.</article> <article class="defaultP" margin-top="true">3. ledd skal lyde:</article><article class="legalP" id="kapittel-1-ledd-6">Det kan ikke gis betinget opptak til søkere som ikke kan dokumentere tilstrekkelige kunnskaper i norsk og engelsk. Søkere til studier som bygger på bachelorgrad med fordypningsenhet, kan ikke mangle emner i fordypningsenheten. Styret kan fastsette andre begrensninger for betinget opptak i utfyllende regler for opptak til masterprogram.</article> <article class="defaultP" margin-top="true">§ 33. <i>Rangering</i></article> <article class="defaultP" margin-top="true">1. ledd skal lyde:</article><article class="legalP" id="kapittel-1-ledd-7">Søkere til studier som bygger på videregående utdanning, søkere til påbyggingsstudier på lavere grads nivå og søkere til emner uavhengig av nivå, rangeres etter søknadstidspunkt.</article> <article class="defaultP" margin-top="true">3. ledd skal lyde:</article><article class="legalP" id="kapittel-1-ledd-8">Søkere til masterprogram og andre påbyggingsstudier på høyere grads nivå, rangeres i henhold til § 25.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-06-22-1103/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gjelder med virkning for opptak til studier med oppstart fra og med høsten 2018.</article></section></main></body></html>