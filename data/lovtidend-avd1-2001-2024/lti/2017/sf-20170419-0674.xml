<!DOCTYPE html><html lang="no"><head><title>Forskrift om opptak til masterstudier ved Politihøgskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-04-19-674</dd><dt class="dokid">DokumentID</dt><dd class="dokid">LTI/forskrift/2017-04-19-674</dd><dt class="ministry">Departement</dt><dd class="ministry"><ul><li>Kunnskapsdepartementet</li><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-04-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-16-1576</li><li>forskrift/2005-12-01-1392/§2</li><li>forskrift/2005-12-01-1392/§3</li><li>forskrift/2005-12-01-1392/§5</li></ul></dd><dt class="dateOfPublication">Kunngjort</dt><dd class="dateOfPublication">2017-06-02 15:00</dd><dt class="journalNumber">Journalnummer</dt><dd class="journalNumber">2017-0517</dd><dt class="titleShort">Korttittel</dt><dd class="titleShort">Forskrift om opptak til masterstudier ved Politihøgskolen</dd><dt class="title">Tittel</dt><dd class="title">Forskrift om opptak til masterstudier ved Politihøgskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Politihøgskolen 19. april 2017 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2 første ledd, § 3-6 og § 3-7, jf. forskrift 16. desember 2005 nr. 1576 om delvis innlemming av Politihøgskolen under lov 1. april 2005 nr. 15 om universiteter og høyskoler og forskrift 1. desember 2005 nr. 1392 om krav til mastergrad § 2, § 3 og § 5.</dd><dt class="refid">RefID</dt><dd class="refid">forskrift/2017-04-19-674</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til masterstudier ved Politihøgskolen<ul class="tocSubUl"><li>§ 1. Virkeområde</li><li>§ 2. Minstekrav for opptak til mastergradsstudier</li><li>§ 3. Faglig minstekrav for opptak/utfyllende regler</li><li>§ 4. Kvoter</li><li>§ 5. Rangering av søkere</li><li>§ 6. Klage</li><li>§ 7. Søknadsfrist</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2017-04-19-674" id="dokument"><h1>Forskrift om opptak til masterstudier ved Politihøgskolen</h1><article class="legalArticle" data-lovdata-URL="LTI/forskrift/2017-04-19-674/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for opptak til masterstudier ved Politihøgskolen. Bestemmelsene omfatter mastergrad av 120 studiepoeng omfang og erfaringsbasert mastergrad av 90 og 120 studiepoeng omfang.</article></article><article class="legalArticle" data-lovdata-URL="LTI/forskrift/2017-04-19-674/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav for opptak til mastergradsstudier</span></h2><article class="marginIdArticle" id="paragraf-2-punkt-1"><span class="data-marginOriginalId">(2-1)</span><ul class="defaultList"><li data-li-identifier="1." data-name="1."><article class="listArticle" id="paragraf-2-punkt-1-punkt-1"><article class="legalP" id="paragraf-2-punkt-1-punkt-1-ledd-1">For opptak til mastergrad av 120 studiepoeng omfang må ett av følgende utdanningsløp være fullført og bestått: <ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-1-punkt-1-ledd-1-punkt-1"><article class="legalP" id="paragraf-2-punkt-1-punkt-1-ledd-1-punkt-1-ledd-1">Bachelorgrad</article></article></li><li data-li-identifier="b)" data-name="b)"><article class="listArticle" id="paragraf-2-punkt-1-punkt-1-ledd-1-punkt-2"><article class="legalP" id="paragraf-2-punkt-1-punkt-1-ledd-1-punkt-2-ledd-1">Cand.mag.-grad</article></article></li><li data-li-identifier="c)" data-name="c)"><article class="listArticle" id="paragraf-2-punkt-1-punkt-1-ledd-1-punkt-3"><article class="legalP" id="paragraf-2-punkt-1-punkt-1-ledd-1-punkt-3-ledd-1">Annen grad eller utdanningsløp av minimum 3 års omfang</article></article></li><li data-li-identifier="d)" data-name="d)"><article class="listArticle" id="paragraf-2-punkt-1-punkt-1-ledd-1-punkt-4"><article class="legalP" id="paragraf-2-punkt-1-punkt-1-ledd-1-punkt-4-ledd-1">Utdanning som i henhold til § 3-5 i lov om universiteter og høgskoler er godkjent som jevngod med overnevnte grader eller utdanningsløp</article></article></li></ul></article></article></li><li data-li-identifier="2." data-name="2."><article class="listArticle" id="paragraf-2-punkt-1-punkt-2"><article class="legalP" id="paragraf-2-punkt-1-punkt-2-ledd-1">Innenfor et av de nevnte utdanningsløp må søker oppfylle minst ett av følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-1-punkt-2-ledd-1-punkt-1"><article class="legalP" id="paragraf-2-punkt-1-punkt-2-ledd-1-punkt-1-ledd-1">Fordypning i fag, emne eller emnegruppe innenfor fagområdet for mastergraden av minimum 80 studiepoengs omfang</article></article></li><li data-li-identifier="b)" data-name="b)"><article class="listArticle" id="paragraf-2-punkt-1-punkt-2-ledd-1-punkt-2"><article class="legalP" id="paragraf-2-punkt-1-punkt-2-ledd-1-punkt-2-ledd-1">Integrert utdanning av minimum 120 studiepoengs omfang innenfor fagområdet for mastergraden</article></article></li></ul></article></article></li></ul></article><article class="marginIdArticle" id="paragraf-2-punkt-2"><span class="data-marginOriginalId">(2-2)</span><article class="legalP" id="paragraf-2-punkt-2-ledd-1">For opptak til erfaringsbasert mastergrad av 90 studiepoeng omfang må ett av følgende utdanningsløp være fullført og bestått:<ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-2-ledd-1-punkt-1"><article class="legalP" id="paragraf-2-punkt-2-ledd-1-punkt-1-ledd-1">Bachelorgrad</article></article></li><li data-li-identifier="b)" data-name="b)"><article class="listArticle" id="paragraf-2-punkt-2-ledd-1-punkt-2"><article class="legalP" id="paragraf-2-punkt-2-ledd-1-punkt-2-ledd-1">Cand.mag.-grad</article></article></li><li data-li-identifier="c)" data-name="c)"><article class="listArticle" id="paragraf-2-punkt-2-ledd-1-punkt-3"><article class="legalP" id="paragraf-2-punkt-2-ledd-1-punkt-3-ledd-1">Annen grad eller utdanningsløp av minimum 3 års omfang</article></article></li><li data-li-identifier="d)" data-name="d)"><article class="listArticle" id="paragraf-2-punkt-2-ledd-1-punkt-4"><article class="legalP" id="paragraf-2-punkt-2-ledd-1-punkt-4-ledd-1">Utdanning som i henhold til § 3-5 i lov om universiteter og høgskoler er godkjent som jevngod med ovennevnte grader eller utdanningsløp.</article></article></li></ul></article><article class="legalP" id="paragraf-2-punkt-2-ledd-2">I tillegg kreves minimum 2 år relevant yrkespraksis etter fullført grunnutdanning.</article></article><article class="marginIdArticle" id="paragraf-2-punkt-3"><span class="data-marginOriginalId">(2-3)</span><article class="legalP" id="paragraf-2-punkt-3-ledd-1">Politihøgskolen kan i spesielle tilfeller godkjenne andre dokumenterte kvalifikasjoner (realkompetanse) som helt eller delvis likeverdig med utdanningsløpene nevnt ovenfor.</article></article></article><article class="legalArticle" data-lovdata-URL="LTI/forskrift/2017-04-19-674/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Faglig minstekrav for opptak/utfyllende regler</span></h2><article class="legalP" id="paragraf-3-ledd-1">I studieplaner fastsettes nærmere krav til opptaksgrunnlag ved det enkelte masterstudium, herunder eventuelle karakterkrav.</article></article><article class="legalArticle" data-lovdata-URL="LTI/forskrift/2017-04-19-674/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvoter</span></h2><article class="legalP" id="paragraf-4-ledd-1">Styret kan fastsette kvoter dersom særskilte behov tilsier en slik ordning. Kvote er et bestemt antall eller en bestemt andel av studieplassene som fordeles blant søkere som tilfredsstiller nærmere bestemte kriterier. Bestemmelser om bruk av kvoter og kriterier for kvotetilhørighet skal fremgå av studieplanen for det enkelte masterstudium.</article></article><article class="legalArticle" data-lovdata-URL="LTI/forskrift/2017-04-19-674/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rangering av søkere</span></h2><article class="marginIdArticle" id="paragraf-5-punkt-1"><span class="data-marginOriginalId">(5-1)</span><article class="legalP" id="paragraf-5-punkt-1-ledd-1">Dersom det er flere kvalifiserte søkere enn antall studieplasser, rangeres søkerne på følgende grunnlag:<ul class="defaultList"><li data-li-identifier="a)" data-name="a)"><article class="listArticle" id="paragraf-5-punkt-1-ledd-1-punkt-1"><article class="legalP" id="paragraf-5-punkt-1-ledd-1-punkt-1-ledd-1">Søkere med bachelorgrad eller annen utdanning av 180 studiepoengs omfang som er godkjent som opptaksgrunnlag, rangeres på grunnlag av et vektet gjennomsnitt av alle eksamener som inngår i utdanningen.</article></article></li><li data-li-identifier="b)" data-name="b)"><article class="listArticle" id="paragraf-5-punkt-1-ledd-1-punkt-2"><article class="legalP" id="paragraf-5-punkt-1-ledd-1-punkt-2-ledd-1">For søkere med cand.mag.-grad eller annet fullført utdanningsløp som omfatter mer enn 180 studiepoeng, foretas rangeringen på grunnlag av vektet gjennomsnitt av eksamener i 180 studiepoeng. Fordypning i fag, emne eller emnegruppe av minimum 80 studiepoengs omfang eller integrert utdanning av minimum 120 studiepoengs omfang skal alltid inngå i grunnlaget for rangering. For øvrig velges de eksamener som gir gunstigst resultat for søker.</article></article></li><li data-li-identifier="c)" data-name="c)"><article class="listArticle" id="paragraf-5-punkt-1-ledd-1-punkt-3"><article class="legalP" id="paragraf-5-punkt-1-ledd-1-punkt-3-ledd-1">Med vektet gjennomsnitt menes gjennomsnittet av alle karakterer som inngår i opptaksgrunnlaget vektet i forhold til antall studiepoeng på hver karakterenhet. Karakterpoeng beregnes på grunnlag av vektet karaktergjennomsnitt x 10.</article></article></li></ul></article></article><article class="marginIdArticle" id="paragraf-5-punkt-2"><span class="data-marginOriginalId">(5-2)</span><article class="legalP" id="paragraf-5-punkt-2-ledd-1">For omregning av karakterer som grunnlag for utregning av vektet gjennomsnitt gjelder: <table><caption data-caption-placement="before"><i>Omregning av karakterer til poeng:</i></caption><thead><tr><th data-text-align="center" data-vertical-align="top"><i>Poeng</i></th><th data-text-align="center" data-vertical-align="top"><i>5</i></th><th data-text-align="center" data-vertical-align="top"><i>4</i></th><th data-text-align="center" data-vertical-align="top"><i>3</i></th><th data-text-align="center" data-vertical-align="top"><i>2</i></th><th data-text-align="center" data-vertical-align="top"><i>1</i></th></tr></thead><tbody><tr><td data-text-align="center" data-vertical-align="top">Karakter</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">C</td><td data-text-align="center" data-vertical-align="top">D</td><td data-text-align="center" data-vertical-align="top">E</td></tr><tr><td data-text-align="center" data-vertical-align="top">Karakter</td><td data-text-align="center" data-vertical-align="top">1.0–2.2</td><td data-text-align="center" data-vertical-align="top">2.3–2.5</td><td data-text-align="center" data-vertical-align="top">2.6–3.0</td><td data-text-align="center" data-vertical-align="top">3.1–3.5</td><td data-text-align="center" data-vertical-align="top">3.6–4.0</td></tr><tr><td data-text-align="center" data-vertical-align="top">Karakter</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">Bestått</td><td data-text-align="center" data-vertical-align="top" /><td data-text-align="center" data-vertical-align="top" /></tr></tbody></table></article></article><article class="marginIdArticle" id="paragraf-5-punkt-3"><span class="data-marginOriginalId">(5-3)</span><article class="legalP" id="paragraf-5-punkt-3-ledd-1">Ved opptak til masterstudium jf. § 2-1 i denne forskrift, gis tilleggspoeng for:<ul class="defaultList"><li data-li-identifier="a)" data-name="a)"><article class="listArticle" id="paragraf-5-punkt-3-ledd-1-punkt-1"><article class="legalP" id="paragraf-5-punkt-3-ledd-1-punkt-1-ledd-1">Utdanning utover opptaksgrunnlaget på 180 studiepoeng, etter følgende regler: <ul class="defaultList"><li data-li-identifier="-" data-name="-"><article class="listArticle" id="paragraf-5-punkt-3-ledd-1-punkt-1-ledd-1-punkt-1"><article class="legalP" id="paragraf-5-punkt-3-ledd-1-punkt-1-ledd-1-punkt-1-ledd-1">0,5 poeng for 30 studiepoeng, maksimalt 2,0 poeng.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-5-punkt-3-ledd-1-punkt-2"><article class="legalP" id="paragraf-5-punkt-3-ledd-1-punkt-2-ledd-1">Relevant yrkeserfaring etter følgende regler: <ul class="defaultList"><li data-li-identifier="-" data-name="-"><article class="listArticle" id="paragraf-5-punkt-3-ledd-1-punkt-2-ledd-1-punkt-1"><article class="legalP" id="paragraf-5-punkt-3-ledd-1-punkt-2-ledd-1-punkt-1-ledd-1">0,5 poeng pr. halvår relevant yrkeserfaring (heltid), maksimalt 2,0 poeng.</article></article></li></ul></article></article></li></ul></article></article><article class="marginIdArticle" id="paragraf-5-punkt-4"><span class="data-marginOriginalId">(5-4)</span><article class="legalP" id="paragraf-5-punkt-4-ledd-1">Ved opptak til masterstudium jf. § 2-2 i denne forskrift, gis tilleggspoeng for:<ul class="defaultList"><li data-li-identifier="a)" data-name="a)"><article class="listArticle" id="paragraf-5-punkt-4-ledd-1-punkt-1"><article class="legalP" id="paragraf-5-punkt-4-ledd-1-punkt-1-ledd-1">Utdanning utover opptaksgrunnlaget på 180 studiepoeng, etter følgende regler: <ul class="defaultList"><li data-li-identifier="-" data-name="-"><article class="listArticle" id="paragraf-5-punkt-4-ledd-1-punkt-1-ledd-1-punkt-1"><article class="legalP" id="paragraf-5-punkt-4-ledd-1-punkt-1-ledd-1-punkt-1-ledd-1">0,5 poeng for 30 studiepoeng, maksimalt 2,0 poeng.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-5-punkt-4-ledd-1-punkt-2"><article class="legalP" id="paragraf-5-punkt-4-ledd-1-punkt-2-ledd-1">Relevant yrkeserfaring utover minstekravet på 2 år, etter følgende regler: <ul class="defaultList"><li data-li-identifier="-" data-name="-"><article class="listArticle" id="paragraf-5-punkt-4-ledd-1-punkt-2-ledd-1-punkt-1"><article class="legalP" id="paragraf-5-punkt-4-ledd-1-punkt-2-ledd-1-punkt-1-ledd-1">1,0 poeng pr. halvår relevant yrkeserfaring (heltid), maksimalt 4,0 poeng.</article></article></li></ul></article></article></li></ul></article></article><article class="marginIdArticle" id="paragraf-5-punkt-5"><span class="data-marginOriginalId">(5-5)</span><article class="legalP" id="paragraf-5-punkt-5-ledd-1">Søkere rangeres på bakgrunn av samlet poengsum bestående av karakterpoeng og tilleggspoeng. Søkere med høy poengsum rangeres foran søkere med lav poengsum. Ved lik samlet poengsum rangeres eldre søkere foran yngre.</article></article><article class="marginIdArticle" id="paragraf-5-punkt-6"><span class="data-marginOriginalId">(5-6)</span><article class="legalP" id="paragraf-5-punkt-6-ledd-1">Søkere som ikke kan poengberegnes etter reglene i denne forskrift, rangeres i forhold til poengberegnede søkere ved hjelp av individuell skjønnsmessig vurdering. For å få tilbud om studieplass kreves dokumenterte likeverdige ferdigheter og kunnskaper med søkere som får tilbud om studieplass etter rangering på grunnlag av poengberegning.</article></article></article><article class="legalArticle" data-lovdata-URL="LTI/forskrift/2017-04-19-674/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" id="paragraf-6-ledd-1">Klager behandles av Klageutvalg for studentsaker ved Politihøgskolen.</article></article><article class="legalArticle" data-lovdata-URL="LTI/forskrift/2017-04-19-674/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknadsfrist</span></h2><article class="legalP" id="paragraf-7-ledd-1">Søknadsfrist fastsettes i henhold til Politihøgskolens etablerte søknadsfrister så langt dette er mulig.</article></article><article class="legalArticle" data-lovdata-URL="LTI/forskrift/2017-04-19-674/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article></main></body></html>