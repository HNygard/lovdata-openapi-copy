<!DOCTYPE html><html lang="no"><head><title>Lov om endringer i vannressursloven og jordlova (konsesjonsplikt for grunnvannstiltak og unntak fra omdisponeringsforbudet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-16-74</dd><dt class="dokid">DokumentID</dt><dd class="dokid">LTI/lov/2017-06-16-74</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1995-05-12-23</li><li>lov/2000-11-24-82</li></ul></dd><dt class="legalArea">Rettsområde</dt><dd class="legalArea"><ul><li>Energirett &gt; Vannkraft</li> <li>Miljøvern, natur og friluftsliv &gt; Vannressurser</li></ul></dd><dt class="dateOfPublication">Kunngjort</dt><dd class="dateOfPublication">2017-06-16 16:15</dd><dt class="journalNumber">Journalnummer</dt><dd class="journalNumber">2017-0541</dd><dt class="titleShort">Korttittel</dt><dd class="titleShort">Endringslov til vannressursloven og jordlova</dd><dt class="title">Tittel</dt><dd class="title">Lov om endringer i vannressursloven og jordlova (konsesjonsplikt for grunnvannstiltak og unntak fra omdisponeringsforbudet)</dd><dt class="miscInformation">Annet om dokumentet</dt><dd class="miscInformation">Prop.97 L (2016–2017), Innst.309 L (2016–2017), Lovvedtak 97 (2016–2017). Stortingets første og andre gangs behandling hhv. 2. og 6. juni 2017. Fremmet av Olje- og energidepartementet.</dd><dt class="refid">RefID</dt><dd class="refid">lov/2017-06-16-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i vannressursloven og jordlova (konsesjonsplikt for grunnvannstiltak og unntak fra omdisponeringsforbudet)<ul class="tocSubUl"><li>I<ul class="tocSubUl"><li>§ 35 a. (vassdragstiltak i nasjonale laksevassdrag)</li><li>§ 43 a. (forvalteransvar og aktsomhetsplikt)</li><li>§ 45. (konsesjonsplikt for grunnvannstiltak)</li><li>§ 47. (erstatningsansvar)</li><li>§ 64. (vassdragsmyndigheten)</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2017-06-16-74" id="dokument"><h1>Lov om endringer i vannressursloven og jordlova (konsesjonsplikt for grunnvannstiltak og unntak fra omdisponeringsforbudet)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 12. mai 1995 nr. 23 om jord (jordlova).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. november 2000 nr. 82 om vassdrag og grunnvann (vannressursloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-06-16-74/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. november 2000 nr. 82 om vassdrag og grunnvann gjøres følgende endringer:</article> <article class="defaultP" margin-top="true">Kapittel 5 overskriften skal lyde:</article><span class="futuretitle" id="kapittel-1-foreslåttittel-1">Kapittel 5. Vernede vassdrag og nasjonale laksevassdrag</span> <article class="defaultP" margin-top="true">I kapittel 5 skal ny § 35 a lyde:</article><article class="futureLegalArticle" data-name="§35a" id="kapittel-1-foreslåttparagraf-1"><span class="futureLegalArticleHeader">§ 35 a. <span class="legalArticleTitle">(vassdragstiltak i nasjonale laksevassdrag)</span></span><article class="legalP" id="kapittel-1-foreslåttparagraf-1-ledd-1">Når det treffes vedtak eller gjennomføres tiltak som kan påvirke laksens levevilkår, skal de særskilte hensyn som følger av Stortingets vedtak om nasjonale laksevassdrag og nasjonale laksefjorder, legges til grunn. I disse områdene skal laksen sikres en særlig beskyttelse mot skadelige inngrep.</article></article> <article class="defaultP" margin-top="true">I kapittel 8 skal ny § 43 a lyde:</article><article class="futureLegalArticle" data-name="§43a" id="kapittel-1-foreslåttparagraf-2"><span class="futureLegalArticleHeader">§ 43 a. <span class="legalArticleTitle">(forvalteransvar og aktsomhetsplikt)</span></span><article class="legalP" id="kapittel-1-foreslåttparagraf-2-ledd-1">Enhver skal opptre aktsomt for å unngå at grunnvann påvirkes til skade eller ulempe for allmenne eller private interesser.</article><article class="legalP" id="kapittel-1-foreslåttparagraf-2-ledd-2">Grunnvannstiltak skal planlegges og gjennomføres slik at de er til minst mulig skade og ulempe for allmenne og private interesser. Denne plikten gjelder så langt den kan oppfylles uten uforholdsmessig utgift eller ulempe. Vassdragsmyndigheten kan ved forskrift fastsette nærmere regler om planlegging, gjennomføring og drift av bestemte typer grunnvannstiltak.</article><article class="legalP" id="kapittel-1-foreslåttparagraf-2-ledd-3">Grunnvannstiltak skal fylle alle krav som med rimelighet kan stilles til sikring mot fare for mennesker, miljø eller eiendom.</article></article> <article class="defaultP" margin-top="true">§ 45 skal lyde:</article><article class="futureLegalArticle" data-name="§45" id="kapittel-1-foreslåttparagraf-3"><span class="futureLegalArticleHeader">§ 45. <span class="legalArticleTitle">(konsesjonsplikt for grunnvannstiltak)</span></span><article class="legalP" id="kapittel-1-foreslåttparagraf-3-ledd-1">Ingen må iverksette grunnvannstiltak som kan være til nevneverdig skade eller ulempe for noen allmenne interesser uten konsesjon fra vassdragsmyndigheten. §§ 23 til 29 gjelder tilsvarende.</article><article class="legalP" id="kapittel-1-foreslåttparagraf-3-ledd-2">Vassdragsmyndigheten kan i forskrift eller i det enkelte tilfelle fastsette om et grunnvannstiltak trenger konsesjon etter første ledd. Vassdragsmyndigheten skal treffe enkeltvedtak etter første punktum dersom tiltakshaveren, berørt fagmyndighet eller andre med rettslig interesse begjærer det. Vassdragsmyndigheten kan forby iverksetting før avgjørelsen er truffet. Klage over vedtak om at tiltaket må ha konsesjon, kan ikke gis oppsettende virkning. Regelen i § 27 gjelder tilsvarende.</article><article class="legalP" id="kapittel-1-foreslåttparagraf-3-ledd-3">Grunnvannsuttak over 100 kubikkmeter per døgn skal meldes til vassdragsmyndigheten, som skal vurdere om uttaket krever konsesjon etter første ledd. Det samme gjelder hvor flere grunnvannsuttak som naturlig må sees under ett, overstiger 100 kubikkmeter per døgn.</article><article class="legalP" id="kapittel-1-foreslåttparagraf-3-ledd-4">En grunneier kan uten konsesjon ta ut grunnvann til husholdning og husdyr på eiendommen.</article></article> <article class="defaultP" margin-top="true">§ 47 skal lyde:</article><article class="futureLegalArticle" data-name="§47" id="kapittel-1-foreslåttparagraf-4"><span class="futureLegalArticleHeader">§ 47. <span class="legalArticleTitle">(erstatningsansvar)</span></span><article class="legalP" id="kapittel-1-foreslåttparagraf-4-ledd-1">Tiltakshaveren kan bli ansvarlig etter alminnelige erstatningsregler ved overtredelse av § 5 første ledd, § 43 a første ledd og § 46 første ledd.</article><article class="legalP" id="kapittel-1-foreslåttparagraf-4-ledd-2">Tiltakshaveren er ansvarlig uten hensyn til skyld<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">for skade eller ulempe fra vassdragstiltak og grunnvannstiltak som skyldes feil eller mangler ved tiltakets utførelse etter § 5 annet og tredje ledd og § 43 a annet og tredje ledd eller tiltakets vedlikehold etter § 37 første ledd eller i forbindelse med brudd på konsesjonsplikten etter § 8 eller § 45 eller vilkår i konsesjon etter § 26;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">for skade eller ulempe på eiendom eller rettigheter fra et konsesjonsgitt vassdragstiltak eller grunnvannstiltak;</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">for skade eller ulempe på eiendom eller rettighet ved nedlegging av et vassdragsanlegg, jf. § 41;</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">for skade fra vannledninger eller vanntunneler;</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-2-punkt-5"><article class="legalP" id="kapittel-1-foreslåttparagraf-4-ledd-2-punkt-5-ledd-1">for skade som skyldes motorisert ferdsel eller fløting i vassdraget;</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-2-punkt-6"><article class="legalP" id="kapittel-1-foreslåttparagraf-4-ledd-2-punkt-6-ledd-1">når det ellers følger av alminnelige erstatningsregler.</article></article></li></ul></article></article> <article class="defaultP" margin-top="true">§ 48 første ledd skal lyde:</article><article class="legalP" id="kapittel-1-ledd-2">Hvis et vassdragstiltak eller grunnvannstiltak er i strid med denne lov eller vedtak i medhold av loven, og tiltaket volder skade, har tiltakshaveren bevisbyrden for tilstanden før skaden dersom den ikke lenger kan iakttas.</article> <article class="defaultP" margin-top="true">§ 49 første ledd skal lyde:</article><article class="legalP" id="kapittel-1-ledd-3">Erstatning for skade og ulempe på eiendom fra et lovlig vassdragstiltak eller grunnvannstiltak kan bare kreves i den utstrekning skaden eller ulempen er urimelig eller unødig etter reglene i granneloven § 2 annet til fjerde ledd.</article> <article class="defaultP" margin-top="true">§ 50 første ledd skal lyde:</article><article class="legalP" id="kapittel-1-ledd-4">Vassdragsmyndigheten kan gi pålegg om at vassdragstiltak eller grunnvannstiltak som kan volde betydelig skade, skal ha forsikring for mulig erstatningsansvar.</article> <article class="defaultP" margin-top="true">§ 52 første ledd skal lyde:</article><article class="legalP" id="kapittel-1-ledd-5">Volder et vassdragstiltak eller grunnvannstiltak skade av betydning som ikke ble forutsett ved tidligere oppgjør, kan skadelidte kreve erstatning for skaden ved søksmål. Bestemmelsen i § 51 annet ledd gjelder tilsvarende.</article> <article class="defaultP" margin-top="true">§ 59 første ledd skal lyde:</article><article class="legalP" id="kapittel-1-ledd-6">Den som har rettslig interesse i det, kan kreve at forhold som er i strid med loven eller vedtak i medhold av loven, blir rettet. Vassdragsmyndigheten kan gi pålegg om retting dersom det konstateres forhold som er i strid med loven eller vedtak i medhold av loven. Om nødvendig kan det pålegges stans i pågående virksomhet.</article> <article class="defaultP" margin-top="true">§ 63 første ledd skal lyde:</article><article class="legalP" id="kapittel-1-ledd-7">Med bøter eller fengsel inntil tre måneder straffes den som forsettlig eller uaktsomt<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">iverksetter et tiltak som er konsesjonspliktig etter denne lov uten hjemmel i konsesjon eller uten tillatelse i plan;</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">iverksetter et meldepliktig vassdragstiltak eller grunnvannsuttak uten å følge reglene i denne lov eller forskrift i medhold av denne lov om meldeplikt;</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">overskrider en konsesjon eller overtrer konsesjonsvilkår eller pålegg fastsatt med hjemmel i denne lov;</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">overtrer bestemmelsene i § 5 tredje ledd, § 10 første ledd (jf. § 44 annet ledd), § 11, § 16 annet ledd, § 37 første ledd, § 38 første ledd første punktum, § 39, § 43 a tredje ledd, § 46 eller § 54;</article></article></li><li data-li-identifier="e)" data-name="e)"><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">overtrer en bestemmelse i forskrifter etter § 36, § 38 annet ledd bokstav d eller § 39 som forskriftene setter straff for.</article></article></li></ul></article> <article class="defaultP" margin-top="true">§ 64 skal lyde:</article><article class="futureLegalArticle" data-name="§64" id="kapittel-1-foreslåttparagraf-5"><span class="futureLegalArticleHeader">§ 64. <span class="legalArticleTitle">(vassdragsmyndigheten)</span></span><article class="legalP" id="kapittel-1-foreslåttparagraf-5-ledd-1">Kongen fastsetter hvem som er vassdragsmyndighet og hvilken vassdragsmyndighet som kan treffe vedtak etter loven, og herunder legge oppgaver etter loven til kommuner. Departementet kan også legge oppgaver etter loven til andre enn vassdragsmyndigheten, herunder til private rettssubjekter.</article><article class="legalP" id="kapittel-1-foreslåttparagraf-5-ledd-2">Kommunen treffer vedtak om konsesjon til vannkraftverk på inntil 1 MW installert effekt etter § 8 første ledd. Kongen kan gi forskrift om unntak fra første punktum. Kommunen fører tilsyn med at utbyggingen skjer i samsvar med konsesjonen og kan kreve retting etter § 59 og pålegge tvangsmulkt etter § 60. Kommunen er myndighet etter §§ 27 og 28 for vedtak etter dette leddet.</article><article class="legalP" id="kapittel-1-foreslåttparagraf-5-ledd-3">Departementet er klageinstans for kommunens vedtak etter annet ledd. For øvrig er Fylkesmannen klageinstans over vedtak truffet av kommunen.</article><article class="legalP" id="kapittel-1-foreslåttparagraf-5-ledd-4">Kongen kan gi enhver med myndighet etter loven instruks om hvordan myndigheten skal utøves og om delegasjon av den. Dette gjelder ikke i enkeltsaker som kommunen behandler etter annet ledd.</article></article></section><section class="section" data-name="kapII" id="kapittel-2" data-lovdata-URL="LTI/lov/2017-06-16-74/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 12. mai 1995 nr. 23 om jord skal § 2 tredje ledd lyde:</article><article class="legalP" id="kapittel-2-ledd-2">Føresegnene i §§ 9 og 12 gjeld ikkje for tiltak med konsesjon etter energiloven § 3-1, vannressursloven eller vassdragsreguleringsloven.</article></section><section class="section" data-name="kapIII" id="kapittel-3" data-lovdata-URL="LTI/lov/2017-06-16-74/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven gjelder fra den tid Kongen bestemmer.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Loven gjelder ikke for grunnvannstiltak som er påbegynt før lovens ikrafttredelse, og for tiltak som er behandlet etter jordlova §§ 9 og 12 før lovens ikrafttredelse.</article></article></li></ul></section></main></body></html>