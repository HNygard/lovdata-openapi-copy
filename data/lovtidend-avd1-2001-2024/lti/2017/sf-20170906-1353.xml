<!DOCTYPE html><html lang="no"><head><title>Forskrift om felles rammeplan for helse- og sosialfagutdanninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-06-1353</dd><dt class="dokid">DokumentID</dt><dd class="dokid">LTI/forskrift/2017-09-06-1353</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-09-06, fra og med opptak til studieåret 2020–2021, 2023-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-01-1377</li><li>forskrift/2005-12-01-1373</li><li>forskrift/2005-12-01-1374</li><li>forskrift/2005-12-01-1375</li><li>forskrift/2005-12-01-1376</li><li>forskrift/2005-12-01-1378</li><li>forskrift/2008-01-25-128</li><li>forskrift/2005-12-01-1379</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2017-09-06 15:00</dd><dt class="journalNumber">Journalnummer</dt><dd class="journalNumber">2017-0955</dd><dt class="titleShort">Korttittel</dt><dd class="titleShort">Forskrift om felles rammeplan for helse- og sosialfagutdanninger</dd><dt class="title">Tittel</dt><dd class="title">Forskrift om felles rammeplan for helse- og sosialfagutdanninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 6. september 2017 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2 annet ledd.</dd><dt class="refid">RefID</dt><dd class="refid">forskrift/2017-09-06-1353</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om felles rammeplan for helse- og sosialfagutdanninger<ul class="tocSubUl"><li>§ 1. Virkeområde og formål</li><li>§ 2. Felles læringsutbytte</li><li>§ 3. Praksisstudier</li><li>§ 4. Nasjonale retningslinjer</li><li>§ 5. Ikrafttredelse og overgangsordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2017-09-06-1353" id="dokument"><h1>Forskrift om felles rammeplan for helse- og sosialfagutdanninger</h1><article class="legalArticle" data-lovdata-URL="LTI/forskrift/2017-09-06-1353/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h2><article class="legalP" id="paragraf-1-ledd-1">Forskriften gjelder for universiteter og høyskoler som gir helse- og sosialfagutdanninger, og som er akkreditert etter lov om universiteter og høyskoler § 1-2 og § 3-1.</article><article class="legalP" id="paragraf-1-ledd-2">Forskriften skal, sammen med nasjonale retningslinjer for den enkelte utdanning, definere de nasjonale rammene for helse- og sosialfagutdanningene.</article><article class="legalP" id="paragraf-1-ledd-3">Forskriftens formål er å sikre at utdanningsinstitusjonene tilbyr praksisnære og forskningsbaserte helse- og sosialfagutdanninger med høy faglig kvalitet og relevans. Forskriften skal sammen med retningslinjene sikre at norske helse- og sosialfagutdanninger kjennetegnes nasjonalt og internasjonalt som kvalitativt gode profesjonsutdanninger i høyere utdanning. Den skal sammen med retningslinjene sikre at utdanningene forholder seg til de standardene og kriteriene som gjelder for helse- og sosialfagutdanninger, nasjonalt og internasjonalt regelverk, gir internasjonale perspektiver og imøtekommer samfunnets nåværende og framtidige behov for kompetanse.</article><article class="legalP" id="paragraf-1-ledd-4">Forskriften skal sammen med retningslinjene sikre at institusjonene legger til rette for helse- og sosialfagutdanninger med helhet og sammenheng mellom fag, emner, teori og praksis samt undervisningsmetoder og vurdering av studentene.</article></article><article class="legalArticle" data-lovdata-URL="LTI/forskrift/2017-09-06-1353/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Felles læringsutbytte</span></h2><article class="legalP" id="paragraf-2-ledd-1">Læringsutbyttebeskrivelsene skal være i tråd med Nasjonalt kvalifikasjonsrammeverk for livslang læring. Etter fullført helse- og sosialfagutdanning skal kandidaten ha følgende læringsutbytte:</article><article class="legalP" id="paragraf-2-ledd-2">Kandidaten:<ul class="defaultList"><li data-li-identifier="1)" data-name="1)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">kan identifisere, reflektere over og håndtere etiske problemstillinger i sin tjenesteutøvelse.</article></article></li><li data-li-identifier="2)" data-name="2)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">har kunnskap om inkludering, likestilling og ikke-diskriminering, uavhengig av kjønn, etnisitet, religion og livssyn, funksjonsnedsettelse, seksuell orientering, kjønnsidentitet, kjønnsuttrykk og alder, slik at kandidaten bidrar til å sikre likeverdige tjenester for alle grupper i samfunnet.</article></article></li><li data-li-identifier="3)" data-name="3)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">har relasjons-, kommunikasjons- og veiledningskompetanse som gjør kandidaten i stand til å forstå og samhandle med brukere, pasienter og pårørende. Videre kan kandidaten veilede brukere, pasienter og pårørende og relevant personell som er i lærings-, mestrings- og endringsprosesser.</article></article></li><li data-li-identifier="4)" data-name="4)"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">kan samhandle både tverrfaglig, tverrprofesjonelt, tverrsektorielt og på tvers av virksomheter og nivåer, og initiere slik samhandling.</article></article></li><li data-li-identifier="5)" data-name="5)"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">har kunnskap om og forholder seg til helse- og sosialpolitikk og kan anvende oppdatert kunnskap om helse- og velferdssystemet, lover, regelverk og veiledere i sin tjenesteutøvelse. Kandidaten skal også kjenne til samers rettigheter, og ha kunnskap om og forståelse for samenes status som urfolk.</article></article></li><li data-li-identifier="6)" data-name="6)"><article class="listArticle" id="paragraf-2-ledd-2-punkt-6"><article class="legalP" id="paragraf-2-ledd-2-punkt-6-ledd-1">forstår sammenhengene mellom helse, utdanning, arbeid og levekår, og kan anvende dette i sin tjenesteutøvelse, både overfor enkeltpersoner og grupper i samfunnet, for å bidra til god folkehelse og arbeidsinkludering.</article></article></li><li data-li-identifier="7)" data-name="7)"><article class="listArticle" id="paragraf-2-ledd-2-punkt-7"><article class="legalP" id="paragraf-2-ledd-2-punkt-7-ledd-1">har kunnskap om sosiale og helsemessige problemer inkludert omsorgssvikt, vold, overgrep, rus- og sosioøkonomiske problemer og kunne identifisere og følge opp mennesker med slike utfordringer. Kandidaten skal kunne sette inn nødvendige tiltak og/eller behandling, eller henvise videre ved behov.</article></article></li><li data-li-identifier="8)" data-name="8)"><article class="listArticle" id="paragraf-2-ledd-2-punkt-8"><article class="legalP" id="paragraf-2-ledd-2-punkt-8-ledd-1">kan vurdere risiko for uønskede hendelser og kjenner til metoder for å følge opp dette systematisk.</article></article></li><li data-li-identifier="9)" data-name="9)"><article class="listArticle" id="paragraf-2-ledd-2-punkt-9"><article class="legalP" id="paragraf-2-ledd-2-punkt-9-ledd-1">har kunnskap om barn og unge og er en utøver som ivaretar deres behov for behandling og/eller tjenester og kan sikre deres medvirkning og rettigheter</article></article></li><li data-li-identifier="10)" data-name="10)"><article class="listArticle" id="paragraf-2-ledd-2-punkt-10"><article class="legalP" id="paragraf-2-ledd-2-punkt-10-ledd-1">kan tilegne seg ny kunnskap og kan foreta faglige vurderinger, avgjørelser og handlinger i tråd med kunnskapsbasert praksis. Kandidaten skal også kunne dokumentere og formidle sin faglige kunnskap.</article></article></li><li data-li-identifier="11)" data-name="11)"><article class="listArticle" id="paragraf-2-ledd-2-punkt-11"><article class="legalP" id="paragraf-2-ledd-2-punkt-11-ledd-1">kjenner til nytenkning og innovasjonsprosesser og kan bidra til tjenesteinnovasjon og systematiske og kvalitetsforbedrende arbeidsprosesser.</article></article></li><li data-li-identifier="12)" data-name="12)"><article class="listArticle" id="paragraf-2-ledd-2-punkt-12"><article class="legalP" id="paragraf-2-ledd-2-punkt-12-ledd-1">har digital kompetanse og kan bistå i utviklingen av og bruke egnet teknologi både på individ- og systemnivå.</article></article></li></ul></article></article><article class="legalArticle" data-lovdata-URL="LTI/forskrift/2017-09-06-1353/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksisstudier</span></h2><article class="legalP" id="paragraf-3-ledd-1">Ved utvelging av praksistilbydere skal utdanningsinstitusjonene forsikre seg om at det tilbys relevante læresituasjoner, kunnskapsbaserte tjenester og kompetente veiledere. Utdanningsinstitusjonen har ansvar for å følge opp studentene hos praksistilbyder, skal være oppdatert i praksistilbyders problemstillinger og bistå i pedagogiske spørsmål inkludert planlegging av læringsaktiviteter, veiledningsmetodikk, vurdering av skikkethet og evaluering. Praksistilbyderen har ansvar for den daglige veiledningen og oppfølgingen av studentene, og skal sørge for at praksisveileder normalt er av samme profesjon som den som blir veiledet. Dette gjelder innenfor praksisstudier der dette er naturlig. Praksisveileder skal ha relevant faglig kunnskap og bør som hovedregel ha formell veiledningskompetanse.</article><article class="legalP" id="paragraf-3-ledd-2">Utdanningsinstitusjonene skal inngå samarbeidsavtaler med praksistilbyderen. Avtalene skal regulere ansvar, roller, kapasitet på praksisplasser, kompetanse og samarbeidsarenaer på alle relevante nivå, og kan også regulere forsknings-, utviklings- og innovasjonssamarbeid.</article></article><article class="legalArticle" data-lovdata-URL="LTI/forskrift/2017-09-06-1353/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Nasjonale retningslinjer</span></h2><article class="legalP" id="paragraf-4-ledd-1">Kunnskapsdepartementet skal sørge for at det fastsettes nasjonale retningslinjer for de helse- og sosialfaglige utdanningene.</article><article class="legalP" id="paragraf-4-ledd-2">Retningslinjene skal inneholde formålsbeskrivelse, læringsutbyttebeskrivelser i tråd med Nasjonalt kvalifikasjonsrammeverk og krav til oppbygging av studiene for den enkelte utdanning. Retningslinjene kan også stille krav til praksisdelen av utdanningene.</article><article class="legalP" id="paragraf-4-ledd-3">Retningslinjene skal være førende for institusjonenes arbeid med utdanningene. Det skal være handlingsrom innenfor retningslinjene til faglig utvikling, nyskaping og institusjonell tilpasning ved den enkelte institusjon.</article><article class="legalP" id="paragraf-4-ledd-4">Kunnskapsdepartementet oppnevner programgrupper som fremmer forslag til retningslinjer og revidering av retningslinjene. Det nedsettes en programgruppe for hver utdanning. Programgruppene skal bestå av representanter fra utdanningene, helse- og velferdstjenestene, studentene og eventuelt forskningsmiljøer. Programgruppene skal være i dialog med relevante brukergrupper om retningslinjene.</article></article><article class="legalArticle" data-lovdata-URL="LTI/forskrift/2017-09-06-1353/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse og overgangsordninger</span></h2><article class="legalP" id="paragraf-5-ledd-1">Forskriften trer i kraft straks og gjelder fra og med opptak til studieåret 2020–2021.</article><article class="legalP" id="paragraf-5-ledd-2">Studenter som følger:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">rammeplan for barnevernspedagogutdanning fastsatt i 2005</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">rammeplan for bioingeniørutdanning fastsatt i 2005</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">rammeplan for ergoterapeututdanning fastsatt i 2005</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">rammeplan for fysioterapeututdanning fastsatt i 2005</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">rammeplan for radiografutdanning fastsatt i 2005</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-6"><article class="legalP" id="paragraf-5-ledd-2-punkt-6-ledd-1">rammeplan for sosionomutdanning fastsatt i 2005</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-7"><article class="legalP" id="paragraf-5-ledd-2-punkt-7-ledd-1">rammeplan for sykepleierutdanning fastsatt i 2008</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-8"><article class="legalP" id="paragraf-5-ledd-2-punkt-8-ledd-1">rammeplan for vernepleierutdanning fastsatt i 2005.</article></article></li></ul><p class="leddfortsettelse">har rett til å avlegge eksamen etter disse inntil 31. desember 2023. Fra dette tidspunktet oppheves nevnte rammeplaner.</p></article><article class="legalP" id="paragraf-5-ledd-3">Universiteter og høyskoler som tilbyr disse utdanningene, kan likevel tilby eksamener etter nevnte rammeplaner inntil 31. desember 2025.</article></article></main></body></html>