<?xml version="1.0"?>
<!DOCTYPE html>
<html lang="no">
  <head>
    <title>Vedtak etter merverdiavgiftsloven &#xA7; 7-9 &#x2013; s&#xF8;knad om dispensasjon</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2017-02-17-210</dd>
        <dt class="dokid">DokumentID</dt>
        <dd class="dokid">LTI/forskrift/2017-02-17-210</dd>
        <dt class="ministry">Departement</dt>
        <dd class="ministry">
          <ul>
            <li>Finansdepartementet</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2017-02-17</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/2009-06-19-58/&#xA7;7-9</li>
            <li>forskrift/2017-01-26-76</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2017-02-23 13:50</dd>
        <dt class="journalNumber">Journalnummer</dt>
        <dd class="journalNumber">2017-0179</dd>
        <dt class="titleShort">Korttittel</dt>
        <dd class="titleShort">Vedtak etter merverdiavgiftsloven &#xA7; 7-9, dispensasjon</dd>
        <dt class="title">Tittel</dt>
        <dd class="title">Vedtak etter merverdiavgiftsloven &#xA7; 7-9 &#x2013; s&#xF8;knad om dispensasjon</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Skattedirektoratet 17. februar 2017 med hjemmel i lov 19. juni 2009 nr. 58 om merverdiavgift (merverdiavgiftsloven) &#xA7; 7-9 og delegeringsvedtak 26. januar 2017 nr. 76.</dd>
        <dt class="refid">RefID</dt>
        <dd class="refid">forskrift/2017-02-17-210</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Vedtak etter merverdiavgiftsloven &#xA7; 7-9 &#x2013; s&#xF8;knad om dispensasjon</li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2017-02-17-210" id="dokument">
      <h1>Vedtak etter merverdiavgiftsloven &#xA7; 7-9 &#x2013; s&#xF8;knad om dispensasjon</h1>
      <article class="legalP" id="ledd-1">Vi viser til Deres brev av 25. januar 2017 hvor De p&#xE5; vegne av NN s&#xF8;ker om fritak for merverdiavgift ved innf&#xF8;rsel av vindkraftplattformen NN med tilh&#xF8;rende elektrisk og mekanisk anlegg. Plattformen skal etter det opplyste importeres for bearbeiding p&#xE5; NN's verft i Haugesund i perioden 2020&#x2013;2021 for senere &#xE5; bli re-eksportert til internasjonalt farvann utenfor kysten av Tyskland.</article>
      <article class="legalP" id="ledd-2">Det er opplyst at selve plattformen skal leveres fra en underleverand&#xF8;r i Dubai eller Singapore og Thailand. Ut over selve plattformen vil det bli importert HVDC-teknologi, transformatorer og kontrollsystemer til bruk p&#xE5; plattformen. De ulike komponentene vil bli importert til Norge i forskjellige forsendelser fra ulike land og leverand&#xF8;rer.</article>
      <article class="legalP" id="ledd-3">Det er antatt at bearbeidingen vil ta mer tid enn to &#xE5;r, jf. merverdiavgiftsloven &#xA7; 7-2 annet ledd, jf. tolloven &#xA7; 6-3 f&#xF8;rste ledd bokstav b og fjerde ledd, jf. tollforskriften &#xA7; 6-3-3.</article>
      <article class="legalP" id="ledd-4">Finansdepartementet har tidligere hatt en lignende s&#xF8;knad til behandling. Departementet fant ved vedtak av 29. november 2013 etter en samlet vurdering av flere forhold &#xE5; kunne frita en vindkraftplattform og tilh&#xF8;rende elektrisk anlegg for innf&#xF8;rselsmerverdiavgift.</article>
      <article class="legalP" id="ledd-5">Departementet la i sin avgj&#xF8;relse vekt p&#xE5; f&#xF8;lgende forhold:<ul class="defaultList"><li data-li-identifier="-" data-name="-"><article class="listArticle" id="ledd-5-punkt-1"><article class="legalP" id="ledd-5-punkt-1-ledd-1">at det var tale om vare som ble importert til Norge for bearbeiding og som senere skulle re-eksportes</article></article></li><li data-li-identifier="-" data-name="-"><article class="listArticle" id="ledd-5-punkt-2"><article class="legalP" id="ledd-5-punkt-2-ledd-1">at det arbeid som ble utf&#xF8;rt p&#xE5; vindkraftplattformen i stor grad var sammenfallende med arbeid som gj&#xF8;res p&#xE5; oljeboringsplattformer</article></article></li><li data-li-identifier="-" data-name="-"><article class="listArticle" id="ledd-5-punkt-3"><article class="legalP" id="ledd-5-punkt-3-ledd-1">at lovgiver har &#xE5;pnet for en smidig avgiftsh&#xE5;ndtering av innf&#xF8;rsel av industrivarer for bearbeiding, se merverdiavgiftsloven &#xA7; 7-2 annet ledd, jf. tolloven &#xA7; 6-3</article></article></li><li data-li-identifier="-" data-name="-"><article class="listArticle" id="ledd-5-punkt-4"><article class="legalP" id="ledd-5-punkt-4-ledd-1">at den konkrete saken viste at rekkevidden av merverdiavgiftslovens fritak for innf&#xF8;rsel av plattformer burde underlegges en fornyet vurdering</article></article></li><li data-li-identifier="-" data-name="-"><article class="listArticle" id="ledd-5-punkt-5"><article class="legalP" id="ledd-5-punkt-5-ledd-1">at departementet i statsbudsjettet for 2014, jf. Prop. LS (2013&#x2013;2014) avsnitt 25, uttaler at utleie av varer over grensen i st&#xF8;rre grad b&#xF8;r avspeile verdien av tjenesten, og ikke tollverdien av varen og</article></article></li><li data-li-identifier="-" data-name="-"><article class="listArticle" id="ledd-5-punkt-6"><article class="legalP" id="ledd-5-punkt-6-ledd-1">at departementet vil fortsette arbeidet med sikte p&#xE5; &#xE5; utrede mulighetene for forenklede prosedyrer ved midlertidig innf&#xF8;rsel av varer av h&#xF8;yere verdi.</article></article></li></ul></article>
      <article class="defaultP" margin-top="true">
        <i>Skattedirektoratets vurdering</i>
      </article>
      <article class="legalP" id="ledd-6">Etter merverdiavgiftsloven &#xA7; 6-11 f&#xF8;rste ledd annet punktum, jf. &#xA7; 7-5 f&#xF8;rste ledd, gjelder fritaket for omsetning og innf&#xF8;rsel av oljeboringsplattformer ogs&#xE5; driftsutstyr som leveres sammen med plattformene. I angjeldende tilfelle vil driftsutstyret bli levert av andre leverand&#xF8;rer enn leverand&#xF8;ren av vindkraftplattformen. Et fritak for dette driftsutstyret synes s&#xE5;ledes &#xE5; ville strekke seg lenger enn det tilsvarende fritaket for oljeboringsplattformer.</article>
      <article class="legalP" id="ledd-7">Finansdepartementet har imidlertid i sitt vedtak vektlagt ogs&#xE5; andre forhold knyttet til midlertidig innf&#xF8;rsel av varer enn kun parallelliteten til fritaket for oljeboringsplattformene.</article>
      <article class="legalP" id="ledd-8">Skattedirektoratet finner derfor med hjemmel i merverdiavgiftsloven &#xA7; 7-9 og i samsvar med departementets tidligere avgj&#xF8;relse &#xE5; kunne frita NN for &#xE5; beregne merverdiavgift ved innf&#xF8;rsel av vindkraftplattformen NN med tilh&#xF8;rende elektrisk og mekanisk anlegg.</article>
    </main>
  </body>
</html>
