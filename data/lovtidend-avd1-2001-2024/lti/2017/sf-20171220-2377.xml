<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-20-2377</dd><dt class="dokid">DokumentID</dt><dd class="dokid">LTI/forskrift/2017-12-20-2377</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2017-12-20 med virkning f.o.m. inntektsåret 2018</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§5-14</li></ul></dd><dt class="dateOfPublication">Kunngjort</dt><dd class="dateOfPublication">2017-12-29 16:10</dd><dt class="journalNumber">Journalnummer</dt><dd class="journalNumber">2017-1492</dd><dt class="titleShort">Korttittel</dt><dd class="titleShort">Endr. i FSFIN forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 20. desember 2017 med hjemmel i lov 26. mars 1999 nr. 14 om skatt av formue og inntekt (skatteloven) § 5-14 fjerde ledd bokstav d.</dd><dt class="refid">RefID</dt><dd class="refid">forskrift/2017-12-20-2377</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14<ul class="tocSubUl"><li>I<ul class="tocSubUl"><li>§ 5-14-11. Beregning av skatt på opsjoner i arbeidsforhold</li><li>§ 5-14-12. Skattlegging av opsjoner i små oppstartselskap</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-20-2377" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</h1><section class="section" data-name="kapI" id="kapittel-1" data-lovdata-URL="LTI/forskrift/2017-12-20-2377/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 5-14-11 skal lyde:</article><article class="futureLegalArticle" data-name="§5-14-11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-14-11</span>. <span class="legalArticleTitle">Beregning av skatt på opsjoner i arbeidsforhold</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Skatt på fordel ved opsjon i arbeidsforhold kan for innløsnings- eller salgsåret fastsettes til det beløp som skatten ville ha utgjort dersom opsjonsfordelen var blitt tidfestet med et like stort beløp i hvert av inntektsårene fra og med ervervsåret til og med innløsnings- eller salgsåret. Dette gjelder likevel bare når skatten blir lavere ved slik beregning enn ved ordinær skatteberegning for innløsnings- eller salgsåret.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Krav om beregning etter første ledd må settes fram av skattyteren innen fristen for levering av skattemeldingen.</article></article> <article class="defaultP" margin-top="true">§ 5-14-12 skal lyde:</article><article class="futureLegalArticle" data-name="§5-14-12" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-14-12</span>. <span class="legalArticleTitle">Skattlegging av opsjoner i små oppstartselskap</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Som små oppstartselskap etter skatteloven § 5-14 fjerde ledd anses aksjeselskap hjemmehørende i Norge som oppfyller følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">selskapets gjennomsnittlig antall årsverk var 10 årsverk eller færre, og samlede driftsinntekter og balansesum var 16 millioner kroner eller mindre, i inntektsåret før tildeling av opsjonen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">selskapet ikke er eldre enn seks år i tildelingsåret, medregnet stiftelsesåret. For selskap stiftet ved skattefri omdanning fra en selskapsform til en annen, beregnes alderen fra stiftelsesåret til det opprinnelige selskapet. For selskap stiftet ved fisjon gjelder annet punktum tilsvarende. For selskap stiftet ved fusjon benyttes alderen til det eldste selskapet,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">ett eller flere offentlige organer kontrollerer ikke alene eller til sammen mer enn 24 prosent av kapital- eller stemmeandelene i selskapet,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-1-punkt-4"><article class="legalP" id="kapittel-1-foreslåttparagraf-2-nummer-1-punkt-4-ledd-1">selskapet driver ikke kull- eller stålvirksomhet,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-1-punkt-5"><article class="legalP" id="kapittel-1-foreslåttparagraf-2-nummer-1-punkt-5-ledd-1">selskapet driver hovedsakelig annen aktivitet enn passiv kapitalforvaltning, og</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-nummer-1-punkt-6"><article class="legalP" id="kapittel-1-foreslåttparagraf-2-nummer-1-punkt-6-ledd-1">selskapet var ikke i økonomiske vanskeligheter på tildelingstidspunktet.</article><article class="legalP" id="kapittel-1-foreslåttparagraf-2-nummer-1-punkt-6-ledd-2">Dersom oppstartselskapet inngår i et konsern, jf. aksjeloven § 1-3, gjelder vilkårene i dette ledd for samtlige selskap i konsernet. Samtlige selskap i konsernet må være aksjeselskap. Bestemmelsene i denne paragrafen gjelder tilsvarende for utenlandske selskap som tilsvarer aksjeselskap, forutsatt at det utenlandske selskapet er hjemmehørende i et land innenfor EØS eller et land Norge har inngått folkerettslig overenskomst med som inneholder en artikkel om informasjonsutveksling, og er skattepliktig etter § 2-3 første ledd bokstav b.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Beskatning etter skatteloven § 5-14 fjerde ledd gjelder bare for ansatte som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">tiltrer stilling i oppstartselskapet 1. januar 2018 eller senere,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">gjennomsnittlig har minst 25 timer arbeidstid i oppstartselskapet per uke, beregnet på årsbasis, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-2-punkt-3"><article class="legalP" id="kapittel-1-foreslåttparagraf-2-nummer-2-punkt-3-ledd-1">verken alene eller sammen med nærstående, jf. aksjeloven § 1-5 første ledd, direkte eller indirekte kontrollerer mer enn 5 prosent av aksjene eller stemmene i oppstartselskapet i tildelingsåret, samt de to foregående årene.</article><article class="legalP" id="kapittel-1-foreslåttparagraf-2-nummer-2-punkt-3-ledd-2">Dersom oppstartselskapet inngår i et konsern, jf. aksjeloven § 1-3, gjelder vilkårene i dette ledd for den ansattes ansettelsesforhold i samtlige selskap i konsernet.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Beskatning etter skatteloven § 5-14 fjerde ledd gjelder bare for opsjoner som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-3-punkt-1"><article class="legalP" id="kapittel-1-foreslåttparagraf-2-nummer-3-punkt-1-ledd-1">blir tildelt den ansatte 1. januar 2018 eller senere, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-3-punkt-2"><article class="legalP" id="kapittel-1-foreslåttparagraf-2-nummer-3-punkt-2-ledd-1">innløses til aksjer i oppstartselskapet tidligst tre år, og senest ti år, etter tildelingstidspunktet.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Dersom aksje ervervet gjennom opsjon som nevnt i skatteloven § 5-14 fjerde ledd ikke er realisert innen fem år regnet fra innløsningstidspunktet, eller dersom arbeidsforholdet i oppstartselskapet avsluttes før slik aksje er realisert, skal det gjennomføres beskatning etter skatteloven § 5-14 fjerde ledd bokstav b som om realisasjon hadde skjedd på disse tidspunktene.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Ved utflytting fra riket skal det gjennomføres beskatning etter skatteloven § 5-14 fjerde ledd bokstav b som om realisasjon hadde skjedd dagen før dette tidspunktet. Bestemmelsene i skatteloven § 10-70 gjelder så langt de passer.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-12-20-2377/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks, med virkning fra og med inntektsåret 2018.</article></section></main></body></html>