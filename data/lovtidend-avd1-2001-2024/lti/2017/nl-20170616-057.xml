<!DOCTYPE html><html lang="no"><head><title>Lov om endringer i legemiddelloven og patentloven (legemidler til barn)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-16-57</dd><dt class="dokid">DokumentID</dt><dd class="dokid">LTI/lov/2017-06-16-57</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1967-12-15-9</li><li>lov/1992-12-04-132</li></ul></dd><dt class="legalArea">Rettsområde</dt><dd class="legalArea"><ul><li>EU/EØS-rett &gt; Immaterialrett</li> <li>Helse- og omsorgsrett &gt; Legemidler. Apotek</li> <li>Immaterialrett &gt; Patent</li></ul></dd><dt class="dateOfPublication">Kunngjort</dt><dd class="dateOfPublication">2017-06-16 16:15</dd><dt class="lastupdated">Rettet</dt><dd class="lastupdated">2017-06-19 (EØS-henvisninger)</dd><dt class="journalNumber">Journalnummer</dt><dd class="journalNumber">2017-0582</dd><dt class="titleShort">Korttittel</dt><dd class="titleShort">Endringslov til legemiddelloven og patentloven</dd><dt class="title">Tittel</dt><dd class="title">Lov om endringer i legemiddelloven og patentloven (legemidler til barn)</dd><dt class="miscInformation">Annet om dokumentet</dt><dd class="miscInformation">Prop.127 LS (2016–2017), Innst.369 L (2016–2017), Lovvedtak 111 (2016–2017). Stortingets første og andre gangs behandling hhv. 8. og 12. juni 2017. Fremmet av Helse- og omsorgsdepartementet. Jf. EØS-avtalen vedlegg II kap. XIII nr. 15zj (forordning (EU) nr. 488/2012) og nr. 15 zp (forordning (EF) nr. 1901/2006 som endret ved forordning (EF) nr. 1902/2006) og vedlegg XVII nr. 6 (forordning (EF) nr. 469/2009), jf. EØS-komiteens beslutning nr. 92/2017.</dd><dt class="refid">RefID</dt><dd class="refid">lov/2017-06-16-57</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i legemiddelloven og patentloven (legemidler til barn)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2017-06-16-57" id="dokument"><h1>Lov om endringer i legemiddelloven og patentloven (legemidler til barn)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. desember 1967 nr. 9 om patenter (patentloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 4. desember 1992 nr. 132 om legemidler m.v. (legemiddelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-06-16-57/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. desember 1992 nr. 132 om legemidler m.v. gjøres følgende endringer:</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-2">Kongen gir nærmere forskrifter om vilkår for markedsføringstillatelse, forpliktelser knyttet til markedsføringstillatelser og sanksjoner ved brudd på disse. Kongen kan gi forskrift med bestemmelser om omsetning og kontroll av legemidler som nevnt i § 8 første ledd.</article> <article class="defaultP" margin-top="true">§ 28 sjette ledd skal lyde:</article><article class="legalP" id="kapittel-1-ledd-3">EFTAs overvåkingsorgan kan treffe vedtak om overtredelsesgebyr og tvangsmulkt for overtredelse av forpliktelser som følger av markedsføringstillatelse utstedt i sentral prosedyre.</article></section><section class="section" data-name="kapII" id="kapittel-2" data-lovdata-URL="LTI/lov/2017-06-16-57/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 15. desember 1967 nr. 9 om patenter gjøres følgende endringer:</article> <article class="defaultP" margin-top="true">§ 62 a første ledd skal lyde:</article><article class="legalP" id="kapittel-2-ledd-2">EØS-avtalen vedlegg XVII punkt 6 (europaparlaments- og rådsforordning (EF) nr. 469/2009 om det supplerende beskyttelsessertifikatet for legemidler) gjelder som lov med de tilpasninger som følger av vedlegg XVII, protokoll 1 til avtalen og avtalen for øvrig.</article> <article class="defaultP" margin-top="true">§ 62 a annet ledd første punktum skal lyde:</article><article class="legalP" id="kapittel-2-ledd-3">Søknader om supplerende beskyttelsessertifikat og om forlengelse av slikt sertifikat inngis til Patentstyret.</article> <article class="defaultP" margin-top="true">§ 62 a fjerde ledd skal lyde:</article><article class="legalP" id="kapittel-2-ledd-4">Kongen kan i forskrift gi nærmere regler om søknader om beskyttelsessertifikater og forlengelse, behandlingen og prøvingen av dem, registrering av beskyttelsessertifikater og overprøving av avgjørelser m.m. Reglene om adresse for korrespondanse i § 67 gjelder tilsvarende for søkere og innehavere av beskyttelsessertifikater.</article></section><section class="section" data-name="kapIII" id="kapittel-3" data-lovdata-URL="LTI/lov/2017-06-16-57/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer. Kongen kan gi nærmere overgangsregler.</article></section></main></body></html>