<!DOCTYPE html><html lang="no"><head><title>Forskrift om endring i forskrift om utøvelse av fisket i sjøen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-13-1391</dd><dt class="dokid">DokumentID</dt><dd class="dokid">LTI/forskrift/2017-09-13-1391</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2017-09-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1878</li><li>forskrift/2011-12-20-1437</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/2008-06-06-37/§22</li></ul></dd><dt class="dateOfPublication">Kunngjort</dt><dd class="dateOfPublication">2017-09-18 14:00</dd><dt class="journalNumber">Journalnummer</dt><dd class="journalNumber">2017-0981</dd><dt class="titleShort">Korttittel</dt><dd class="titleShort">Endr. i forskrift om utøvelse av fisket i sjøen</dd><dt class="title">Tittel</dt><dd class="title">Forskrift om endring i forskrift om utøvelse av fisket i sjøen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 13. september 2017 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og § 22.</dd><dt class="refid">RefID</dt><dd class="refid">forskrift/2017-09-13-1391</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av fisket i sjøen<ul class="tocSubUl"><li>I<ul class="tocSubUl"><li>§ 27a. Forbud mot bruk av garn i Skagerrak</li><li>§ 34b. Påmelding og bruk av deltakernummer i hummerfisket</li><li>§ 99. Overtredelsesgebyr</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2017-09-13-1391" id="dokument"><h1>Forskrift om endring i forskrift om utøvelse av fisket i sjøen</h1><section class="section" data-name="kapI" id="kapittel-1" data-lovdata-URL="LTI/forskrift/2017-09-13-1391/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1878 om utøvelse av fisket i sjøen gjøres følgende endringer:</article> <article class="defaultP" margin-top="true">§ 27a (ny) skal lyde:</article><article class="futureLegalArticle" data-name="§27a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 27a</span>. <span class="legalArticleTitle">Forbud mot bruk av garn i Skagerrak</span></span><article class="legalP" id="kapittel-1-foreslåttparagraf-1-ledd-1">Det er forbudt å fiske med garn i Skagerrak på grunnere vann enn 25 meter fra og med 1. juni til og med 15. august. Forbudet gjelder ikke manntallsførte fiskere som fisker for omsetning med merkeregistrert fartøy.</article></article> <article class="defaultP" margin-top="true">§ 28 fjerde ledd skal lyde:</article><article class="legalP" id="kapittel-1-ledd-2">Teiner som benyttes til fangst av kongekrabbe, snøkrabbe eller hummer skal røktes minst én gang per uke.</article> <article class="defaultP" margin-top="true">§ 33 tredje ledd oppheves. Gjeldende § 33 fjerde og femte ledd blir § 33 tredje og fjerde ledd.</article> <article class="defaultP" margin-top="true">§ 34a fjerde ledd (nytt) og femte ledd (nytt) skal lyde:</article><article class="legalP" id="kapittel-1-ledd-3">Det er hele året forbudt å fange hummer i Skagerrak som har en lengde på 32 cm eller mer målt i henhold til § 44.</article><article class="legalP" id="kapittel-1-ledd-4">Den som skal oppbevare hummer i sjøen i desember på kyststrekningen fra grensen mot Sverige til og med Sogn og Fjordane fylke, må første melde fra til Fiskeridirektoratets regionkontor og oppgi antall hummer og oppbevaringssted.</article> <article class="defaultP" margin-top="true">Gjeldende § 34a fjerde ledd blir § 34a sjette ledd.</article> <article class="defaultP" margin-top="true">§ 34b (ny) skal lyde:</article><article class="futureLegalArticle" data-name="§34b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 34b</span>. <span class="legalArticleTitle">Påmelding og bruk av deltakernummer i hummerfisket</span></span><article class="legalP" id="kapittel-1-foreslåttparagraf-2-ledd-1">Ingen kan fiske etter hummer uten først å være påmeldt til Fiskeridirektoratet på fastsatt måte. Påmeldingen gjelder for én sesong, og må inneholde navn, adresse, telefonnummer og eventuell annen informasjon som er nødvendig for å identifisere og komme i kontakt med den som skal fiske.</article><article class="legalP" id="kapittel-1-foreslåttparagraf-2-ledd-2">Den som skal delta i fisket etter hummer tildeles et deltakernummer. Teiner som står i sjøen til fangst av hummer skal ha minst ett vak som er tydelig merket med fiskerens deltakernummer.</article></article> <article class="defaultP" margin-top="true">Gjeldende § 34b og § 34c blir § 34c og § 34d.</article> <article class="defaultP" margin-top="true">§ 35 første ledd oppheves.</article> <article class="defaultP" margin-top="true">Gjeldende § 35 andre ledd blir § 35 første ledd.</article> <article class="defaultP" margin-top="true">§ 44 andre ledd skal lyde:</article><article class="legalP" id="kapittel-1-ledd-5">Reker og sjøkreps kan uten hinder av § 43 nr. 27 og 28 også måles ved å måle carapaxlengden. Carapaxlengden for reker (1,5 cm) og sjøkreps (4 cm) skal måles fra bakerste ende av øyehulen til bakerste kant av carapax målt midt oppe på ryggen.</article> <article class="defaultP" margin-top="true">§ 99 skal lyde:</article><article class="futureLegalArticle" data-name="§99" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 99</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-3-ledd-1">Foretak og den som forsettlig eller uaktsomt overtrer § 34b eller bestemmelser gitt i eller i medhold av bestemmelser om rapportering eller bestemmelser i kapittel VII, VIII eller XVI i denne forskriften eller bestemmelser gitt i medhold av disse kan ilegges overtredelsesgebyr i henhold til havressursloven § 59, økonomiske soneloven § 7a og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressursloven.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-09-13-1391/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven gjøres følgende endring:</article> <article class="defaultP" margin-top="true">§ 4 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">forskrift 22. desember 2004 nr. 1878 om utøvelse av fisket i sjøen (utøvelsesforskriften) § 34b og kapittel VII, VIII og XVI og bestemmelser gitt i medhold av disse</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2017-09-13-1391/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>