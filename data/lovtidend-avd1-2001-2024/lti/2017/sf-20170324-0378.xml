<!DOCTYPE html><html lang="no"><head><title>Forskrift om endring av forskrift av 31. mai 2013 nr. 563 om nasjonal kjernejournal (kjernejournalforskriften) og forskrift av 21. desember 2007 nr. 1610 om behandling av helseopplysninger i nasjonal database for elektroniske resepter (Reseptformidlerforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-03-24-378</dd><dt class="dokid">DokumentID</dt><dd class="dokid">LTI/forskrift/2017-03-24-378</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2017-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-05-31-563</li><li>forskrift/2007-12-21-1610</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2014-06-20-42/§11</li><li>lov/2014-06-20-42/§12</li><li>lov/2014-06-20-42/§13</li><li>lov/2014-06-20-42/§25</li></ul></dd><dt class="dateOfPublication">Kunngjort</dt><dd class="dateOfPublication">2017-03-27 14:30</dd><dt class="journalNumber">Journalnummer</dt><dd class="journalNumber">2017-0308</dd><dt class="titleShort">Korttittel</dt><dd class="titleShort">Endr. i kjernejournalforskriften og reseptformidlerforskriften</dd><dt class="title">Tittel</dt><dd class="title">Forskrift om endring av forskrift av 31. mai 2013 nr. 563 om nasjonal kjernejournal (kjernejournalforskriften) og forskrift av 21. desember 2007 nr. 1610 om behandling av helseopplysninger i nasjonal database for elektroniske resepter (Reseptformidlerforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 24. mars 2017 med hjemmel i lov 20. juni 2014 nr. 42 om behandling av helseopplysninger ved ytelse av helsehjelp (pasientjournalloven) § 11, § 12, § 13 og § 25. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2017-03-24-378</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift av 31. mai 2013 nr. 563 om nasjonal kjernejournal (kjernejournalforskriften) og forskrift av 21. desember 2007 nr. 1610 om behandling av helseopplysninger i nasjonal database for elektroniske resepter (Reseptformidlerforskriften)<ul class="tocSubUl"><li>I<ul class="tocSubUl"><li>§ 2. Den databehandlingsansvarlige</li><li>§ 7. Unntak fra kravet om samtykke</li></ul></li><li>II<ul class="tocSubUl"><li>§ 4-1. Taushetsplikt</li><li>§ 4-4. Plikt til internkontroll</li><li>§ 5-1. Pasientens rett til informasjon og innsyn</li><li>§ 5-2. Frist for å svare på henvendelser om innsyn</li><li>§ 5-4. Rett til retting og sletting av helseopplysninger i Reseptformidleren</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2017-03-24-378" id="dokument"><h1>Forskrift om endring av forskrift av 31. mai 2013 nr. 563 om nasjonal kjernejournal (kjernejournalforskriften) og forskrift av 21. desember 2007 nr. 1610 om behandling av helseopplysninger i nasjonal database for elektroniske resepter (Reseptformidlerforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2017-03-24-378/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. mai 2013 nr. 563 om nasjonal kjernejournal (kjernejournalforskriften) gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Den databehandlingsansvarlige</span></span><article class="legalP" id="kapittel-1-foreslåttparagraf-1-ledd-1">Direktoratet for e-helse er databehandlingsansvarlig for den nasjonale kjernejournalen.</article></article> <article class="defaultP" margin-top="true">§ 3 andre ledd skal lyde:</article><article class="legalP" id="kapittel-1-ledd-2">Den registrerte har rett til å reservere seg mot behandling av helseopplysninger i registeret.</article> <article class="defaultP" margin-top="true">§ 4 første ledd nr. 8 skal lyde:</article><article class="legalP" id="kapittel-1-ledd-3">pasientens felter</article> <article class="defaultP" margin-top="true">§ 4 første ledd nr. 9 bokstav b skal lyde:</article><article class="legalP" id="kapittel-1-ledd-4">samtykke til tilgang til journalopplysninger</article> <article class="defaultP" margin-top="true">§ 5 fjerde ledd andre punktum skal lyde:</article><article class="legalP" id="kapittel-1-ledd-5">Opplysninger som ikke oppfyller kravene etter første og annet ledd skal avvises, og avsenderen skal varsles.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Unntak fra kravet om samtykke</span></span><article class="legalP" id="kapittel-1-foreslåttparagraf-2-ledd-1">Kravet om samtykke etter pasientjournalloven § 13 fjerde ledd gjelder ikke i akuttsituasjoner der det er alvorlig fare for pasientens liv, når det ikke er tid til å innhente pasientens samtykke eller dersom pasienten på grunn av sin fysiske eller psykiske tilstand ikke er i stand til å samtykke. Det skal registreres i kjernejournalen hvorfor samtykke ikke er innhentet.</article><article class="legalP" id="kapittel-1-foreslåttparagraf-2-ledd-2">Når det er nødvendig for å yte forsvarlig helsehjelp til pasienten, kan fastlegen, helsepersonell med legemiddelansvar i sykehjem og i hjemmesykepleien, lege og sykepleier i spesialisthelsetjenesten og den akuttmedisinske kjeden gis tilgang til helseopplysninger i den nasjonale kjernejournalen uten pasientens samtykke.</article></article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-6">Trekker den registrerte tilbake sitt samtykke om tilgang, har ikke helsepersonellet lenger den tilgangen som samtykket omfattet.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-7">Opplysninger i den nasjonale kjernejournalen skal slettes når de ikke lenger er nødvendige for formålet med behandlingen av dem.</article> <article class="defaultP" margin-top="true">§ 10 sjette ledd skal lyde:</article><article class="legalP" id="kapittel-1-ledd-8">Opplysninger etter § 4 første ledd nr. 9 bokstav e skal slettes fem år etter at en kjernejournal er slettet.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-03-24-378/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 21. desember 2007 nr. 1610 om behandling av helseopplysninger i nasjonal database for elektroniske resepter (Reseptformidlerforskriften) gjøres følgende endringer:</article> <article class="defaultP" margin-top="true">§ 1-3 nr. 4 skal lyde:</article><article class="legalP" id="kapittel-2-ledd-2"><i>Tilgjengelig resept</i>: resept som kan utleveres ved at det oppgis fødselsnummer, eller navn og fødselsdato;</article> <article class="defaultP" margin-top="true">§ 3-3 tredje ledd skal lyde:</article><article class="legalP" id="kapittel-2-ledd-3">Opplysninger om en pasients tilgjengelige resepter i registeret kan utleveres til andre leger, tannleger, jordmødre og helsesøstre med rekvireringsrett enn den som har rekvirert. Slik utlevering forutsetter pasientens samtykke. Samtykket gjelder for hvert enkelt behandlingsforløp inntil behandlingsforløpet er avsluttet eller til pasienten trekker samtykket tilbake. Samtykke til utlevering av opplysninger til fastlegen gjelder inntil pasienten trekker det tilbake, bytter fastlege, blir strøket fra fastlegens liste eller trer ut av fastlegeordningen. Samtykke skal dokumenteres i journalen. Innhenting av samtykke skal bekreftes av rekvirent overfor Reseptformidleren før utlevering kan finne sted.</article> <article class="defaultP" margin-top="true">§ 3-3 fjerde ledd skal lyde:</article><article class="legalP" id="kapittel-2-ledd-4">En lege som har fått utlevert reseptoversikt etter tredje ledd kan kalle tilbake resepter ved å sende melding om dette til Reseptformidleren. Tannleger, jordmødre og helsesøstre med rekvireringsrett som har fått utlevert reseptoversikt etter tredje ledd, kan kalle tilbake resepter utstedt av rekvirent med samme rett til rekvirering, jf. forskrift av 27. april 1998 nr. 455 om rekvirering og utlevering av legemidler fra apotek §§ 2-2 og 2-5 andre ledd.</article> <article class="defaultP" margin-top="true">§ 4-1 skal lyde:</article><article class="futureLegalArticle" data-name="§4-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Taushetsplikt</span></span><article class="legalP" id="kapittel-2-foreslåttparagraf-1-ledd-1">Enhver som behandler helseopplysninger etter denne forskrift har taushetsplikt etter pasientjournalloven § 15.</article></article> <article class="defaultP" margin-top="true">§ 4-2 første ledd skal lyde:</article><article class="legalP" id="kapittel-2-ledd-5">Den databehandlingsansvarlige og databehandlere skal gjennom planlagte og systematiske tiltak sørge for tilfredsstillende informasjonssikkerhet med hensyn til konfidensialitet, integritet og tilgjengelighet ved behandling av helseopplysninger etter forskriften, jf. pasientjournalloven § 22.</article> <article class="defaultP" margin-top="true">§ 4-3 andre ledd skal lyde:</article><article class="legalP" id="kapittel-2-ledd-6">Utlevering av reseptopplysninger til apotek eller bandasjist som ikke er knyttet til en utlevering av legemidler, medisinsk forbruksmateriell eller næringsmidler, skal jevnlig kontrolleres av den databehandlingsansvarlige for å avdekke eller avverge urettmessig tilegnelse av taushetsbelagte opplysninger.</article> <article class="defaultP" margin-top="true">§ 4-4 skal lyde:</article><article class="futureLegalArticle" data-name="§4-4" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Plikt til internkontroll</span></span><article class="legalP" id="kapittel-2-foreslåttparagraf-2-ledd-1">Den databehandlingsansvarlige skal etablere internkontroll i samsvar med pasientjournalloven § 23.</article></article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Pasientens rett til informasjon og innsyn</span></span><article class="legalP" id="kapittel-2-foreslåttparagraf-3-ledd-1">Pasienten har rett til informasjon om Reseptformidleren og innsyn i behandling av helseopplysninger om seg selv i samsvar med pasientjournalloven § 18. Informasjonen skal gis i en forståelig form.</article></article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Frist for å svare på henvendelser om innsyn</span></span><article class="legalP" id="kapittel-2-foreslåttparagraf-4-ledd-1">Krav om innsyn etter § 5-1 skal besvares uten ugrunnet opphold og senest innen 30 dager fra den dagen henvendelsen kom inn.</article></article> <article class="defaultP" margin-top="true">§ 5-4 skal lyde:</article><article class="futureLegalArticle" data-name="§5-4" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Rett til retting og sletting av helseopplysninger i Reseptformidleren</span></span><article class="legalP" id="kapittel-2-foreslåttparagraf-5-ledd-1">Pasienten har rett til å kreve retting og sletting av opplysninger etter bestemmelsene i helsepersonelloven § 42 til § 44.</article></article> <article class="defaultP" margin-top="true">§ 6-1 nytt andre ledd skal lyde:</article><article class="legalP" id="kapittel-2-ledd-7">Opplysningene kan likevel lagres til rekvirent og eventuelt pasientens fastlege og kjernejournal har mottatt opplysninger om hvilke legemidler, medisinsk forbruksmateriell eller næringsmidler som er utlevert. Opplysningene kan ikke i noe tilfelle lagres lenger enn 60 dager etter utløp av gyldighetstiden.</article></section><section class="section" data-name="kapIII" id="kapittel-3" data-lovdata-URL="LTI/forskrift/2017-03-24-378/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. juli 2017.</article></section></main></body></html>