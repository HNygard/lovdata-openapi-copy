<!DOCTYPE html><html lang="no"><head><title>Forskrift om endringer i forskrift 28. februar 1997 om kringkasting og audiovisuelle bestillingstjenester (kringkastingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-15-2104</dd><dt class="dokid">DokumentID</dt><dd class="dokid">LTI/forskrift/2017-12-15-2104</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-02-28-153</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-127/§3-1</li><li>lov/1992-12-04-127/§3-2</li><li>lov/1992-12-04-127/§3-4</li><li>lov/1992-12-04-127/§4-3</li></ul></dd><dt class="dateOfPublication">Kunngjort</dt><dd class="dateOfPublication">2017-12-18 15:50</dd><dt class="journalNumber">Journalnummer</dt><dd class="journalNumber">2017-1338</dd><dt class="titleShort">Korttittel</dt><dd class="titleShort">Endr. i kringkastingsforskriften</dd><dt class="title">Tittel</dt><dd class="title">Forskrift om endringer i forskrift 28. februar 1997 om kringkasting og audiovisuelle bestillingstjenester (kringkastingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 15. desember 2017 med hjemmel i lov 4. desember 1992 nr. 127 om kringkasting og audiovisuelle bestillingstjenester (kringkastingsloven) § 3-1 tredje ledd, § 3-2 andre ledd, § 3-4 sjuende ledd og § 4-3 første ledd. Fremmet av Kulturdepartementet.</dd><dt class="refid">RefID</dt><dd class="refid">forskrift/2017-12-15-2104</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 28. februar 1997 om kringkasting og audiovisuelle bestillingstjenester (kringkastingsforskriften)<ul class="tocSubUl"><li>I<ul class="tocSubUl"><li>§ 3-1. Varighet:</li><li>§ 3-7. Plassering av reklameinnslag i fjernsyn</li><li>§ 3-7a. Reklame på delt skjerm</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-15-2104" id="dokument"><h1>Forskrift om endringer i forskrift 28. februar 1997 om kringkasting og audiovisuelle bestillingstjenester (kringkastingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2017-12-15-2104/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. februar 1997 nr. 153 om kringkasting og audiovisuelle bestillingstjenester gjøres følgende endringer:</article> <article class="defaultP" margin-top="true">§ 1-8 første ledd første punktum skal lyde:</article><article class="legalP" id="kapittel-1-ledd-2">Forbrukertilsynet fører tilsyn med reklame i henhold til regler gitt i loven § 3-1 første ledd og forskriften § 3-4 andre ledd og § 3-6.</article> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Varighet:</span></span><article class="legalP" id="kapittel-1-foreslåttparagraf-1-ledd-1">Reklameinnslag skal samlet ikke utgjøre mer enn 20 prosent per klokketime. Reklameinnslag i form av telekjøp eller lignende direkte tilbud til seerne om salg, kjøp eller leie av produkter eller tjenesteytelser kan samlet ikke overstige en time av den daglige sendetid. Ingen reklameinnslag kan sendes utenfor reklameblokkene med unntak av direktesendinger fra idrettsbegivenheter.</article></article> <article class="defaultP" margin-top="true">§ 3-7 skal lyde:</article><article class="futureLegalArticle" data-name="§3-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-7</span>. <span class="legalArticleTitle">Plassering av reklameinnslag i fjernsyn</span></span><article class="legalP" id="kapittel-1-foreslåttparagraf-2-ledd-1">Overføringer av gudstjenester kan ikke avbrytes av reklameinnslag.</article><article class="legalP" id="kapittel-1-foreslåttparagraf-2-ledd-2">Andre program kan avbrytes med reklame dersom avbruddet plasseres slik at programmets verdi og integritet ikke forringes. Ved denne vurderingen skal det særlig legges vekt på naturlige opphold i programmet og programmets varighet og art.</article><article class="legalP" id="kapittel-1-foreslåttparagraf-2-ledd-3">Spillefilm eller film laget for fjernsyn og nyhetsprogram kan avbrytes av reklameinnslag én gang for hver programsatte periode på minst 30 minutter.</article></article> <article class="defaultP" margin-top="true">Ny § 3-7a skal lyde:</article><article class="futureLegalArticle" data-name="§3-7a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-7a</span>. <span class="legalArticleTitle">Reklame på delt skjerm</span></span><article class="legalP" id="kapittel-1-foreslåttparagraf-3-ledd-1">Reklame på delt skjerm er tillatt i direktesendinger fra begivenheter som foregår uten opphold.</article><article class="legalP" id="kapittel-1-foreslåttparagraf-3-ledd-2">Egenreklame på delt skjerm er tillatt i alle programkategorier, med unntak for barneprogrammer og overføringer av gudstjenester.</article><article class="legalP" id="kapittel-1-foreslåttparagraf-3-ledd-3">Med reklame på delt skjerm menes sending av reklame samtidig med visning av et program.</article><article class="legalP" id="kapittel-1-foreslåttparagraf-3-ledd-4">Reklame som vises på delt skjerm skal holdes klart adskilt fra øvrig innhold i skjermbildet.</article><article class="legalP" id="kapittel-1-foreslåttparagraf-3-ledd-5">Reklame på delt skjerm skal identifiseres som reklame på en tydelig måte.</article></article> <article class="defaultP" margin-top="true">§ 3-10 første ledd skal lyde:</article><article class="legalP" id="kapittel-1-ledd-3">Sponsor kan ikke identifiseres i programtrailere.</article> <article class="defaultP" margin-top="true">§ 3-13 første ledd nytt fjerde punktum skal lyde:</article><article class="legalP" id="kapittel-1-ledd-4">Sponsor kan ikke identifiseres i program eller i programtrailere i Norsk rikskringkasting AS' sendinger.</article> <article class="defaultP" margin-top="true">§ 4-2 første ledd skal lyde:</article><article class="legalP" id="kapittel-1-ledd-5">Kabeleier har plikt til å formidle Norsk rikskringkastings fjernsynssendinger og Frikanalen.</article> <article class="defaultP" margin-top="true">§ 10-1 første ledd skal lyde</article><article class="legalP" id="kapittel-1-ledd-6">Ved overtredelse av § 3-1 første ledd første alternativ om sending av reklameinnslag i tilknytning til barneprogram, § 3-2 første ledd eller denne forskrift § 3-1, § 3-3, § 3-4 tredje ledd, § 3-6 fjerde ledd, § 3-7 eller § 3-9 kan Medietilsynet ilegge overtredelsesgebyrer etter følgende regler:</article></section><section class="section" data-name="kapII" id="kapittel-2" data-lovdata-URL="LTI/forskrift/2017-12-15-2104/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. januar 2018.</article></section></main></body></html>