<!DOCTYPE html><html lang="no"><head><title>Forskrift om endring i forskrift om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-03-21-364</dd><dt class="dokid">DokumentID</dt><dd class="dokid">LTI/forskrift/2017-03-21-364</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2017-03-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-05-1417</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2017-03-22 15:30</dd><dt class="journalNumber">Journalnummer</dt><dd class="journalNumber">2017-0292</dd><dt class="titleShort">Korttittel</dt><dd class="titleShort">Endr. i forskrift om høypatogen aviær influensa</dd><dt class="title">Tittel</dt><dd class="title">Forskrift om endring i forskrift om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 21. mars 2017 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 19. <br /><strong>EØS-henvisninger:</strong> EØS-avtalen vedlegg I kap. I innledende del nr. 3b (beslutning (EU) 2017/263).</dd><dt class="refid">RefID</dt><dd class="refid">forskrift/2017-03-21-364</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap<ul class="tocSubUl"><li>I<ul class="tocSubUl"><li>§ 2. Definisjoner</li><li>§ 4. Krav til fôring og vanning</li><li>§ 5. Krav til hold utendørs</li><li>§ 5a. Bruk av utendørs vannreservoarer</li><li>§ 6. Forbud mot dyreansamlinger</li><li>§ 6a. Bruk av lokkefugler</li><li>§ 7. Plikt til registrering og merking</li><li>§ 8. Krav til drikkevann</li><li>§ 8a. Oppbevaring av fôr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-03-21-364" id="dokument"><h1>Forskrift om endring i forskrift om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap</h1><section class="section" data-name="kapI" id="kapittel-1" data-lovdata-URL="LTI/forskrift/2017-03-21-364/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 5. desember 2005 nr. 1417 om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article> <article class="defaultP" margin-top="true"><strong>EØS-henvisninger:</strong> EØS-avtalen vedlegg I kap. I innledende del nr. 3b (beslutning (EU) 2017/263) og del 3.2 nr. 39 (vedtak 2007/598/EF).</article> <article class="defaultP" margin-top="true">Tittelen skal lyde:</article> <article class="defaultP" margin-top="true"><i>Forskrift om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler i fangenskap</i></article> <article class="defaultP" margin-top="true">§ 1 første og annet ledd skal lyde:</article><article class="legalP" id="kapittel-1-ledd-2">Formålet med denne forskriften er å redusere risiko for smitte av høypatogen aviær influensa fra ville fugler til fjørfe og andre fugler i fangenskap.</article><article class="legalP" id="kapittel-1-ledd-3">Forskriften retter seg mot dyreeiere.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">I denne forskriften gjelder definisjonene av aviær influensa, høypatogen aviær influensa, fjørfe, andre fugler i fangenskap, dyreeier og dyrehold gitt i forskrift 3. juli 2007 nr. 842 om bekjempelse av aviær influensa hos fjørfe og andre fugler i fangenskap § 4 tilsvarende. I tillegg menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>Høyrisikoområder</i>: Områder som listet opp i forskriftens vedlegg.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>Stuefugl:</i> Fugler som holdes i bolighus, og som ikke holdes for omsetning av dyr, rugeegg eller andre produkter.</article></article></li></ul></article></article> <article class="defaultP" margin-top="true">§ 3 innledningen skal lyde:</article><article class="legalP" id="kapittel-1-ledd-4">Dyreeier skal straks varsle Mattilsynet dersom ett eller flere av følgende forhold oppstår:</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Krav til fôring og vanning</span></span><article class="legalP" id="kapittel-1-foreslåttparagraf-2-ledd-1">Fjørfe og andre fugler i fangenskap skal fôres og vannes på en slik måte at ville fugler ikke tiltrekkes av eller kan lande på stedet der det fôres og vannes.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Krav til hold utendørs</span></span><article class="legalP" id="kapittel-1-foreslåttparagraf-3-ledd-1">I høyrisikoområder er det forbudt å holde fjørfe og andre fugler i fangenskap utendørs.</article><article class="legalP" id="kapittel-1-foreslåttparagraf-3-ledd-2">Forbudet gjelder ikke dersom det er truffet biosikringstiltak for å forebygge overføring av høypatogene aviære influensavirus og fjørfeet eller de andre fuglene i fangenskap er beskyttet mot direkte og indirekte kontakt med ville fugler i en innhegning som har tett tak og vegger av netting eller annet egnet materiale.</article><article class="legalP" id="kapittel-1-foreslåttparagraf-3-ledd-3">Forbudet gjelder heller ikke brevduer som foretar øvelsesflyging i nærområdet sitt.</article><article class="legalP" id="kapittel-1-foreslåttparagraf-3-ledd-4">Mattilsynet kan, etter søknad, gi unntak fra forbudet på andre vilkår.</article></article> <article class="defaultP" margin-top="true">Ny § 5a skal lyde:</article><article class="futureLegalArticle" data-name="§5a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Bruk av utendørs vannreservoarer</span></span><article class="legalP" id="kapittel-1-foreslåttparagraf-4-ledd-1">I høyrisikoområder er det forbudt å bruke utendørs vannreservoarer til fjørfe eller andre fugler i fangenskap.</article><article class="legalP" id="kapittel-1-foreslåttparagraf-4-ledd-2">Mattilsynet kan gi unntak fra forbudet dersom det er truffet biosikringstiltak for å forebygge overføring av høypatogene aviære influensavirus, bruken av utendørs vannreservoarer er nødvendig av dyrevelferdsårsaker og vannreservoarene er tilstrekkelig beskyttet mot ville vannfugler.</article></article> <article class="defaultP" margin-top="true">§ 6 skal lyde</article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Forbud mot dyreansamlinger</span></span><article class="legalP" id="kapittel-1-foreslåttparagraf-5-ledd-1">I høyrisikoområder er det forbudt å samle fjørfe eller andre fugler i fangenskap på markeder, skuer eller utstillinger eller i forbindelse med kulturelle arrangementer. Fjørfe og andre fugler i fangenskap som holdes i høyrisikoområder kan ikke delta på slike arrangementer holdt utenfor høyrisikoområdene.</article><article class="legalP" id="kapittel-1-foreslåttparagraf-5-ledd-2">Mattilsynet kan gi unntak fra forbudet i første ledd første punktum dersom det er truffet biosikringstiltak for å forebygge risikoen for overføring av høypatogene aviære influensavirus.</article></article> <article class="defaultP" margin-top="true">Ny § 6a skal lyde:</article><article class="futureLegalArticle" data-name="§6a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6a</span>. <span class="legalArticleTitle">Bruk av lokkefugler</span></span><article class="legalP" id="kapittel-1-foreslåttparagraf-6-ledd-1">I høyrisikoområder er det forbudt å bruke lokkefugler av ordenene andefugler (<i>Anseriformes</i>) og vade-, måse- og alkefugler (<i>Charadriiformes</i>).</article><article class="legalP" id="kapittel-1-foreslåttparagraf-6-ledd-2">Mattilsynet kan gi unntak fra forbudet dersom det er truffet biosikringstiltak for å forebygge overføring av høypatogene aviære influensavirus og lokkefuglene skal brukes<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">innenfor rammen av et overvåkningsprogram for aviær influensa som gjennomføres etter artikkel 4 i direktiv 2005/94/EF eller i forskningsprosjekter, ornitologiske undersøkelser eller andre aktiviteter, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">i overensstemmelse med relevante biosikringstiltak og bestemmelser som har til hensikt å forebygge overføring av høypatogene aviære influensavirus til fjørfe eller andre fugler i fangenskap.</article></article></li></ul></article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Plikt til registrering og merking</span></span><article class="legalP" id="kapittel-1-foreslåttparagraf-7-ledd-1">I høyrisikoområder skal dyreeier melde fra om dyreholdet til Mattilsynet. Dyreeiers navn og adresse og antall fjørfe og andre fugler i fangenskap skal rapporteres.</article><article class="legalP" id="kapittel-1-foreslåttparagraf-7-ledd-2">Brevduer i høyrisikoområder skal være permanent merket.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav til drikkevann</span></span><article class="legalP" id="kapittel-1-foreslåttparagraf-8-ledd-1">I høyrisikoområder er det forbudt å forsyne fjørfe eller andre fugler i fangenskap med drikkevann fra overflatevannsreservoarer som ikke er beskyttet mot ville fugler og andre dyr.</article><article class="legalP" id="kapittel-1-foreslåttparagraf-8-ledd-2">Dersom det er truffet biosikringstiltak for å forebygge overføring av høypatogene aviære influensavirus er det likevel tillatt å forsyne fjørfe og andre fugler i fangenskap med overflatevann som ville vannfugler har tilgang til forutsatt at vannet er behandlet på en måte som sikrer inaktivering av aviære influensavirus.</article></article> <article class="defaultP" margin-top="true">I kapittel III skal ny § 8a lyde:</article><article class="futureLegalArticle" data-name="§8a" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Oppbevaring av fôr</span></span><article class="legalP" id="kapittel-1-foreslåttparagraf-9-ledd-1">I høyrisikoområder er det forbudt å oppbevare fôr til fjørfe eller andre fugler i fangenskap ubeskyttet mot ville fugler og andre dyr.</article></article> <article class="defaultP" margin-top="true">I vedlegget skal ordet «Risikoområder» erstattes med «Høyrisikoområder».</article></section><section class="section" data-name="kapII" id="kapittel-2" data-lovdata-URL="LTI/forskrift/2017-03-21-364/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>