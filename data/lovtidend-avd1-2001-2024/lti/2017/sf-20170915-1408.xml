<!DOCTYPE html><html lang="no"><head><title>Forskrift om endring i legemiddelforskriften, blåreseptforskriften og forskrift om rekvirering og utlevering av legemidler fra apotek</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-15-1408</dd><dt class="dokid">DokumentID</dt><dd class="dokid">LTI/forskrift/2017-09-15-1408</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-18-1839</li><li>forskrift/2007-06-28-814</li><li>forskrift/1998-04-27-455</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§6</li><li>forskrift/1995-06-08-521</li><li>lov/1997-02-28-19/§5-14</li><li>lov/2000-06-02-39/§6-8</li></ul></dd><dt class="dateOfPublication">Kunngjort</dt><dd class="dateOfPublication">2017-09-19 16:10</dd><dt class="journalNumber">Journalnummer</dt><dd class="journalNumber">2017-0987</dd><dt class="titleShort">Korttittel</dt><dd class="titleShort">Endr. i legemiddelforskriften, blåreseptforskriften og forskrift om legemidler fra apotek</dd><dt class="title">Tittel</dt><dd class="title">Forskrift om endring i legemiddelforskriften, blåreseptforskriften og forskrift om rekvirering og utlevering av legemidler fra apotek</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 15. september 2017 med hjemmel i lov 4. desember 1992 nr. 132 om legemidler mv. (legemiddelloven) § 6, jf. delegeringsvedtak 8. juni 1995 nr. 521, lov 28. februar 1997 nr. 19 om folketrygd (folketrygdloven) § 5-14 og lov 2. juni 2000 nr. 39 om apotek (apotekloven) § 6-8.</dd><dt class="refid">RefID</dt><dd class="refid">forskrift/2017-09-15-1408</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i legemiddelforskriften, blåreseptforskriften og forskrift om rekvirering og utlevering av legemidler fra apotek<ul class="tocSubUl"><li>I<ul class="tocSubUl"><li>§ 14-1. Finansiering av legemidler over folketrygden</li><li>§ 14-2. Metodevarsling</li><li>§ 14-3. Metodevurdering</li><li>§ 14-4. Innhenting av opplysninger fra legemidlets rettighetshaver</li><li>§ 14-5. Kriterier for forhåndsgodkjent refusjon</li><li>§ 14-6. Krav om markedsføringstillatelse for forhåndsgodkjent refusjon</li><li>§ 14-7. Fullmaktsgrense</li><li>§ 14-8. Vedtak om forhåndsgodkjent refusjon</li><li>§ 14-9. Refusjonspris</li><li>§ 14-10. Tidsfrist</li><li>§ 14-11. Revurdering av refusjonsstatus</li><li>§ 14-12. Retningslinjer</li></ul></li><li>II<ul class="tocSubUl"><li>§ 1b. Stønad til legemidler</li><li>§ 1c. Stønad til medisinsk forbruksmateriell og næringsmidler</li><li>§ 3. Stønad til legemidler etter individuell søknad</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2017-09-15-1408" id="dokument"><h1>Forskrift om endring i legemiddelforskriften, blåreseptforskriften og forskrift om rekvirering og utlevering av legemidler fra apotek</h1><section class="section" data-name="kapI" id="kapittel-1" data-lovdata-URL="LTI/forskrift/2017-09-15-1408/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 2009 nr. 1839 om legemidler (legemiddelforskriften) gjøres følgende endringer:</article> <article class="defaultP" margin-top="true">§ 12-8 skal lyde:</article><article class="legalP" id="kapittel-1-ledd-2">For legemidler som kan være aktuelle for opptak i offentlige refusjonsordninger, kan departementet eller den det bemyndiger innlede forhandlinger med legemidlets rettighetshaver om fastsettelse av pris.</article> <article class="defaultP" margin-top="true">Nytt kapittel 14 skal lyde:</article><span class="futuretitle" id="kapittel-1-foreslåttittel-1">Kapittel 14. Stønad etter folketrygdloven § 5-14</span><article class="futureLegalArticle" data-name="§14-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14-1</span>. <span class="legalArticleTitle">Finansiering av legemidler over folketrygden</span></span><article class="legalP" id="kapittel-1-foreslåttparagraf-1-ledd-1">Stønad til dekning av utgifter til legemidler etter folketrygdloven § 5-14 ytes etter reglene i dette kapitlet og forskrift om stønad til viktige legemidler mv. (blåreseptforskriften).</article></article><article class="futureLegalArticle" data-name="§14-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14-2</span>. <span class="legalArticleTitle">Metodevarsling</span></span><article class="legalP" id="kapittel-1-foreslåttparagraf-2-ledd-1">Statens legemiddelverk skal utarbeide et varsel om nye legemidler eller ny bruk av legemidler som kan være aktuelle for metodevurdering.</article><article class="legalP" id="kapittel-1-foreslåttparagraf-2-ledd-2">Statens legemiddelverk skal publisere metodevarsel, som skal inneholde en kort beskrivelse av den nye metoden, status for dokumentasjon og godkjenning, aktuell pasientgruppe og gjeldende behandlingstilbud.</article></article><article class="futureLegalArticle" data-name="§14-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14-3</span>. <span class="legalArticleTitle">Metodevurdering</span></span><article class="legalP" id="kapittel-1-foreslåttparagraf-3-ledd-1">Før det kan ytes stønad for et legemiddel etter blåreseptforskriften § 2 og § 3 skal Statens legemiddelverk gjennomføre en metodevurdering for å kartlegge nytte, ressursbruk og alvorlighet for den aktuelle bruken, jf. § 14-5.</article><article class="legalP" id="kapittel-1-foreslåttparagraf-3-ledd-2">Nytten skal måles ved hvor mange gode leveår tiltaket i gjennomsnitt gir for pasienter i den aktuelle pasientgruppen sammenliknet med relevant behandlingspraksis.</article><article class="legalP" id="kapittel-1-foreslåttparagraf-3-ledd-3">Ressursbruk inkluderer gjennomsnittlig legemiddelkostnad og øvrig ressursbruk i helse- og omsorgstjenesten, sammenliknet med relevant behandlingspraksis.</article><article class="legalP" id="kapittel-1-foreslåttparagraf-3-ledd-4">Alvorlighet skal måles ved hvor mange gode leveår pasienter i den aktuelle gruppen i gjennomsnitt taper ved fravær av det tiltaket som vurderes.</article></article><article class="futureLegalArticle" data-name="§14-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 14-4</span>. <span class="legalArticleTitle">Innhenting av opplysninger fra legemidlets rettighetshaver</span></span><article class="legalP" id="kapittel-1-foreslåttparagraf-4-ledd-1">Legemidlets rettighetshaver sender inn nødvendig dokumentasjon til Statens legemiddelverk før metodevurdering etter § 14-3 kan gjennomføres.</article><article class="legalP" id="kapittel-1-foreslåttparagraf-4-ledd-2">Dokumentasjonen skal inneholde opplysninger om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">hvilken del av legemidlets indikasjon opplysningene gjelder,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">beskrivelse av sykdom og epidemiologi, herunder beskrivelse og beregning av sykdommens alvorlighetsgrad,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">eksisterende behandlingstilbud, herunder en beskrivelse av norsk behandlingspraksis innen den aktuelle indikasjonen og legemidlets plassering i behandlingstilbudet,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">bruk av legemidlet ved aktuell indikasjon inkludert relativ effekt og bivirkninger,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-4-ledd-2-punkt-5"><article class="legalP" id="kapittel-1-foreslåttparagraf-4-ledd-2-punkt-5-ledd-1">legemiddeløkonomisk analyse av nytte og ressursbruk og</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-4-ledd-2-punkt-6"><article class="legalP" id="kapittel-1-foreslåttparagraf-4-ledd-2-punkt-6-ledd-1">forventet antall pasienter og budsjettkonsekvenser.</article></article></li></ul></article><article class="legalP" id="kapittel-1-foreslåttparagraf-4-ledd-3">Dersom metodevurderingen gjelder ny legemiddelform, ny styrke, generisk legemiddel eller biotilsvarende legemiddel kreves det ikke dokumentasjon etter annet ledd dersom det kan dokumenteres at bruk av legemidlet verken medfører endret nytte eller økt ressursbruk.</article><article class="legalP" id="kapittel-1-foreslåttparagraf-4-ledd-4">Statens legemiddelverk skal opplyse saken tilstrekkelig og kan ved behov hente inn tilleggsopplysninger fra legemidlets rettighetshaver, kliniske eksperter og brukerrepresentanter.</article><article class="legalP" id="kapittel-1-foreslåttparagraf-4-ledd-5">I særlige tilfeller kan Statens legemiddelverk gjøre en metodevurdering av et legemiddel uten at det er sendt inn opplysninger etter første ledd.</article><article class="legalP" id="kapittel-1-foreslåttparagraf-4-ledd-6">Statens legemiddelverk fastsetter nærmere retningslinjer for gjennomføring av bestemmelsen.</article></article><article class="futureLegalArticle" data-name="§14-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 14-5</span>. <span class="legalArticleTitle">Kriterier for forhåndsgodkjent refusjon</span></span><article class="legalP" id="kapittel-1-foreslåttparagraf-5-ledd-1">Statens legemiddelverk kan innvilge forhåndsgodkjent refusjon for bruk av legemidler som omfattes av blåreseptforskriften § 1b.</article><article class="legalP" id="kapittel-1-foreslåttparagraf-5-ledd-2">Forhåndsgodkjent refusjon kan bare innvilges dersom ressursbruken står i et rimelig forhold til nytten av legemidlet hensyntatt tilstandens alvorlighet. Ved høy alvorlighet aksepteres høyere ressursbruk i forhold til nytten enn ved lavere alvorlighet.</article><article class="legalP" id="kapittel-1-foreslåttparagraf-5-ledd-3">Et legemiddel som ikke tilfredsstiller kravet etter annet ledd kan likevel i særskilte tilfeller innvilges forhåndsgodkjent refusjon dersom legemidlet er rettet inn mot særskilt små pasientgrupper med svært alvorlig tilstand der forventet nytte av legemidlet er stor. Ressursbruken må likevel stå i et akseptabelt forhold til nytten.</article><article class="legalP" id="kapittel-1-foreslåttparagraf-5-ledd-4">Beslutning baseres på en metodevurdering, jf. § 14-3. Kvalitet og usikkerhet ved dokumentasjon og budsjettkonsekvenser av et tiltak skal tillegges vekt ved beslutningen.</article></article><article class="futureLegalArticle" data-name="§14-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 14-6</span>. <span class="legalArticleTitle">Krav om markedsføringstillatelse for forhåndsgodkjent refusjon</span></span><article class="legalP" id="kapittel-1-foreslåttparagraf-6-ledd-1">Legemidlet som innvilges forhåndsgodkjent refusjon, skal ha markedsføringstillatelse for den aktuelle bruken. Er legemidlet godkjent som byttbart etter bestemmelsen i apotekloven § 6-6 andre ledd, anses kravet som oppfylt, dersom minst ett legemiddel innen byttegruppen har markedsføringstillatelse for den indikasjonen det søkes refusjon for. Dette gjelder likevel ikke dersom den aktuelle indikasjonen er under patent- eller dokumentbeskyttelse.</article><article class="legalP" id="kapittel-1-foreslåttparagraf-6-ledd-2">Statens legemiddelverk kan gjøre unntak fra kravet om markedsføringstillatelse for legemidler til palliativ behandling i livets sluttfase. Unntak kan også gjøres for legemidler til barn under 18 år, hvis det finnes legemidler med samme virkestoff, som har forhåndsgodkjent refusjon for den aktuelle indikasjonen.</article><article class="legalP" id="kapittel-1-foreslåttparagraf-6-ledd-3">Ved leveringssvikt for legemidler som har forhåndsgodkjent refusjon kan Statens legemiddelverk innvilge midlertidig forhåndsgodkjent refusjon for alternative legemidler som ikke har markedsføringstillatelse i Norge.</article><article class="legalP" id="kapittel-1-foreslåttparagraf-6-ledd-4">Statens legemiddelverk kan i særlige tilfeller gjøre andre unntak fra kravet om markedsføringstillatelse forutsatt at legemidlet har markedsføringstillatelse for den aktuelle indikasjonen i minst ett EØS-land.</article></article><article class="futureLegalArticle" data-name="§14-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 14-7</span>. <span class="legalArticleTitle">Fullmaktsgrense</span></span><article class="legalP" id="kapittel-1-foreslåttparagraf-7-ledd-1">Forhåndsgodkjent refusjon for et legemiddel skal ikke innvilges uten Stortingets samtykke, dersom det vil lede til en vekst i utgifter til legemidler for folketrygden som overstiger 100 mill. kroner i minst ett av de første fem årene etter tidspunktet for refusjonsvedtaket.</article><article class="legalP" id="kapittel-1-foreslåttparagraf-7-ledd-2">Dersom flere legemidler vurderes for samme bruksområde og pasientgruppe, gjelder fullmaktsgrensen for samlet bruk.</article><article class="legalP" id="kapittel-1-foreslåttparagraf-7-ledd-3">Utgiftsveksten etter første ledd beregnes med utgangspunkt i legemidlets refusjonspris. Det gjøres fradrag for bortfall av refusjonsutgifter til konkurrerende legemidler med samme målgruppe.</article><article class="legalP" id="kapittel-1-foreslåttparagraf-7-ledd-4">Hvis utgiftsveksten til refusjon av et legemiddel overstiger fullmaktsgrensen skal Statens legemiddelverk gjennomføre en metodevurdering og vurdere om legemidlet oppfyller vilkårene i § 14-5 og § 14-6 innen fristen som følger av § 14-10. Dersom vilkårene i § 14-5 og § 14-6 er oppfylt oversendes vurderingen til departementet.</article></article><article class="futureLegalArticle" data-name="§14-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 14-8</span>. <span class="legalArticleTitle">Vedtak om forhåndsgodkjent refusjon</span></span><article class="legalP" id="kapittel-1-foreslåttparagraf-8-ledd-1">Statens legemiddelverk skal fatte vedtak om forhåndsgodkjent refusjon etter bestemmelsene i dette kapitlet.</article><article class="legalP" id="kapittel-1-foreslåttparagraf-8-ledd-2">Statens legemiddelverk kan fastsette refusjonsvilkår som bidrar til at kravet i § 14-5 oppfylles eller at fullmaktsgrensen i § 14-7 ikke overskrides. Ved betydelig risiko for forskrivning utenfor refusjonsvilkårene eller der det av andre grunner er behov for særlig kontroll av forskrivning og bruk av legemidlet, skal det fattes avslag på forhåndsgodkjent refusjon. I slike tilfeller kan det ytes stønad etter søknad for den enkelte pasient, jf. blåreseptforskriften § 3.</article><article class="legalP" id="kapittel-1-foreslåttparagraf-8-ledd-3">Vedtaket om forhåndsgodkjent refusjon kan gjøres betinget av at ytterligere dokumentasjon om legemidlet gjøres tilgjengelig innen en bestemt tidsperiode.</article><article class="legalP" id="kapittel-1-foreslåttparagraf-8-ledd-4">Legemidlets rettighetshaver skal samtidig underrettes om klageadgang og klagefrist, jf. § 15-10.</article><article class="legalP" id="kapittel-1-foreslåttparagraf-8-ledd-5">Statens legemiddelverk skal publisere en liste over legemidler som har forhåndsgodkjent refusjon (refusjonsliste), jf. blåreseptforskriften § 1b.</article></article><article class="futureLegalArticle" data-name="§14-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 14-9</span>. <span class="legalArticleTitle">Refusjonspris</span></span><article class="legalP" id="kapittel-1-foreslåttparagraf-9-ledd-1">Samtidig som vedtak om forhåndsgodkjent refusjon fattes skal Statens legemiddelverk fastsette refusjonspris. Refusjonspris kan være legemidlets maksimalpris eller pris fastsatt etter prisforhandlinger med legemidlets rettighetshaver, jf. § 12-3 og § 12-8.</article></article><article class="futureLegalArticle" data-name="§14-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 14-10</span>. <span class="legalArticleTitle">Tidsfrist</span></span><article class="legalP" id="kapittel-1-foreslåttparagraf-10-ledd-1">Vedtak etter § 14-8 skal fattes senest 180 dager etter at Statens legemiddelverk har mottatt opplysninger etter § 14-4. Tidsfristen begynner likevel ikke å løpe før det foreligger anbefaling om markedsføringstillatelse for den aktuelle bruken av legemidlet.</article><article class="legalP" id="kapittel-1-foreslåttparagraf-10-ledd-2">Tidsfristen suspenderes hvis Statens legemiddelverk anser det nødvendig å be om tilleggsopplysninger. Legemidlets rettighetshaver skal i så fall straks underrettes om hvilke nye opplysninger som kreves og gis en frist for å sende inn dokumentasjon. Tidsfristen suspenderes fra det tidspunktet skriftlig underretning sendes fra Statens legemiddelverk.</article><article class="legalP" id="kapittel-1-foreslåttparagraf-10-ledd-3">Tidsfristen kan også suspenderes ved prisforhandlinger.</article></article><article class="futureLegalArticle" data-name="§14-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 14-11</span>. <span class="legalArticleTitle">Revurdering av refusjonsstatus</span></span><article class="legalP" id="kapittel-1-foreslåttparagraf-11-ledd-1">Statens legemiddelverk kan til enhver tid vurdere om vilkårene i § 14-5 og § 14-6 er oppfylt for bestemte legemidler oppført på refusjonslisten.</article><article class="legalP" id="kapittel-1-foreslåttparagraf-11-ledd-2">Statens legemiddelverk kan i forbindelse med en vurdering etter første ledd be legemidlets rettighetshaver om å legge fram dokumentasjon på at vilkårene i § 14-5 er oppfylt. Dersom legemidlets rettighetshaver ikke fremlegger dokumentasjon, kan Statens legemiddelverk fatte vedtak på grunnlag av den informasjon som er tilgjengelig.</article><article class="legalP" id="kapittel-1-foreslåttparagraf-11-ledd-3">Finner Statens legemiddelverk at legemidlet ikke oppfyller vilkårene i § 14-5, varsles legemidlets rettighetshaver om dette. Dersom vilkårene i § 14-5 kan oppfylles ved at prisen på legemidlet senkes eller ved at det fastsettes nye vilkår for refusjon, skal varslet inneholde opplysninger om hvilke endringer som anses nødvendige for å oppfylle vilkårene.</article><article class="legalP" id="kapittel-1-foreslåttparagraf-11-ledd-4">Dersom vilkårene i § 14-5 ikke kan oppfylles, eller dersom det må fastsettes nye refusjonsvilkår, fatter Statens legemiddelverk nytt refusjonsvedtak, jf. § 14-8.</article></article><article class="futureLegalArticle" data-name="§14-12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 14-12</span>. <span class="legalArticleTitle">Retningslinjer</span></span><article class="legalP" id="kapittel-1-foreslåttparagraf-12-ledd-1">Statens legemiddelverk kan gi nærmere retningslinjer til bestemmelsene i dette kapittel.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-09-15-1408/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 28. juni 2007 nr. 814 om stønad til dekning av utgifter til viktige legemidler mv. (blåreseptforskriften) gjøres følgende endringer:</article> <article class="defaultP" margin-top="true">§ 1a første ledd skal lyde:</article><article class="legalP" id="kapittel-2-ledd-2">Folketrygden yter stønad til dekning av nødvendige utgifter til legemidler, medisinsk forbruksmateriell og næringsmidler som er forskrevet av lege til bruk utenfor sykehus.</article> <article class="defaultP" margin-top="true">Ny § 1b skal lyde:</article><article class="futureLegalArticle" data-name="§1b" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1b</span>. <span class="legalArticleTitle">Stønad til legemidler</span></span><article class="legalP" id="kapittel-2-foreslåttparagraf-1-ledd-1">Folketrygden yter stønad etter § 2 og § 3 til dekning av utgifter til legemidler som skal brukes til behandling av alvorlige sykdommer eller av risikofaktorer som med høy sannsynlighet vil medføre eller forverre alvorlig sykdom, og der det er behov eller risiko for gjentatt behandling over en langvarig periode.</article><article class="legalP" id="kapittel-2-foreslåttparagraf-1-ledd-2">Folketrygden yter ikke stønad til bruk av legemidler når<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-2-punkt-1"><article class="legalP" id="kapittel-2-foreslåttparagraf-1-ledd-2-punkt-1-ledd-1">initiering, evaluering og avslutning av behandlingen styres av lege i spesialisthelsetjenesten,</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-2-punkt-2"><article class="legalP" id="kapittel-2-foreslåttparagraf-1-ledd-2-punkt-2-ledd-1">inntak eller tilførsel av legemidlet krever fysisk overvåkning eller beredskap av spesialisthelsetjenesten eller</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-1-ledd-2-punkt-3"><article class="legalP" id="kapittel-2-foreslåttparagraf-1-ledd-2-punkt-3-ledd-1">inntak eller tilførsel av legemidlet krever utstyr som i all hovedsak besittes av spesialisthelsetjenesten.</article></article></li></ul></article><article class="legalP" id="kapittel-2-foreslåttparagraf-1-ledd-3">Helsedirektoratet beslutter om et legemiddel, eller en bestemt bruk av et legemiddel, omfattes av annet ledd. Liste over hvilke legemidler folketrygden ikke yter stønad til etter annet ledd er vedlegg til denne forskriften.</article><article class="legalP" id="kapittel-2-foreslåttparagraf-1-ledd-4">Folketrygden yter ikke stønad til legemidler for behandling av nikotinavhengighet.</article></article> <article class="defaultP" margin-top="true">Ny § 1c skal lyde:</article><article class="futureLegalArticle" data-name="§1c" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 1c</span>. <span class="legalArticleTitle">Stønad til medisinsk forbruksmateriell og næringsmidler</span></span><article class="legalP" id="kapittel-2-foreslåttparagraf-2-ledd-1">Folketrygden yter stønad til dekning av utgifter til næringsmidler til spesielle medisinske formål og medisinsk forbruksmateriell i forbindelse med sykdom som er gått inn i en langvarig fase og det er behov for langvarig bruk.</article></article> <article class="defaultP" margin-top="true">§ 2 skal lyde:</article><article class="legalP" id="kapittel-2-ledd-3">Stønad i form av forhåndsgodkjent refusjon gis for legemidler som er oppført på refusjonslisten, jf. forskrift 18. desember 2009 nr. 1839 om legemidler § 14-8 fjerde ledd, dersom legemidlet er forskrevet i samsvar med de vilkår og begrensninger som fremgår av refusjonslisten.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Stønad til legemidler etter individuell søknad</span></span><article class="legalP" id="kapittel-2-foreslåttparagraf-3-ledd-1">Det kan ytes stønad til legemidler etter individuell søknad for bruk som ikke er omfattet av § 2 når det for den enkelte pasient kan dokumenteres at ressursbruken står i et rimelig forhold til nytten av legemidlet hensyntatt tilstandens alvorlighet. Ved høy alvorlighet aksepteres høyere ressursbruk i forhold til nytten enn ved lavere alvorlighet. Det må foreligge tungtveiende medisinske hensyn for å yte stønad i tilfeller der det finnes relevante forhåndsgodkjente legemidler for den aktuelle sykdommen.</article><article class="legalP" id="kapittel-2-foreslåttparagraf-3-ledd-2">For legemidler med markedsføringstillatelse i Norge etter 1. januar 2018, eller der søknad om markedsføringstillatelse er til behandling i Norge eller det europeiske legemiddelbyrået, ytes det ikke stønad uten at det er gjort en metodevurdering etter legemiddelforskriften § 14-3.</article><article class="legalP" id="kapittel-2-foreslåttparagraf-3-ledd-3">For legemidler som er metodevurdert, men der vilkårene i legemiddelforskriften § 14-5 ikke er oppfylt på gruppenivå, kan det kun ytes stønad for den enkelte pasient dersom særskilte forhold ved pasienten gjør at nytten av behandlingen, ressursbruken eller tilstandens alvorlighet for denne pasienten skiller seg klart fra pasientgruppen for øvrig.</article><article class="legalP" id="kapittel-2-foreslåttparagraf-3-ledd-4">For legemidler uten markedsføringstillatelse for aktuelt bruksområde kan det kun ytes stønad dersom legemidlet har en vitenskapelig godt dokumentert og klinisk relevant virkning for den aktuelle sykdommen. Det må foreligge tungtveiende medisinske hensyn for å yte stønad til legemidler uten markedsføringstillatelse for den aktuelle sykdommen dersom det finnes relevante legemidler med markedsføringstillatelse.</article><article class="legalP" id="kapittel-2-foreslåttparagraf-3-ledd-5">Det ytes ikke stønad til legemidler i reseptgruppe A eller B, jf. legemiddelforskriften § 7-3 eller til reseptfrie legemidler og legemidler unntatt reseptplikt. Helsedirektoratet, eller det organ Helsedirektoratet bemyndiger, kan gjøre unntak fra dette.</article><article class="legalP" id="kapittel-2-foreslåttparagraf-3-ledd-6">Søknad om stønad fremmes av lege på vegne av pasienten. Helsedirektoratet, eller det organ Helsedirektoratet bestemmer, fatter vedtak i hvert enkelt tilfelle. Vedtak om stønad kan tidsbegrenses.</article><article class="legalP" id="kapittel-2-foreslåttparagraf-3-ledd-7">Helsedirektoratet, eller det organ Helsedirektoratet bestemmer, gir nærmere retningslinjer om vilkår for stønad etter denne bestemmelsen, herunder krav til utforming og innsending av søknad.</article></article> <article class="defaultP" margin-top="true">§ 8 nytt fjerde ledd skal lyde:</article><article class="legalP" id="kapittel-2-ledd-4">For legemidler der det er inngått refusjonskontrakt etter legemiddelloven § 6 beregnes egenandelen av apotekets utsalgspris.</article> <article class="defaultP" margin-top="true">Nåværende fjerde og femte ledd blir nytt femte og sjette ledd.</article> <article class="defaultP" margin-top="true">§ 10 første ledd annet punktum skal lyde:</article><article class="legalP" id="kapittel-2-ledd-5">I tillegg skal resepten påføres hjemmel og inneholde følgende opplysninger som er nødvendige for at Helsedirektoratet eller det organ Helsedirektoratet bestemmer skal kunne vurdere krav om slik søknad:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-5-punkt-1"><article class="legalP" id="kapittel-2-ledd-5-punkt-1-ledd-1">Refusjonskode ved stønad etter § 2,</article></article></li><li data-li-identifier="b)" data-name="b)"><article class="listArticle" id="kapittel-2-ledd-5-punkt-2"><article class="legalP" id="kapittel-2-ledd-5-punkt-2-ledd-1">Hjemmelspunkt ved stønad etter § 5 og § 6,</article></article></li><li data-li-identifier="c)" data-name="c)"><article class="listArticle" id="kapittel-2-ledd-5-punkt-3"><article class="legalP" id="kapittel-2-ledd-5-punkt-3-ledd-1">Legens eventuelle reservasjon mot bytte etter apotekloven § 6-6 andre ledd,</article></article></li><li data-li-identifier="d)" data-name="d)"><article class="listArticle" id="kapittel-2-ledd-5-punkt-4"><article class="legalP" id="kapittel-2-ledd-5-punkt-4-ledd-1">Dokumentasjon av refusjonsvilkår som i henhold til refusjonslisten skal fremgå av resepten,</article></article></li><li data-li-identifier="e)" data-name="e)"><article class="listArticle" id="kapittel-2-ledd-5-punkt-5"><article class="legalP" id="kapittel-2-ledd-5-punkt-5-ledd-1">Dokumentasjon av refusjonsvilkår som fastsatt med hjemmel i § 5 og § 6 skal fremgå av resepten.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2017-09-15-1408/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 27. april 1998 nr. 455 om rekvirering og utlevering av legemidler fra apotek gjøres følgende endring:</article> <article class="defaultP" margin-top="true">§ 7-1 første ledd skal lyde:</article><article class="legalP" id="kapittel-3-ledd-2">På hver ekspedisjon av reseptpliktig legemiddel påføres dato, eventuell egenandel og dokumentasjon på gjennomført farmasøytkontroll.</article></section><section class="section" data-name="kapIV" id="kapittel-4" data-lovdata-URL="LTI/forskrift/2017-09-15-1408/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft 1. januar 2018.</article></section></main></body></html>