<!DOCTYPE html><html lang="no"><head><title>Forskrift om endring i avfallsforskriften (produsentansvar for emballasje)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-08-23-1289</dd><dt class="dokid">DokumentID</dt><dd class="dokid">LTI/forskrift/2017-08-23-1289</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">2017-09-01, 2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-930</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§31</li><li>lov/1981-03-13-6/§32</li><li>lov/1981-03-13-6/§33</li><li>lov/1981-03-13-6/§49</li><li>lov/1981-03-13-6/§52a</li><li>lov/1981-03-13-6/§63</li><li>lov/1981-03-13-6/§81</li><li>forskrift/1983-07-08-1245</li><li>forskrift/1993-06-11-785</li></ul></dd><dt class="dateOfPublication">Kunngjort</dt><dd class="dateOfPublication">2017-08-28 14:10</dd><dt class="journalNumber">Journalnummer</dt><dd class="journalNumber">2017-0909</dd><dt class="titleShort">Korttittel</dt><dd class="titleShort">Endr. i avfallsforskriften (produsentansvar for emballasje)</dd><dt class="title">Tittel</dt><dd class="title">Forskrift om endring i avfallsforskriften (produsentansvar for emballasje)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 23. august 2017 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 31, § 32, § 33, § 49, § 52a, § 63 og § 81, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785. <br /><strong>EØS-henvisninger:</strong> EØS-avtalen vedlegg II kap. XVII nr. 7 (direktiv 1994/62/EF endret ved direktiv 2004/12/EF, direktiv 2005/20/EF og direktiv 2013/2/EU).</dd><dt class="refid">RefID</dt><dd class="refid">forskrift/2017-08-23-1289</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i avfallsforskriften (produsentansvar for emballasje)<ul class="tocSubUl"><li>I<ul class="tocSubUl"><li>§ 7-1. Formål</li><li>§ 7-2. Virkeområde</li><li>§ 7-3. Definisjoner</li><li>§ 7-4. Grunnleggende krav til emballasjens sammensetning mv.</li><li>§ 7-5. Plikt til medlemskap i returselskap</li><li>§ 7-6. Plikt til avfallsforebygging</li><li>§ 7-7. Plikt til rapportering av arbeid med avfallsforebygging og framstillingskrav</li><li>§ 7-8. Plikt til rapportering ved innsamling utenfor godkjent returselskap</li><li>§ 7-9. Plikt til innsamling, mottak og behandling</li><li>§ 7-10. Plikt til å informere</li><li>§ 7-11. Plikt til likebehandling</li><li>§ 7-12. Plikt til å rapportere</li><li>§ 7-13. Krav til beregning av materialgjenvinningsandel</li><li>§ 7-14. Krav om godkjenning og til styresammensetning</li><li>§ 7-15. Tilsyn</li><li>§ 7-16. Gebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-08-23-1289" id="dokument"><h1>Forskrift om endring i avfallsforskriften (produsentansvar for emballasje)</h1><section class="section" data-name="kapI" id="kapittel-1" data-lovdata-URL="LTI/forskrift/2017-08-23-1289/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 930 om gjenvinning og behandling av avfall (avfallsforskriften) gjøres følgende endringer:</article> <article class="defaultP" margin-top="true">Kapittel 7 skal lyde:</article><span class="futuretitle" id="kapittel-1-foreslåttittel-1">Kapittel 7. Emballasjeavfall</span><article class="legalP" data-text-size="small" id="kapittel-1-ledd-2">Fastsatt med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 31, § 32, § 33, § 49, § 52a, § 63 og § 81, jf. EØS-avtalen vedlegg II kapittel XVII nr. 7 (direktiv 1994/62/EF endret ved direktiv 2004/12/EF, direktiv 2005/20/EF og direktiv 2013/2/EU).</article><article class="futureLegalArticle" data-name="§7-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med dette kapitlet er å redusere de miljøproblemer emballasje forårsaker når den brukes, øke ombruk og materialgjenvinning og redusere miljøproblemer fra emballasjeavfall. Dette skal skje gjennom å redusere mengden emballasje, gjennom optimering av emballasjen og ved å sikre at brukt emballasje og emballasjeavfall blir samlet inn, ombrukt og materialgjenvunnet.</article></article><article class="futureLegalArticle" data-name="§7-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-2-ledd-1">Bestemmelsene i dette kapitlet regulerer ubrukt emballasje brakt i omsetning i det norske markedet, samt innsamling, ombruk, materialgjenvinning og annen behandling av brukt emballasje og emballasjeavfall.</article><article class="legalP" id="kapittel-1-foreslåttparagraf-2-ledd-2">Bestemmelsene i dette kapitlet omfatter ikke emballasje til drikkevarer som dekkes av avfallsforskriften § 6-1.</article><article class="legalP" id="kapittel-1-foreslåttparagraf-2-ledd-3">Bestemmelsene i dette kapitlet gjelder ikke for Svalbard og Jan Mayen.</article></article><article class="futureLegalArticle" data-name="§7-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-3-ledd-1">I dette kapitlet menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1"><i>emballasje;</i> ethvert produkt og enhver engangsartikkel, som består av materialer av hvilken som helst art, brukt til innpakking, beskyttelse, håndtering, levering fra produsent til bruker og presentasjon av varer, herunder råvarer og ferdigprodukter. Ved vurderingen av om noe er emballasje skal følgende tre kriterier legges til grunn: <ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-3-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1-punkt-1-ledd-1">Produkter og engangsartikler skal anses som emballasje dersom de er i samsvar med ovennevnte definisjon, uavhengig av andre funksjoner som emballasjen måtte ha, med mindre artikkelen utgjør en integrert del av et produkt og er nødvendig for å omslutte, støtte eller bevare produktet i hele dets levetid og alle deler er bestemt til å brukes eller forbrukes samlet</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-3-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-1-ledd-1-punkt-2-ledd-1">Produkter og engangsartikler som er utformet for og beregnet på å bli fylt, og engangsartikler som selges fylt, skal anses som emballasje i den grad de fyller en emballasjefunksjon</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-3-ledd-1-punkt-1-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-1-ledd-1-punkt-3-ledd-1">Emballasjekomponenter og hjelpeelementer som er integrert i emballasjen, skal anses som en del av den emballasjen de er integrert i. Hjelpeelementer som er hengt direkte på eller er festet til produktet, og som fyller en emballasjefunksjon, skal anses som emballasje med mindre de utgjør en integrert del av produktet og alle deler er bestemt til å forbrukes eller disponeres samlet</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1"><i>emballasjeavfall;</i> enhver emballasje som omfattes av definisjonen av avfall i forurensningsloven § 27</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1"><i>returselskap;</i> en virksomhet som påtar seg å oppfylle plikter etter denne forskrift for en eller flere produsenter, og som er godkjent i henhold til § 7-14</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1"><i>produsent;</i> enhver som ervervsmessig importerer eller i Norge produserer emballasje eller emballerte produkter til det norske markedet</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1"><i>behandling;</i> aktiviteter som gjøres for gjenvinning eller sluttbehandling av avfall, herunder forberedelse til gjenvinning eller sluttbehandling og lagring i påvente av gjenvinning eller sluttbehandling</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1"><i>materialgjenvinning;</i> enhver form for gjenvinning der avfallsmaterialer brukes til fremstilling av stoffer eller løsøregjenstander som ikke er avfall. Materialgjenvinning inkluderer biologisk behandling av organisk avfall. Bruk av avfall til fremstilling av energi eller materialer som skal anvendes som brensel eller fyllmasser, regnes ikke som materialgjenvinning</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1"><i>avfallsforebygging:</i> tiltak som er truffet før emballasje blir avfall og som reduserer mengden avfall, skadelige virkninger av avfallet på miljøet og menneskers helse eller innholdet av skadelige stoffer i emballasjen.</article></article></li></ul></article></article><article class="futureLegalArticle" data-name="§7-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Grunnleggende krav til emballasjens sammensetning mv.</span></span><article class="legalP" id="kapittel-1-foreslåttparagraf-4-ledd-1">Emballasje kan kun omsettes i det norske markedet dersom den oppfyller de grunnleggende kravene i vedlegg I til dette kapitlet.</article><article class="legalP" id="kapittel-1-foreslåttparagraf-4-ledd-2">De grunnleggende kravene etter første ledd skal anses for å være overholdt dersom emballasjen er i samsvar med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">harmoniserte standarder som er offentliggjort i De Europeiske Fellesskaps Tidende, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">nasjonale standarder som er oversendt EU-kommisjonen, såfremt det ikke finnes harmoniserte standarder i henhold til bokstav a.</article></article></li></ul></article></article><article class="futureLegalArticle" data-name="§7-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">Plikt til medlemskap i returselskap</span></span><article class="legalP" id="kapittel-1-foreslåttparagraf-5-ledd-1">Produsent som tilfører markedet minst 1&#xa0;000 kg av en emballasjetype per år skal finansiere innsamling, sortering, materialgjenvinning og annen behandling av brukt emballasje og emballasjeavfall gjennom medlemskap i et returselskap som er godkjent av Miljødirektoratet, jf. § 7-14.</article><article class="legalP" id="kapittel-1-foreslåttparagraf-5-ledd-2">Dersom returselskapet ikke kan ivareta sine plikter etter § 7-9 til § 7-14, skal produsent selv sørge for at pliktene etter første ledd oppfylles.</article></article><article class="futureLegalArticle" data-name="§7-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Plikt til avfallsforebygging</span></span><article class="legalP" id="kapittel-1-foreslåttparagraf-6-ledd-1">Produsent skal arbeide for avfallsforebygging. Miljødirektoratet kan fastsette nærmere retningslinjer for arbeidet med avfallsforebygging.</article></article><article class="futureLegalArticle" data-name="§7-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7-7</span>. <span class="legalArticleTitle">Plikt til rapportering av arbeid med avfallsforebygging og framstillingskrav</span></span><article class="legalP" id="kapittel-1-foreslåttparagraf-7-ledd-1">Produsent skal alene eller i samarbeid med de øvrige produsenter utarbeide en årlig rapport over produsentenes innsats for og resultater av avfallsforebygging. Rapporten skal også redegjøre for i hvilken utstrekning de grunnleggende kravene til framstilling av emballasje og dens sammensetning etter vedlegg I nr. 1 til dette kapitlet overholdes. Det skal i rapporten gis oversikt over tiltak, kompetanse og informasjon, utviklingen i mengden emballasje som oppstår i tonn og i prosentvis endring fra foregående år samt videre planer for avfallsforebygging. Miljødirektoratet kan fastsette nærmere krav til rapporteringen.</article></article><article class="futureLegalArticle" data-name="§7-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 7-8</span>. <span class="legalArticleTitle">Plikt til rapportering ved innsamling utenfor godkjent returselskap</span></span><article class="legalP" id="kapittel-1-foreslåttparagraf-8-ledd-1">Innsamler av emballasjeavfall til materialgjenvinning skal årlig rapportere mengden emballasjeavfall, fordelt på emballasjetypene angitt i § 7-9 bokstav d, som samlet overstiger 1&#xa0;500 kg og ikke er samlet inn som en del av en avtale med et godkjent returselskap. Rapporteringen skal skje til et godkjent returselskap eller Miljødirektoratet.</article></article><article class="futureLegalArticle" data-name="§7-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 7-9</span>. <span class="legalArticleTitle">Plikt til innsamling, mottak og behandling</span></span><article class="legalP" id="kapittel-1-foreslåttparagraf-9-ledd-1">Returselskapet skal sørge for;<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">Innsamling av emballasjeavfall fra næringsliv og kommuner.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">Å ta imot emballasjeavfall fra innsamlere forutsatt at emballasjeavfallet er sortert, oppbevart og videresendt på en forsvarlig måte slik at det er egnet for videre håndtering.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-3-ledd-1">Å samle inn og motta en rimelig mengde av den typen emballasje som medlemmene deres har satt på det norske markedet når den ender opp som husholdnings- og næringsavfall. Innsamlingen skal foregå løpende og i hele landet. Innsamlingsforpliktelsen gjelder for de emballasjetypene som returselskapet har godkjenning for, uavhengig av avfallets kvalitet. Tolldirektoratets import- og eksporttall og data fra returselskapet om produsentenes innenlands produksjon skal være beregningsgrunnlag for innsamlet mengde avfall. Miljødirektoratet kan gi nærmere regler om beregningsgrunnlaget.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-9-ledd-1-punkt-4"><article class="legalP" id="kapittel-1-foreslåttparagraf-9-ledd-1-punkt-4-ledd-1">Materialgjenvinning av minst 30 prosent plastemballasje unntatt ekspandert polystyren, 50 prosent ekspandert polystyren, 60 prosent emballasjekartong, 65 prosent emballasje av brunt papir, 60 prosent metallemballasje, 60 prosent glassemballasje og 15 prosent treemballasje, som deres medlemmer har satt på det norske markedet. Emballasjeavfall utsortert for materialgjenvinning skal ikke energiutnyttes eller deponeres, såfremt dette ikke ut ifra en avveiing av miljøhensyn, ressurshensyn og beste tilgjengelige teknikk er berettiget.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-9-ledd-1-punkt-5"><article class="legalP" id="kapittel-1-foreslåttparagraf-9-ledd-1-punkt-5-ledd-1">At emballasje for farlig avfall samles inn og gjenvinnes med høy sikkerhet for at farlig avfall ikke kommer på avveier eller fører til skade på mennesker, dyr eller miljø, og at det iverksettes tiltak for å forhindre at farlig avfall blir samlet inn sammen med emballasjeavfall. Det skal også sørges for at farlig avfall som blir feilaktig samlet inn blir behandlet på forsvarlig måte. Ved den årlige rapporteringen i henhold til § 7-12 skal emballasje for farlig avfall rapporteres særskilt.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-9-ledd-1-punkt-6"><article class="legalP" id="kapittel-1-foreslåttparagraf-9-ledd-1-punkt-6-ledd-1">Å til enhver tid ha finansielle reserver for minimum seks måneders drift, som sikrer at selskapet kan oppfylle forpliktelsene i dette kapittel for sine medlemmer.</article></article></li></ul></article><article class="legalP" id="kapittel-1-foreslåttparagraf-9-ledd-2">Miljødirektoratet kan pålegge returselskap innsamling eller å koordinere innsamling, dersom det er nødvendig for å sikre kontinuerlig og landsdekkende innsamling.</article></article><article class="futureLegalArticle" data-name="§7-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 7-10</span>. <span class="legalArticleTitle">Plikt til å informere</span></span><article class="legalP" id="kapittel-1-foreslåttparagraf-10-ledd-1">Returselskapet skal sørge for tilstrekkelig informasjon overfor forbrukere og næringslivsaktører om håndtering av emballasjeavfall. Det skal for hver emballasjetype returselskapet har godkjenning for gjennomføres minst én landsdekkende informasjonskampanje rettet mot forbrukere og næringslivsaktører hvert år. Returselskapene kan samarbeide om oppfyllelse av dette kravet.</article></article><article class="futureLegalArticle" data-name="§7-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 7-11</span>. <span class="legalArticleTitle">Plikt til likebehandling</span></span><article class="legalP" id="kapittel-1-foreslåttparagraf-11-ledd-1">Alle produsenter skal ha adgang til å delta i returselskapet.</article></article><article class="futureLegalArticle" data-name="§7-12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 7-12</span>. <span class="legalArticleTitle">Plikt til å rapportere</span></span><article class="legalP" id="kapittel-1-foreslåttparagraf-12-ledd-1">Returselskapet skal rapportere årlig til Miljødirektoratet, innen et gitt tidspunkt som Miljødirektoratet fastsetter. For hver av emballasjetypene angitt i § 7-9 første ledd bokstav d, skal rapporten omfatte<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">medlemmenes totale genererte mengde emballasje som er satt på det norske markedet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">mengde emballasjeavfall som er innsamlet, behandlet og sendt videre til ulike typer disponering fordelt på innsamlingsområdene, beregnet på grunnlag av husholdnings- og næringsavfall, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-ledd-1-punkt-3"><article class="legalP" id="kapittel-1-foreslåttparagraf-12-ledd-1-punkt-3-ledd-1">samlede materialgjenvinningsandeler.</article></article></li></ul></article><article class="legalP" id="kapittel-1-foreslåttparagraf-12-ledd-2">Returselskapet skal gjennomgå og kvalitetssikre informasjonen før den rapporteres.</article><article class="legalP" id="kapittel-1-foreslåttparagraf-12-ledd-3">Nærmere krav til rapportering fremgår av godkjenningen. Miljødirektoratet kan endre rapporteringsforpliktelsene.</article></article><article class="futureLegalArticle" data-name="§7-13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 7-13</span>. <span class="legalArticleTitle">Krav til beregning av materialgjenvinningsandel</span></span><article class="legalP" id="kapittel-1-foreslåttparagraf-13-ledd-1">Materialgjenvinningsandel beregnes som forholdet mellom materialgjenvunnet mengde og generert mengde emballasjeavfall for medlemmene i et returselskap i løpet av ett kalenderår. Materialgjenvinningsandel skal beregnes for hver emballasjetype som returselskapet har godkjenning for, jf. § 7-9 første ledd bokstav d.</article><article class="legalP" id="kapittel-1-foreslåttparagraf-13-ledd-2">Nærmere krav til beregning fremgår av godkjenningen.</article></article><article class="futureLegalArticle" data-name="§7-14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 7-14</span>. <span class="legalArticleTitle">Krav om godkjenning og til styresammensetning</span></span><article class="legalP" id="kapittel-1-foreslåttparagraf-14-ledd-1">Returselskap skal være godkjent av Miljødirektoratet.</article><article class="legalP" id="kapittel-1-foreslåttparagraf-14-ledd-2">For å bli godkjent må returselskapet sannsynliggjøre ovenfor Miljødirektoratet at det vil etablere et retursystem som vil være i stand til å oppfylle kravene i § 7-9 til § 7-14 i dette kapitlet.</article><article class="legalP" id="kapittel-1-foreslåttparagraf-14-ledd-3">Miljødirektoratet kan trekke et returselskaps godkjenning dersom returselskapet ikke overholder § 7-9 bokstav c eller har gjentatte eller omfattende brudd på krav i § 7-9 til § 7-14 i dette kapitlet. Ved tilbaketrekking av godkjenning skal returselskap behandle allerede mottatt emballasjeavfall i henhold til kravene i dette kapitelet.</article><article class="legalP" id="kapittel-1-foreslåttparagraf-14-ledd-4">Returselskapet skal de to første årene etter at en godkjenning er gitt, dokumentere oppfyllelse av pliktene i § 7-9 første ledd minst to ganger innenfor hvert kalenderår, med minst fem måneders intervall eller etter avtale med Miljødirektoratet.</article></article><article class="futureLegalArticle" data-name="§7-15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 7-15</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-15-ledd-1">Miljødirektoratet fører tilsyn med at bestemmelsene i dette kapitlet og vedtak truffet i medhold av bestemmelsene i dette kapitlet overholdes.</article></article><article class="futureLegalArticle" data-name="§7-16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 7-16</span>. <span class="legalArticleTitle">Gebyr</span></span><article class="legalP" id="kapittel-1-foreslåttparagraf-16-ledd-1">Retursystemet skal ved søknad om godkjenning eller endring av godkjenning betale gebyr til statskassen for Miljødirektoratets saksbehandling.</article><article class="legalP" id="kapittel-1-foreslåttparagraf-16-ledd-2">Miljødirektoratet kan kreve gebyr ved gjennomføring av tilsyn etter dette kapitlet.</article><article class="legalP" id="kapittel-1-foreslåttparagraf-16-ledd-3">Miljødirektoratet fastsetter gebyrsatsene etter første og annet ledd. Når særlige grunner foreligger kan Miljødirektoratet redusere eller frafalle gebyr etter denne bestemmelsen.</article></article> <article class="defaultP" margin-top="true">Vedlegg I til kapittel 7 skal lyde:</article><span class="futuretitle" id="kapittel-1-foreslåttittel-2">Vedlegg I. Grunnleggende krav til emballasjens sammensetning og mulighet for ombruk og gjenvinning</span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-2-punkt-1"><article class="legalP" id="kapittel-1-foreslåttittel-2-punkt-1-ledd-1"><i>Krav til framstilling av emballasje og dens sammensetning</i> <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-1-ledd-1-punkt-1"><article class="legalP" id="kapittel-1-foreslåttittel-2-punkt-1-ledd-1-punkt-1-ledd-1">Ved å framstilling av emballasje skal volum og vekt begrenses til det minimum som kreves for å sikre det nødvendige sikkerhets-, hygiene- og godtakelsesnivå med hensyn til det emballerte produktet og for forbrukeren.</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-1-ledd-1-punkt-2"><article class="legalP" id="kapittel-1-foreslåttittel-2-punkt-1-ledd-1-punkt-2-ledd-1">Emballasje skal utformes, framstilles og markedsføres på en slik måte at den kan brukes på nytt eller gjenvinnes, herunder materialgjenvinnes, og at dens miljøvirkninger reduseres til et minimum ved disponering av emballasjeavfallet eller av restprodukter fra håndtering av emballasjeavfallet.</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-1-ledd-1-punkt-3"><article class="legalP" id="kapittel-1-foreslåttittel-2-punkt-1-ledd-1-punkt-3-ledd-1">Ved framstilling av emballasje skal det påses at innholdet i emballasjematerialet og dets komponenter av skadelige stoffer og materialer og andre farlige stoffer som forekommer i utslipp, aske eller sigevann ved forbrenning eller deponering av emballasje og restprodukter fra håndtering av emballasjeavfall, reduseres til et minimum.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttittel-2-punkt-2"><span class="miscHeadline"><i>Krav til ombruk av emballasje</i></span><article class="legalP" id="kapittel-1-foreslåttittel-2-punkt-2-ledd-1">Følgende krav skal oppfylles samtidig: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-2-ledd-1-punkt-1"><article class="legalP" id="kapittel-1-foreslåttittel-2-punkt-2-ledd-1-punkt-1-ledd-1">emballasjens fysiske egenskaper og kjennetegn skal sikre at den kan brukes på nytt flere ganger under normalt forutsigbare bruksforhold,</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-2-ledd-1-punkt-2"><article class="legalP" id="kapittel-1-foreslåttittel-2-punkt-2-ledd-1-punkt-2-ledd-1">brukt emballasje skal kunne behandles i samsvar med kravene til arbeidstakernes helse og sikkerhet,</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-2-punkt-2-ledd-1-punkt-3"><article class="legalP" id="kapittel-1-foreslåttittel-2-punkt-2-ledd-1-punkt-3-ledd-1">emballasje skal oppfylle kravene til materialgjenvinnbar emballasje når den ikke lenger brukes på nytt og blir avfall.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttittel-2-punkt-3"><article class="legalP" id="kapittel-1-foreslåttittel-2-punkt-3-ledd-1"><i>Krav til gjenvinning av emballasje</i> <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttittel-2-punkt-3-ledd-1-punkt-1"><span class="miscHeadline"><i>Gjenvinning ved materialgjenvinning</i></span><article class="legalP" id="kapittel-1-foreslåttittel-2-punkt-3-ledd-1-punkt-1-ledd-1">Emballasje skal framstilles på en slik måte at en viss vektprosentandel av de anvendte materialene kan materialgjenvinnes for framstilling av salgbare produkter i samsvar med gjeldende fellesskapsstandarder. Prosentandelen kan variere etter typen emballasjemateriale.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttittel-2-punkt-3-ledd-1-punkt-2"><span class="miscHeadline"><i>Energiutnyttelse</i></span><article class="legalP" id="kapittel-1-foreslåttittel-2-punkt-3-ledd-1-punkt-2-ledd-1">Emballasjeavfall som forbrennes med energiutnyttelse skal ha en minste nedre brennverdi for å sikre optimal energiutnyttelse.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttittel-2-punkt-3-ledd-1-punkt-3"><span class="miscHeadline"><i>Gjenvinning ved kompostering</i></span><article class="legalP" id="kapittel-1-foreslåttittel-2-punkt-3-ledd-1-punkt-3-ledd-1">Emballasjeavfall som behandles for kompostering, skal være tilstrekkelig bionedbrytbar til at det ikke hindrer separat innsamling eller komposteringsprosessen.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttittel-2-punkt-3-ledd-1-punkt-4"><span class="miscHeadline"><i>Bionedbrytbar emballasje</i></span><article class="legalP" id="kapittel-1-foreslåttittel-2-punkt-3-ledd-1-punkt-4-ledd-1">Bionedbrytbart emballasjeavfall skal kunne nedbrytes fysisk, kjemisk, termisk eller biologisk slik at størstedelen av komposten til slutt nedbrytes til karbonoksid, biomasse og vann.</article></article></li></ul></article></article></li></ul></section><section class="section" data-name="kapII" id="kapittel-2" data-lovdata-URL="LTI/forskrift/2017-08-23-1289/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. september 2017, med unntak av § 7-5, § 7-8 og § 7-9 som trer i kraft 1. januar 2018.</article></section></main></body></html>