<!DOCTYPE html><html lang="no"><head><title>Forskrift om endring i produktforskriften (økt omsetningskrav for biodrivstoff fra oktober 2017 og januar 2018)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-08-1372</dd><dt class="dokid">DokumentID</dt><dd class="dokid">LTI/forskrift/2017-09-08-1372</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">2017-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1977-08-05-2/§5</li></ul></dd><dt class="dateOfPublication">Kunngjort</dt><dd class="dateOfPublication">2017-09-11 14:00</dd><dt class="journalNumber">Journalnummer</dt><dd class="journalNumber">2017-0972</dd><dt class="titleShort">Korttittel</dt><dd class="titleShort">Endr. i produktforskriften</dd><dt class="title">Tittel</dt><dd class="title">Forskrift om endring i produktforskriften (økt omsetningskrav for biodrivstoff fra oktober 2017 og januar 2018)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 8. september 2017 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester § 5.</dd><dt class="refid">RefID</dt><dd class="refid">forskrift/2017-09-08-1372</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i produktforskriften (økt omsetningskrav for biodrivstoff fra oktober 2017 og januar 2018)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-09-08-1372" id="dokument"><h1>Forskrift om endring i produktforskriften (økt omsetningskrav for biodrivstoff fra oktober 2017 og januar 2018)</h1><section class="section" data-name="kapI" id="kapittel-1" data-lovdata-URL="LTI/forskrift/2017-09-08-1372/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">§ 3-3 første ledd første og andre punktum skal lyde:</article><article class="legalP" id="kapittel-1-ledd-2">De som omsetter drivstoff skal sørge for at minimum 8,0 volumprosent av totalt omsatt mengde drivstoff til veitrafikk per år består av biodrivstoff, unntatt biogass. Dette kravet øker til 10,0 volumprosent fra 1. januar 2018.</article> <article class="defaultP" margin-top="true">Nåværende andre og tredje punktum blir tredje og fjerde punktum.</article> <article class="defaultP" margin-top="true">§ 3-4 første ledd første og andre punktum skal lyde:</article><article class="legalP" id="kapittel-1-ledd-3">De som omsetter drivstoff skal sørge for at minimum 2,5 volumprosent av totalt omsatt mengde drivstoff til veitrafikk per år består av biodrivstoff, unntatt biogass, fremstilt av avfall og rester, lignocellulosemateriale, eller celluloseholdig materiale som ikke er næringsmiddel. Dette delkravet øker til 3,5 volumprosent fra 1. januar 2018.</article> <article class="defaultP" margin-top="true">Nåværende andre og tredje punktum blir tredje og fjerde punktum.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-09-08-1372/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. oktober 2017.</article><article class="legalP" id="kapittel-2-ledd-2">For 2017 skal omsetningskravet etter § 3-3 første ledd første punktum beregnes som et årsgjennomsnitt av omsetningskravet før og etter 1. oktober, slik at omsetningskravet for 2017 samlet blir 7,25 volumprosent.</article><article class="legalP" id="kapittel-2-ledd-3">For 2017 skal delkravet etter § 3-4 beregnes som et årsgjennomsnitt av delkravet før og etter 1. oktober, slik at delkravet for 2017 samlet blir 1,75 volumprosent.</article></section></main></body></html>