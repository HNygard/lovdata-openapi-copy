<!DOCTYPE html><html lang="no"><head><title>Delegering av myndighet fra Mattilsynet til Debio etter økologiforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-03-18-356</dd><dt class="dokid">DokumentID</dt><dd class="dokid">LTI/forskrift/2017-03-18-356</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2017-03-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-11-22-1368</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2017-03-18-355/§20</li><li>forskrift/2004-02-13-406/§7</li></ul></dd><dt class="dateOfPublication">Kunngjort</dt><dd class="dateOfPublication">2017-03-22 15:30</dd><dt class="journalNumber">Journalnummer</dt><dd class="journalNumber">2017-0282</dd><dt class="titleShort">Korttittel</dt><dd class="titleShort">Deleg. av myndighet fra Mattilsynet til Debio etter økologiforskriften</dd><dt class="title">Tittel</dt><dd class="title">Delegering av myndighet fra Mattilsynet til Debio etter økologiforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 18. mars 2017 med hjemmel i forskrift 18. mars 2017 nr. 355 om økologisk produksjon og merking av økologiske landbruksprodukter, akvakulturprodukter, næringsmidler og fôr (økologiforskriften) § 20 og forskrift 13. februar 2004 nr. 406 om betaling av gebyrer for særskilte ytelser fra Mattilsynet § 7.</dd><dt class="refid">RefID</dt><dd class="refid">forskrift/2017-03-18-356</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet fra Mattilsynet til Debio etter økologiforskriften<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-03-18-356" id="dokument"><h1>Delegering av myndighet fra Mattilsynet til Debio etter økologiforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2017-03-18-356/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Mattilsynet delegerer følgende myndighet etter økologiforskriften § 20 mv. til Debio:</article> <article class="defaultP" margin-top="true">1. <i>Delegering av myndighet til å føre tilsyn og fatte enkeltvedtak etter økologiforskriften</i></article><article class="legalP" id="kapittel-1-ledd-2">Debio delegeres myndighet til å føre tilsyn og fatte enkeltvedtak etter økologiforskriften § 20 mv. Delegeringen gjelder ikke vedtak om dispensasjon etter økologiforskriften § 21 eller vedtak etter følgende bestemmelser hvor myndighet er lagt til kompetent myndighet:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Tilsyn og enkeltvedtak knyttet til import av økologiske landbruksprodukter og næringsmidler fra tredjeland.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Midlertidige tillatelser til bruk av ikke-økologiske ingredienser i økologiske næringsmidler jf. økologiforskriften § 3 jf. forordning (EF) nr. 889/2008, artikkel 29.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Midlertidige tillatelser til ulike tiltak i katastrofesituasjoner jf. økologiforskriften § 3 jf. forordning (EF) nr. 889/2008 artikkel 47.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Vedtak om godkjenning som en del av omleggingsperioden av eventuelle tidligere perioder hvor det kan dokumenteres at det aktuelle akvakulturanlegget ikke har blitt behandlet med eller eksponert for produkter som ikke er godkjent for økologisk produksjon, jf. økologiforskriften § 3 jf. forordning (EF) nr. 889/2008 artikkel 38a nr. 2.</article></article></li></ul></article> <article class="defaultP" margin-top="true">2. <i>Innkreving av gebyrer</i></article><article class="legalP" id="kapittel-1-ledd-3">Debio delegeres myndighet til å kreve inn gebyrer på vegne av Mattilsynet etter økologiforskriften § 19 og forskrift 13. februar 2004 nr. 406 om betaling av gebyrer for særskilte ytelser fra Mattilsynet § 7 jf. § 4 jf. vedlegg I kapittel I når det gjelder gebyr for godkjenning av økologisk produksjon/foredling/import – innmelding i kontrollordning.</article> <article class="defaultP" margin-top="true">3. <i>Administrasjon av frødatabasen og vedtak om individuelle tillatelser</i></article><article class="legalP" id="kapittel-1-ledd-4">Debio delegeres myndighet til å administrere økofrødatabasen etter økologiforskriften § 3 jf. forordning (EF) nr. 889/2008 artikkel 48 nr. 3. Debio anses på den bakgrunn som «databaseadministrator» i henhold til forordningen. Som databaseadministrator delegeres Debio myndighet etter artikkel 50 nr. 2.</article><article class="legalP" id="kapittel-1-ledd-5">Debio delegeres myndighet etter økologiforskriften § 3 jf. artikkel 45 nr. 4 til å treffe enkeltvedtak etter artikkel 45 nr. 1 b), nr. 2, nr. 3, nr. 5 til og med nr. 7 og nr. 9. Som ansvarlig for å gi tillatelser delegeres Debio myndighet etter artikkel 54 om årlig rapportering.</article> <article class="defaultP" margin-top="true">4. <i>Klage</i></article><article class="legalP" id="kapittel-1-ledd-6">Enkeltvedtak fattet av Debio med hjemmel i økologiforskriften kan påklages til Mattilsynet ved Hovedkontoret etter bestemmelsene i forvaltningsloven kapittel VI. Klagen skal fremsettes for det organet som har fattet vedtaket. Dersom vedtaksorganet ønsker å opprettholde vedtaket, oversendes klagen med en begrunnet innstilling til klageinstansen. Klagefristen er tre uker fra det tidspunktet da melding om vedtaket er mottatt.</article> <article class="defaultP" margin-top="true">5. <i>Instruksjonsmyndighet, tilbaketrekking og endring av delegert myndighet</i></article><article class="legalP" id="kapittel-1-ledd-7">Mattilsynet kan gi nærmere instrukser for utøvelse av den delegerte myndigheten. Instruksene kan blant gjelde samhandling og gjensidig informasjonsutveksling mellom Debio og Mattilsynets ulike nivåer. Mattilsynet kan når som helst trekke tilbake eller endre delegert myndighet.</article><article class="legalP" id="kapittel-1-ledd-8">Delegeringsvedtaket gjelder med de unntak og presiseringer som følger av eventuelle supplerende instrukser.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-03-18-356/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Dette delegeringsvedtaket trer i kraft straks. Samtidig oppheves vedtak 22. november 2005 nr. 1368 om delegering av myndighet fra Mattilsynet til Debio etter økologiforskriften og forskrift om økologisk akvakultur.</article></section></main></body></html>