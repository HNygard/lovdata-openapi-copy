<!DOCTYPE html><html lang="no"><head><title>Forskrift om endring i forskrift om hold av pelsdyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-11-03-1726</dd><dt class="dokid">DokumentID</dt><dd class="dokid">LTI/forskrift/2017-11-03-1726</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-03-17-296</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-97/§19</li><li>lov/2009-06-19-97/§23</li><li>lov/2009-06-19-97/§24</li><li>lov/2009-06-19-97/§25</li><li>forskrift/2010-06-11-814</li></ul></dd><dt class="dateOfPublication">Kunngjort</dt><dd class="dateOfPublication">2017-11-07 13:50</dd><dt class="journalNumber">Journalnummer</dt><dd class="journalNumber">2017-1131</dd><dt class="titleShort">Korttittel</dt><dd class="titleShort">Endr. i pelsdyrforskriften</dd><dt class="title">Tittel</dt><dd class="title">Forskrift om endring i forskrift om hold av pelsdyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 3. november 2017 med hjemmel i lov 19. juni 2009 nr. 97 om dyrevelferd § 19, § 23, § 24 og § 25, jf. delegeringsvedtak 11. juni 2010 nr. 814.</dd><dt class="refid">RefID</dt><dd class="refid">forskrift/2017-11-03-1726</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om hold av pelsdyr<ul class="tocSubUl"><li>I<ul class="tocSubUl"><li>§ 8. Rutiner og journal</li><li>§ 24a. Forbud mot gruppehold av mink</li><li>§ 24b. Dyrevelferdsprogram</li><li>§ 32a. Tiltak for å motvirke feil beinstilling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-11-03-1726" id="dokument"><h1>Forskrift om endring i forskrift om hold av pelsdyr</h1><section class="section" data-name="kapI" id="kapittel-1" data-lovdata-URL="LTI/forskrift/2017-11-03-1726/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. mars 2011 nr. 296 om hold av pelsdyr skal det gjøres følgende endringer:</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Rutiner og journal</span></span><article class="legalP" id="kapittel-1-foreslåttparagraf-1-ledd-1">Dyreholder skal ha skriftlige rutiner som sikrer overholdelse av dyrevelferdslovgivningens krav, blant annet for<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">testing av avlsdyr for tillitsfullhet etter § 6 annet ledd annet punktum</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">håndtering og sosialisering av dyrene etter § 7</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">hygienisk lagring av fôr etter § 10 bokstav c</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">bruk av stimulerende aktivitetsobjekter og eventuelt innretninger etter § 11 sjette ledd</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">kontroll med tekniske innretninger og plan for alternative løsninger etter § 14</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">fôring av avlsdyr etter § 17 femte, sjette og sjuende ledd</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">tilrettelegging for ønsket sosial kontakt mellom dyr etter § 21</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">forebygging og avdekking av sykdom og skader etter § 22</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1">bruk av fleksible oppstallingssystemer etter § 25 og § 29</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-1-punkt-10"><article class="legalP" id="kapittel-1-foreslåttparagraf-1-ledd-1-punkt-10-ledd-1">håndtering av skrotter.</article></article></li></ul></article><article class="legalP" id="kapittel-1-foreslåttparagraf-1-ledd-2">Dyreholder skal føre journal over<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">dyrene i anlegget</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">tidspunkt for avvenning</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">sykdom, skader, behandling, kontakt med veterinær, medisinbruk og dødelighet. Kjente eller sannsynlige årsaker til skader og dødelighet skal angis</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">all avliving</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">aggresjon mellom dyr og tiltak for å redusere slik aggresjon</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">håndtering og sosialisering av dyrene</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">utvelgelse av avlsdyr</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-2-punkt-8"><article class="legalP" id="kapittel-1-foreslåttparagraf-1-ledd-2-punkt-8-ledd-1">bruk av stimulerende aktivtetsobjekter og eventuelt innretninger</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-2-punkt-9"><article class="legalP" id="kapittel-1-foreslåttparagraf-1-ledd-2-punkt-9-ledd-1">fôring av avlsdyr</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-2-punkt-10"><article class="legalP" id="kapittel-1-foreslåttparagraf-1-ledd-2-punkt-10-ledd-1">kloettersyn og klorøkt.</article></article></li></ul></article><article class="legalP" id="kapittel-1-foreslåttparagraf-1-ledd-3">Opplysningene i journalen skal være tilgjengelige for Mattilsynet i minst tre år.</article></article> <article class="defaultP" margin-top="true">§ 11 sjette ledd skal lyde:</article><article class="legalP" id="kapittel-1-ledd-2">Oppholdsenheten skal til enhver tid være beriket med egnede aktivitetsobjekter og eventuelt innretninger som stimulerer dyrene til lek, gnaging, utforsking og variert fysisk aktivitet. For rev skal minst ett aktivitetsobjekt være spiselig eller godt å tygge på. Aktivitetsobjektene må skiftes tilstrekkelig ofte for å sikre mulighet for variert aktivitet.</article> <article class="defaultP" margin-top="true">§ 17 nytt sjette ledd skal lyde:</article><article class="legalP" id="kapittel-1-ledd-3">Avlsdyr av rev skal i perioden fra utvelgelse til paring ha tilgang på spiselige aktivitetsobjekter.</article> <article class="defaultP" margin-top="true">§ 17 sjette ledd blir nytt sjuende ledd og skal lyde:</article><article class="legalP" id="kapittel-1-ledd-4">Dersom det er nødvendig å slanke dyr, skal dette skje ved å benytte fôr med lavere energiinnhold eller ved å øke dyrenes fysiske aktivitet. Den tiden dyrene bruker til å ete, skal ikke reduseres.</article> <article class="defaultP" margin-top="true">Ny § 24a i kapittel V skal lyde:</article><article class="futureLegalArticle" data-name="§24a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 24a</span>. <span class="legalArticleTitle">Forbud mot gruppehold av mink</span></span><article class="legalP" id="kapittel-1-foreslåttparagraf-2-ledd-1">Det er ikke tillatt med gruppehold av mink. Med gruppehold menes hold av mer enn ett dyr av hvert kjønn i samme oppholdsenhet etter elleve ukers alder.</article><article class="legalP" id="kapittel-1-foreslåttparagraf-2-ledd-2">Forbudet i første ledd gjelder ikke for produsenter som deltar i et dyrevelferdsprogram etter § 24b og oppfyller kravene fastsatt i programmet. Mattilsynet fatter vedtak om disse vilkårene er oppfylt.</article></article> <article class="defaultP" margin-top="true">Ny § 24b i kapittel V skal lyde:</article><article class="futureLegalArticle" data-name="§24b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 24b</span>. <span class="legalArticleTitle">Dyrevelferdsprogram</span></span><article class="legalP" id="kapittel-1-foreslåttparagraf-3-ledd-1">Dyrevelferdsprogrammet skal som minimum inneholde følgende elementer:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">krav om systematisk registrering av sår og skader på alle dyr</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">krav om veterinæravtale for helseovervåking i dyreholdet</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">krav til avviksbehandling hos deltakerne i dyrevelferdsprogrammet</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">årlig kartlegging av dyrevelferden for mink i hele dyreholdet</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">regelmessig kontroll med at dyrevelferdsprogrammet oppfylles. Dette skal inkludere kontroll av en uavhengig instans</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">kriterier for utelukkelse av produsenter fra dyrevelferdsprogrammet</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1">angivelse av når Mattilsynet skal varsles om avvik.</article></article></li></ul></article><article class="legalP" id="kapittel-1-foreslåttparagraf-3-ledd-2">Dyrevelferdsprogrammet skal angi en grense for hvor stor andel av dyrene i gruppehold som kan ha skader, samt krav til nivå på dyrevelferden i et dyrehold. Brudd på disse kravene skal føre til utelukkelse fra dyrevelferdsprogrammet.</article><article class="legalP" id="kapittel-1-foreslåttparagraf-3-ledd-3">Dyrevelferdsprogrammet skal være godkjent. Godkjenning gis av departementet for inntil fem år av gangen. Det kan gis foreløpig godkjenning selv om ikke alle krav er oppfylt. Godkjenningen kan trekkes tilbake dersom administrator for programmet ikke utfører sine oppgaver etter programmet.</article><article class="legalP" id="kapittel-1-foreslåttparagraf-3-ledd-4">En oversikt over resultatene av kontrollen etter første ledd bokstav e) fra foregående år skal forelegges Mattilsynet innen 1. mars.</article></article> <article class="defaultP" margin-top="true">§ 27 siste ledd nytt annet punktum skal lyde:</article><article class="legalP" id="kapittel-1-ledd-5">Løs halm er ikke tilstrekkelig som aktivitetsobjekt.</article> <article class="defaultP" margin-top="true">Ny § 32a i kapittel VI skal lyde:</article><article class="futureLegalArticle" data-name="§32a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 32a</span>. <span class="legalArticleTitle">Tiltak for å motvirke feil beinstilling</span></span><article class="legalP" id="kapittel-1-foreslåttparagraf-4-ledd-1">Kun dyr som bedømmes å ha god eller meget god beinstilling skal brukes i avl. Sålegjengere skal avlives straks de blir oppdaget.</article></article> <article class="defaultP" margin-top="true">§ 36 ny bokstav c) skal lyde:</article><article class="legalP" id="kapittel-1-ledd-6">Fram til 1. januar 2019 er det tilstrekkelig for å oppfylle kravet i § 24a andre ledd første punktum at produsenten gjennom søknad eller innmelding har knyttet seg til et dyrevelferdsprogram og forpliktet seg til å følge dette.</article> <article class="defaultP" margin-top="true">§ 36 ny bokstav d) skal lyde:</article><article class="legalP" id="kapittel-1-ledd-7">Fram til 1. januar 2020 kan rev som bedømmes å ha akseptabel beinstilling brukes i avl.</article> <article class="defaultP" margin-top="true">§ 37 nytt siste ledd skal lyde:</article><article class="legalP" id="kapittel-1-ledd-8">Følgende bestemmelser trer ikke i kraft før 1. juli 2018:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">§ 24a om forbud mot gruppehold av mink</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">§ 24b om dyrevelferdsprogram.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2017-11-03-1726/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2018.</article></section></main></body></html>