<!DOCTYPE html><html lang="no"><head><title>Forskrift om grasrotandel</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-15-2136</dd><dt class="dokid">DokumentID</dt><dd class="dokid">LTI/forskrift/2017-12-15-2136</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-02-27-238</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-08-28-103/§10</li></ul></dd><dt class="dateOfPublication">Kunngjort</dt><dd class="dateOfPublication">2017-12-19 16:10</dd><dt class="journalNumber">Journalnummer</dt><dd class="journalNumber">2017-1422</dd><dt class="titleShort">Korttittel</dt><dd class="titleShort">Forskrift om grasrotandel</dd><dt class="title">Tittel</dt><dd class="title">Forskrift om grasrotandel</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 15. desember 2017 med hjemmel i lov 28. august 1992 nr. 103 om pengespill m.v. (pengespilloven) § 10. Fremmet av Kulturdepartementet.</dd><dt class="refid">RefID</dt><dd class="refid">forskrift/2017-12-15-2136</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om grasrotandel<ul class="tocSubUl"><li>§ 1. Formål</li><li>§ 2. Beregning av grasrotandel</li><li>§ 3. Vilkår for deltakelse i Grasrotandelen</li><li>§ 4. Utbetaling</li><li>§ 5. Bruk av Grasrotandelen</li><li>§ 6. Informasjon om Grasrotandelen</li><li>§ 7. Lotteri- og stiftelsestilsynet</li><li>§ 8. Klagenemnd</li><li>§ 9. Vedtak om utestenging fra Grasrotandelen</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-15-2136" id="dokument"><h1>Forskrift om grasrotandel</h1><article class="legalArticle" data-lovdata-URL="LTI/forskrift/2017-12-15-2136/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med Grasrotandelen er å fremme frivillig aktivitet på lokalt eller regionalt nivå.</article><article class="legalP" id="paragraf-1-ledd-2">Grasrotmidler skal brukes på egen frivillig virksomhet i tråd med grasrotmottakers vedtekter og formål.</article></article><article class="legalArticle" data-lovdata-URL="LTI/forskrift/2017-12-15-2136/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregning av grasrotandel</span></h2><article class="legalP" id="paragraf-2-ledd-1">Spillere hos Norsk Tipping kan bestemme at 7 prosent (grasrotandel) av spilleinnsatsen skal gå til en enhet i Frivillighetsregisteret som er registrert med deltakelse i Grasrotandelen.</article><article class="legalP" id="paragraf-2-ledd-2">Ved spill på Multix, Instaspill og Oddsen er Grasrotandelen 14 prosent av spillinnsatsen etter fratrekk for gevinster.</article><article class="legalP" id="paragraf-2-ledd-3">Spillene fysiske Flaxlodd og Belago er ikke omfattet av Grasrotandelen.</article></article><article class="legalArticle" data-lovdata-URL="LTI/forskrift/2017-12-15-2136/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for deltakelse i Grasrotandelen</span></h2><article class="legalP" id="paragraf-3-ledd-1">En enhet kan delta i Grasrotandelen dersom enheten er registrert i Frivillighetsregisteret og er ikke-fortjenestebasert og hovedsakelig basert på frivillig innsats.</article><article class="legalP" id="paragraf-3-ledd-2">Gratis arbeidsinnsats, medlemskontingent og gaver likestilles når det gjelder kravet til frivillig innsats. Gratis styreinnsats tilfredsstiller ikke kravet til frivillig innsats alene. Det må ikke være for tett knytning mellom kontingent, gaver eller gratis arbeidsinnsats og gjenytelser.</article><article class="legalP" id="paragraf-3-ledd-3">Følgende enheter kan ikke delta:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">enheter som er organisert av det offentlige, herunder forvaltningsvirksomhet som er delegert til frivillige organisasjoner, og virksomhet som er organisert privatrettslig, men som det offentlige står bak</article></article></li><li data-li-identifier="b)" data-name="b)"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">enheter som ikke er allmennyttige eller enheter der virksomheten kommer en lukket krets til gode</article></article></li><li data-li-identifier="c)" data-name="c)"><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1">enheter som er registrert innenfor følgende kategorier som det primære aktivitets- og virksomhetsområde i Frivillighetsregisteret: <ul class="defaultList"><li data-li-identifier="i." data-name="i."><article class="listArticle" id="paragraf-3-ledd-3-punkt-3-ledd-1-punkt-1"><article class="legalP" id="paragraf-3-ledd-3-punkt-3-ledd-1-punkt-1-ledd-1">Utdanning og forskning</article></article></li><li data-li-identifier="ii." data-name="ii."><article class="listArticle" id="paragraf-3-ledd-3-punkt-3-ledd-1-punkt-2"><article class="legalP" id="paragraf-3-ledd-3-punkt-3-ledd-1-punkt-2-ledd-1">Helse, der enheten driver sykehus, psykiatriske institusjoner, pleiehjem eller noen former for private helseklinikker</article></article></li><li data-li-identifier="iii." data-name="iii."><article class="listArticle" id="paragraf-3-ledd-3-punkt-3-ledd-1-punkt-3"><article class="legalP" id="paragraf-3-ledd-3-punkt-3-ledd-1-punkt-3-ledd-1">Bolig- og lokalmiljø. Velforeninger der virksomheten ikke kommer privatøkonomiske interesser til gode kan likevel delta</article></article></li><li data-li-identifier="iv." data-name="iv."><article class="listArticle" id="paragraf-3-ledd-3-punkt-3-ledd-1-punkt-4"><article class="legalP" id="paragraf-3-ledd-3-punkt-3-ledd-1-punkt-4-ledd-1">Politiske og interesseorganisasjoner som er politiske partier. Politiske partiers ungdomsorganisasjoner kan likevel delta</article></article></li><li data-li-identifier="v." data-name="v."><article class="listArticle" id="paragraf-3-ledd-3-punkt-3-ledd-1-punkt-5"><article class="legalP" id="paragraf-3-ledd-3-punkt-3-ledd-1-punkt-5-ledd-1">Yrkes-, bransje- og fagforeninger. Elev- og studentorganisasjoner kan likevel delta.</article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-3-ledd-3-punkt-4"><article class="legalP" id="paragraf-3-ledd-3-punkt-4-ledd-1">enheter som har mistet retten til å motta grasrotmidler i medhold av § 9</article></article></li><li data-li-identifier="e)" data-name="e)"><article class="listArticle" id="paragraf-3-ledd-3-punkt-5"><article class="legalP" id="paragraf-3-ledd-3-punkt-5-ledd-1">enheter som ikke har registrert gyldig bankkontonummer i Frivillighetsregisteret</article></article></li><li data-li-identifier="f)" data-name="f)"><article class="listArticle" id="paragraf-3-ledd-3-punkt-6"><article class="legalP" id="paragraf-3-ledd-3-punkt-6-ledd-1">enheter som har aktivitet utover det lokale eller regionale.</article></article></li></ul></article><article class="legalP" id="paragraf-3-ledd-4">Dersom registerfører er i tvil avgjør Lotteri- og stiftelsestilsynet om en enhet oppfyller vilkår for deltakelse i Grasrotandelen. Dersom Brønnøysundregistrene eller Lotteri- og stiftelsestilsynet mottar opplysninger som godtgjør at en enhet ikke skulle kvalifisert til deltakelse i grasrotandelsordningen, men allikevel er registrert som grasrotmottaker skal gjeldende enhet slettes som grasrotmottaker i Frivillighetsregisteret.</article></article><article class="legalArticle" data-lovdata-URL="LTI/forskrift/2017-12-15-2136/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utbetaling</span></h2><article class="legalP" id="paragraf-4-ledd-1">Norsk Tipping skal utbetale grasrotandel til enhetenes bankkonto tre ganger årlig. Utbetalingene skal skje 1. januar, 1. mai og 1. september. For å få utbetalt grasrotmidler må en mottaker ha opptjent minimum kr 300.</article><article class="legalP" id="paragraf-4-ledd-2">Er en enhets grasrotandel under kr 300, utstår utbetalingen til den utbetalingsdatoen da enhetens grasrotandel er minst kr 300. Norsk Tipping kan tilbakeføre grasrotmidler dersom en enhets grasrotandel ikke har opptjent kr 300 i løpet av 3 år. Tilbakeførte beløp inngår i Norsk Tippings overskudd.</article><article class="legalP" id="paragraf-4-ledd-3">En enhet mister retten til opptjent grasrotandel dersom utbetaling ikke lar seg gjennomføre grunnet feil opplysninger i Frivillighetsregisteret. Den aktuelle Grasrotandelen overføres til Norsk Tippings overskudd.</article><article class="legalP" id="paragraf-4-ledd-4">En enhet mister retten til å delta i grasrotandelsordningen samt opptjening av grasrotandel fra den datoen enheten slettes fra Frivillighetsregisteret.</article></article><article class="legalArticle" data-lovdata-URL="LTI/forskrift/2017-12-15-2136/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bruk av Grasrotandelen</span></h2><article class="legalP" id="paragraf-5-ledd-1">Bruk av grasrotmidler skal skje i tråd med bestemmelsene i denne forskrift.</article><article class="legalP" id="paragraf-5-ledd-2">Grasrotandelen skal ikke nyttes til aktivitet i enheter som ikke fyller vilkårene for deltakelse i Grasrotandelen.</article><article class="legalP" id="paragraf-5-ledd-3">Grasrotandelen skal ikke nyttes til nærings-, eller privatøkonomiske interesser eller typisk offentlige oppgaver.</article><article class="legalP" id="paragraf-5-ledd-4">Grasrotandelen skal ikke nyttes til økonomisk aktivitet og hvor denne aktiviteten vrir eller truer med å vri konkurransen med virksomheter som ikke kan motta grasrotandel. Begrepet økonomisk aktivitet og om den vrir eller truer med å vri konkurransen skal fortolkes i samsvar med EØS-avtalens regler om offentlig støtte.</article></article><article class="legalArticle" data-lovdata-URL="LTI/forskrift/2017-12-15-2136/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Informasjon om Grasrotandelen</span></h2><article class="legalP" id="paragraf-6-ledd-1">Norsk Tipping skal via sine kommisjonærer og elektroniske tjenester gi spillere kommunevis oversikt over grasrotberettigede enheter. I de av Norsk Tippings formidlingskanaler hvor det er hensiktsmessig, skal oversikt over grasrotberettigede enheter også inneholde organisasjonsnummer og postnummer.</article><article class="legalP" id="paragraf-6-ledd-2">Norsk Tipping skal hvert år offentliggjøre oversikt over hvilke enheter i Frivillighetsregisteret som har mottatt grasrotandeler og hvor mye den enkelte enhet har mottatt av slike midler.</article></article><article class="legalArticle" data-lovdata-URL="LTI/forskrift/2017-12-15-2136/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Lotteri- og stiftelsestilsynet</span></h2><article class="legalP" id="paragraf-7-ledd-1">Lotteri- og stiftelsestilsynet fører tilsyn med mottakerorganisasjonenes tilgang til og bruk av Grasrotandelen, og skal føre kontroll med at bestemmelser i denne forskriften blir overholdt.</article><article class="legalP" id="paragraf-7-ledd-2">Enheten som mottar grasrotandel plikter å gi Lotteri- og stiftelsestilsynet de opplysninger og dokumentasjon tilsynet krever for å kunne utføre sine gjøremål etter denne forskriften. Opplysningene kan kreves gitt skriftlig eller muntlig innen en fastsatt frist.</article><article class="legalP" id="paragraf-7-ledd-3">Departementet kan gi generelle pålegg til Lotteri- og stiftelsestilsynet, men ikke instruere Lotteri- og stiftelsestilsynet i enkeltsaker.</article></article><article class="legalArticle" data-lovdata-URL="LTI/forskrift/2017-12-15-2136/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klagenemnd</span></h2><article class="legalP" id="paragraf-8-ledd-1">Lotterinemnda er klageinstans for Lotteri- og stiftelsestilsynets vedtak og Frivillighetsregisternemnda er klageinstans for registrering i Frivillighetsregisteret og Grasrotandelen. Departementet kan gi generelle pålegg til nemndene, men ikke instruere disse i enkeltsaker.</article></article><article class="legalArticle" data-lovdata-URL="LTI/forskrift/2017-12-15-2136/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vedtak om utestenging fra Grasrotandelen</span></h2><article class="legalP" id="paragraf-9-ledd-1">Lotteri- og stiftelsestilsynet kan vedta at en enhet skal miste retten til å delta i Grasrotandelen i inntil fem år dersom tilsynet finner at:<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">enheten ikke kan godtgjøre at vilkårene i denne forskriften er oppfylt,</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">enheten har drevet med kommersiell reklamekampanje med formål å fremme tilslutning om egen enhet i Grasrotandelen gjentatte ganger, eller</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">enheten på andre måter har misbrukt Grasrotandelen.</article></article></li></ul></article><article class="legalP" id="paragraf-9-ledd-2">Lotteri- og stiftelsestilsynet kan i slike tilfeller pålegge enheten å betale tilbake samtlige eller deler av mottatte grasrotandelsmidler. Krav om tilbakebetaling er tvangsgrunnlag for utlegg.</article><article class="legalP" id="paragraf-9-ledd-3">Tilbakebetalt grasrotandel inngår i Norsk Tippings overskudd. Dersom en utestengt enhet har opptjent grasrotmidler i perioden siden forrige utbetaling skal grasrotmidlene inngå i Norsk Tippings overskudd.</article><article class="legalP" id="paragraf-9-ledd-4">Ved mistanke etter første ledd kan Lotteri- og stiftelsestilsynet gjøre vedtak om midlertidig stans i utbetaling av grasrotandel til den aktuelle enhet.</article><article class="legalP" id="paragraf-9-ledd-5">Lotteri- og stiftelsestilsynet kan også gjøre vedtak om midlertidig stans i utbetaling av grasrotandel til enheter som er under tilsyn for mulig misbruk av andre offentlige tilskuddsordninger.</article></article><article class="legalArticle" data-lovdata-URL="LTI/forskrift/2017-12-15-2136/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. januar 2018. Fra samme tidspunkt oppheves forskrift 27. februar 2009 nr. 238 om grasrotandel.</article></article></main></body></html>