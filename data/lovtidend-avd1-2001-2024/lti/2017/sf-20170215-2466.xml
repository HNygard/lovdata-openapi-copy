<!DOCTYPE html><html lang="no"><head><title>Forskrift for bachelorstudiet Bevegelige bilder ved Nordland kunst- og filmfagskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-02-15-2466</dd><dt class="dokid">DokumentID</dt><dd class="dokid">LTI/forskrift/2017-02-15-2466</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§5-2</li><li>lov/2005-04-01-15/§5-3</li></ul></dd><dt class="dateOfPublication">Kunngjort</dt><dd class="dateOfPublication">2018-02-26 14:15</dd><dt class="journalNumber">Journalnummer</dt><dd class="journalNumber">2018-0122</dd><dt class="titleShort">Korttittel</dt><dd class="titleShort">Forskrift for bachelorstudiet Bevegelige bilder ved Nordland kunst- og filmfagskole</dd><dt class="title">Tittel</dt><dd class="title">Forskrift for bachelorstudiet Bevegelige bilder ved Nordland kunst- og filmfagskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nordland kunst- og filmfagskole 15. februar 2017 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-4, § 3-5, § 3-8, § 3-9, § 3-11, § 4-2, § 5-2 og § 5-3.</dd><dt class="refid">RefID</dt><dd class="refid">forskrift/2017-02-15-2466</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for bachelorstudiet Bevegelige bilder ved Nordland kunst- og filmfagskole<ul class="tocSubUl"><li>Kapittel I. Alminnelige bestemmelser<ul class="tocSubUl"><li>§ 1-1. Forskriftens virkeområde</li><li>§ 1-2. Definisjoner</li><li>§ 1-3. Bachelorgraden</li><li>§ 1-4. Studieplan</li><li>§ 1-5. Studiekontrakt og individuell utdanningsplan</li><li>§ 1-6. Vurderingsprosedyrer</li><li>§ 1-7. Vilkår for vurdering</li><li>§ 1-8. Skolens semesterplaner</li><li>§ 1-9. Eksamen</li><li>§ 1-10. Ikke bestått studiesemester/eksamen</li><li>§ 1-11. Klage</li><li>§ 1-12. Vitnemål</li><li>§ 1-13. Fritak</li><li>§ 1-14. Innpassing</li><li>§ 1-15. Nedlegging</li></ul></li><li>Kapittel II<ul class="tocSubUl"><li>§ 2-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-02-15-2466" id="dokument"><h1>Forskrift for bachelorstudiet Bevegelige bilder ved Nordland kunst- og filmfagskole</h1><section class="section" data-name="kapI" id="kapittel-1" data-lovdata-URL="LTI/forskrift/2017-02-15-2466/KAPITTEL_1"><h2>Kapittel I. Alminnelige bestemmelser</h2><article class="legalArticle" data-lovdata-URL="LTI/forskrift/2017-02-15-2466/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forskriftens virkeområde</span></h3><ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-1-punkt-1"><article class="legalP" id="kapittel-1-paragraf-1-punkt-1-ledd-1">Denne forskriften gjelder for bachelorstudiet ved Nordland kunst- og filmfagskole.</article></article></li><li data-li-identifier="2)" data-name="2)"><article class="listArticle" id="kapittel-1-paragraf-1-punkt-2"><article class="legalP" id="kapittel-1-paragraf-1-punkt-2-ledd-1">Forskriften gir regler om opptak til studiet, studierett, organisering av studiet, eksamen og sensur, begrunnelse og klage, grad og vitnemål ved Nordland kunst- og filmfagskole.</article></article></li></ul></article><article class="legalArticle" data-lovdata-URL="LTI/forskrift/2017-02-15-2466/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3> <article class="defaultP" margin-top="true">1.2.1 <i>Studieprogram</i></article><article class="legalP" id="kapittel-1-paragraf-2-ledd-1">Et studieprogram er et flerårig studium som fører til en grad, for Nordland kunst- og filmfagskole til bachelorgrad.</article><article class="legalP" id="kapittel-1-paragraf-2-ledd-2">Studieprogrammets hovedlinjer, profil og omfang skal beskrives i studieplanen.</article> <article class="defaultP" margin-top="true">1.2.2 <i>Studieplan</i></article><article class="legalP" id="kapittel-1-paragraf-2-ledd-3">En studieplan er en plan for hvordan studiet kan/skal gjennomføres for at det skal føre til et bestemt kompetansenivå, og som gir en nærmere beskrivelse av studiets struktur og innhold, samt hvilke krav som stilles for opptak og gjennomføring.</article> <article class="defaultP" margin-top="true">1.2.3 <i>Individuell utdanningsplan</i></article><article class="legalP" id="kapittel-1-paragraf-2-ledd-4">En gjensidig avtale mellom studenten og Nordland kunst- og filmfagskole om plikter og ansvar begge parter har for studentens studieløp, jf. uhl. § 4-2 og § 1-4 i forskriften her.</article> <article class="defaultP" margin-top="true">1.2.4 <i>Semesterplan</i></article><article class="legalP" id="kapittel-1-paragraf-2-ledd-5">Skolens semesterplan er en oversikt som viser studieårets tilbud av undervisning og andre faglige aktiviteter, som kurs, prosjekter og seminarer, jf. uhl. § 3-8 (1).</article> <article class="defaultP" margin-top="true">1.2.5 <i>Studiepoeng</i></article><article class="legalP" id="kapittel-1-paragraf-2-ledd-6">Mål på arbeidsomfang i studiet: 60 studiepoeng tilsvarer ett års fulltidsstudium. 60 studiepoeng utgjør 1500–1800 arbeidstimer.</article> <article class="defaultP" margin-top="true">1.2.6 <i>Arbeidskrav</i></article><article class="legalP" id="kapittel-1-paragraf-2-ledd-7">Krav som må være oppfylt for å få et emne godkjent og/eller kunne gå opp til eksamen. Arbeidskrav fremgår av studieplanen.</article> <article class="defaultP" margin-top="true">1.2.7 <i>Semestervurdering</i></article><article class="legalP" id="kapittel-1-paragraf-2-ledd-8">Semestervurdering er en formell intern vurdering av det faglige nivået og faglige framgangen studenten har oppnådd ved utgangen av hvert semester.</article> <article class="defaultP" margin-top="true">1.2.8 <i>Eksamen</i></article><article class="legalP" id="kapittel-1-paragraf-2-ledd-9">Eksamen, jf. uhl. § 3-9; er den formelle vurderingen av det faglige nivået studenten har oppnådd ved avslutningen av studieprogrammet. I eksamensvurderingen skal ekstern sensor delta.</article><article class="legalP" id="kapittel-1-paragraf-2-ledd-10">Eksamen kan gjennomføres som:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-10-punkt-1"><article class="legalP" id="kapittel-1-paragraf-2-ledd-10-punkt-1-ledd-1">Forestillinger</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-10-punkt-2"><article class="legalP" id="kapittel-1-paragraf-2-ledd-10-punkt-2-ledd-1">Utstillinger</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-10-punkt-3"><article class="legalP" id="kapittel-1-paragraf-2-ledd-10-punkt-3-ledd-1">Visninger</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-10-punkt-4"><article class="legalP" id="kapittel-1-paragraf-2-ledd-10-punkt-4-ledd-1">Oppgaver</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-10-punkt-5"><article class="legalP" id="kapittel-1-paragraf-2-ledd-10-punkt-5-ledd-1">Skriftlig prøve</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-10-punkt-6"><article class="legalP" id="kapittel-1-paragraf-2-ledd-10-punkt-6-ledd-1">Praktisk prøve</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-10-punkt-7"><article class="legalP" id="kapittel-1-paragraf-2-ledd-10-punkt-7-ledd-1">Muntlig prøve</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-10-punkt-8"><article class="legalP" id="kapittel-1-paragraf-2-ledd-10-punkt-8-ledd-1">Fremlegging av arbeid/mappe</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-10-punkt-9"><article class="legalP" id="kapittel-1-paragraf-2-ledd-10-punkt-9-ledd-1">Kombinasjon av ovennevnte eksamensformer.</article></article></li></ul></article><article class="legalP" id="kapittel-1-paragraf-2-ledd-11">Det vises her til eksamensreglementet punkt 3.</article> <article class="defaultP" margin-top="true">1.2.9 <i>Emne</i></article><article class="legalP" id="kapittel-1-paragraf-2-ledd-12">Den minste studiepoenggivende enhet som kan inngå i et studieprogram. Alle emner skal ha omfanget angitt i studiepoeng.</article> <article class="defaultP" margin-top="true">1.2.10 <i>Studierett</i></article><article class="legalP" id="kapittel-1-paragraf-2-ledd-13">Adgang til studiet og gjennomføring av studiet i henhold til gjeldende studieplan. Aksept av tilbudt studieplass gir studierett i henhold til normert studietid for det aktuelle studiet.</article></article><article class="legalArticle" data-lovdata-URL="LTI/forskrift/2017-02-15-2466/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Bachelorgraden</span></h3><article class="legalP" id="kapittel-1-paragraf-3-ledd-1">Bachelorgraden i bevegelig bilder ved Nordland kunst- og filmfagskole tildeles for det treårige studieprogrammet som er gjennomført iht. studieplanen og eller individuell studieplan.</article><article class="legalP" id="kapittel-1-paragraf-3-ledd-2">I bachelorgraden skal det inngå et selvstendig kunstnerisk arbeid som skal utgjøre hovedgrunnlaget for eksamensvurderingen iht. § 1-7. Omfanget av det selvstendige kunstneriske arbeidet fastsettes i Studieplanen.</article></article><article class="legalArticle" data-lovdata-URL="LTI/forskrift/2017-02-15-2466/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Studieplan</span></h3><article class="legalP" id="kapittel-1-paragraf-4-ledd-1">Studieplanen, jf. uhl. § 3-3 (3) skal inneholde:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">Målsetting og læringsutbytte for studiet,</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">Studiestruktur og innhold med eventuelle obligatoriske deler,</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">Arbeids- og undervisningsformer,</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">Vurderingskriterier og prosedyre for vurdering</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1">Opptakskrav.</article></article></li></ul></article><article class="legalP" id="kapittel-1-paragraf-4-ledd-2">Studieplanen vedtas av styret.</article></article><article class="legalArticle" data-lovdata-URL="LTI/forskrift/2017-02-15-2466/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Studiekontrakt og individuell utdanningsplan</span></h3><article class="legalP" id="kapittel-1-paragraf-5-ledd-1">Ved opptak til studiet ved Nordland kunst- og filmfagskole skal det inngås studiekontrakt mellom den enkelte student og institusjonen.</article><article class="legalP" id="kapittel-1-paragraf-5-ledd-2">Studiekontrakten skal danne et gjensidig forpliktende forhold mellom institusjonen og den enkelte student og klargjøre institusjonens forpliktelser overfor studenten, så vel som studentens rettigheter og plikter i forhold til institusjonen.</article><article class="legalP" id="kapittel-1-paragraf-5-ledd-3">Til studiekontrakten skal det knyttes en individuell utdanningsplan som studenten utvikler i samarbeid med sin hovedveileder. Studiekontrakten og den individuelle utdanningsplanen utgjør til sammen studentens utdanningsplan, jf. uhl. § 4-2.</article><article class="legalP" id="kapittel-1-paragraf-5-ledd-4">Den individuelle utdanningsplanen revideres årlig.</article><article class="legalP" id="kapittel-1-paragraf-5-ledd-5">Kravene til kunstfaglig kompetanse iht. studieplanen ved slutten av studieprogrammet kan ikke fravikes gjennom utformingen av den individuelle utdanningsplanen.</article><article class="legalP" id="kapittel-1-paragraf-5-ledd-6">Ved starten av hvert studieår utpeker institusjonen en hovedveileder for studenten. Denne utpekes ut fra en samlet vurdering av faglige behov og institusjonens tilgjengelige personalressurser. Når en student tas opp første gang, skal studentens hovedveileder utpekes innen utgangen av september.</article><article class="legalP" id="kapittel-1-paragraf-5-ledd-7">Skolens styre fastsetter studiekontrakten og mal for individuell utdanningsplan.</article></article><article class="legalArticle" data-lovdata-URL="LTI/forskrift/2017-02-15-2466/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Vurderingsprosedyrer</span></h3><article class="legalP" id="kapittel-1-paragraf-6-ledd-1">Studenten skal vurderes i forhold til faglig framgang og nivå ved slutten av hvert semester.</article><article class="legalP" id="kapittel-1-paragraf-6-ledd-2">Studenten skal vurderes i forhold til den samlede faglige framgang i arbeidsperioden og i henhold til de vurderingskriterier som er fastsatt i studieplanen.</article><article class="legalP" id="kapittel-1-paragraf-6-ledd-3">Hovedveileder og en ekstern fagperson utpekt av rektor foretar vurderingen, som skjer i form av en muntlig samtale basert på studentens dokumentasjonsmateriale, en skriftlig refleksjon rundt eget arbeid og muntlige redegjørelse for egen læring og arbeidsinnsats. Semestervurderingen avsluttes med at studenten får en strukturert tilbakemelding om eget arbeid og progresjon.</article><article class="legalP" id="kapittel-1-paragraf-6-ledd-4">Vurderingen skal fastsette om studenten samlet sett har hatt tilstrekkelig faglig framgang i forhold til studieplanen og den individuelle utdanningsplanen til å ha bestått den aktuelle arbeidsperioden på et semester, tilsvarende 30 studiepoeng.</article><article class="legalP" id="kapittel-1-paragraf-6-ledd-5">I forbindelse med vurderingen skal studenten gjennom sin hovedveileder få en nærmere tilbakemelding om status på den faglige framgangen. Det skal fastsettes retningslinjer for slik tilbakemelding.</article><article class="legalP" id="kapittel-1-paragraf-6-ledd-6">Nærmere bestemmelser om vurderingsprosedyrene kan fastsettes i studieplanen.</article></article><article class="legalArticle" data-lovdata-URL="LTI/forskrift/2017-02-15-2466/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Vilkår for vurdering</span></h3><article class="legalP" id="kapittel-1-paragraf-7-ledd-1">Obligatoriske arbeidskrav som må være oppfylt før studenten kan framstå for semestervurdering:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-7-ledd-1-punkt-1"><article class="legalP" id="kapittel-1-paragraf-7-ledd-1-punkt-1-ledd-1">Minimum 80&#xa0;% deltakelse på obligatorisk undervisning</article></article></li><li data-li-identifier="-" data-name="-"><article class="listArticle" id="kapittel-1-paragraf-7-ledd-1-punkt-2"><article class="legalP" id="kapittel-1-paragraf-7-ledd-1-punkt-2-ledd-1">Minst to fremlegg av eget kunstnerisk arbeid i løpet av semesteret</article></article></li><li data-li-identifier="-" data-name="-"><article class="listArticle" id="kapittel-1-paragraf-7-ledd-1-punkt-3"><article class="legalP" id="kapittel-1-paragraf-7-ledd-1-punkt-3-ledd-1">Fremlegg av refleksjonsnotat der studenten redegjør for egen praksis og progresjon</article></article></li><li data-li-identifier="-" data-name="-"><article class="listArticle" id="kapittel-1-paragraf-7-ledd-1-punkt-4"><article class="legalP" id="kapittel-1-paragraf-7-ledd-1-punkt-4-ledd-1">Minst et framlegg under gruppekritikk.</article></article></li></ul></article><article class="legalP" id="kapittel-1-paragraf-7-ledd-2">Dersom slike obligatoriske deler ikke er gjennomført, kan rektor etter tilrådning fra hovedveileder likevel beslutte at studenten skal vurderes. Hvis den faglige framgangen i slike tilfeller, ut fra en samlet vurdering, vurderes som tilstrekkelig, er det en forutsetning for å ha bestått vurderingen at de obligatoriske deler kan gjennomføres i løpet av de neste 12 måneder.</article><article class="legalP" id="kapittel-1-paragraf-7-ledd-3"><i>Semestervurdering:</i> Presentasjon av eget kunstnerisk arbeid i valgfri form (for eksempel video, performance, skriftlig forelegg etc.).</article><article class="legalP" id="kapittel-1-paragraf-7-ledd-4">Vurderingsuttrykk: Bestått/Ikke bestått.</article><article class="legalP" id="kapittel-1-paragraf-7-ledd-5"><i>Kontinuasjon:</i> Kontinuasjon avholdes i begynnelsen av påfølgende semester.</article></article><article class="legalArticle" data-lovdata-URL="LTI/forskrift/2017-02-15-2466/§1-8" data-name="§1-8" id="kapittel-1-paragraf-8"><h3 class="legalArticleHeader"><span class="legalArticleValue">§ 1-8</span>. <span class="legalArticleTitle">Skolens semesterplaner</span></h3><article class="legalP" id="kapittel-1-paragraf-8-ledd-1">Skolens semesterplaner (plan for undervisningsterminene), jf. uhl. § 3-8 (1), utarbeides foran hvert studieår for å gjennomføre intensjonene i studieplanen. Den skal inneholde konkret oversikt over studieårets tilbud av undervisning og andre faglige aktiviteter, i form av kurs, prosjekter, seminarer, arbeidskrav etc.</article><article class="legalP" id="kapittel-1-paragraf-8-ledd-2">Semesterplanen inneholder elementer så som:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-8-ledd-2-punkt-1"><article class="legalP" id="kapittel-1-paragraf-8-ledd-2-punkt-1-ledd-1">Felleselementer</article></article></li><li data-li-identifier="-" data-name="-"><article class="listArticle" id="kapittel-1-paragraf-8-ledd-2-punkt-2"><article class="legalP" id="kapittel-1-paragraf-8-ledd-2-punkt-2-ledd-1">Fagspesifikke deler.</article></article></li></ul></article><article class="legalP" id="kapittel-1-paragraf-8-ledd-3">Fastsettelse av skolens semesterplaner har styret delegert til rektor.</article></article><article class="legalArticle" data-lovdata-URL="LTI/forskrift/2017-02-15-2466/§1-9" data-name="§1-9" id="kapittel-1-paragraf-9"><h3 class="legalArticleHeader"><span class="legalArticleValue">§ 1-9</span>. <span class="legalArticleTitle">Eksamen</span></h3><article class="legalP" id="kapittel-1-paragraf-9-ledd-1">Studieprogrammet avsluttes med en eksamen. Vilkåret for å bli oppmeldt til eksamen, er at studenten har bestått de forutgående vurderinger som kreves etter forskriften her og studieplanen.</article><article class="legalP" id="kapittel-1-paragraf-9-ledd-2">Studenter til studieprogrammet bachelor i bevegelige bilder blir automatisk oppmeldt til eksamen når forutsetning for oppmelding foreligger.<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-9-ledd-2-punkt-1"><article class="legalP" id="kapittel-1-paragraf-9-ledd-2-punkt-1-ledd-1">Bare studenter som har fått godkjent de fem første semestrene i bachelorgraden, kan begynne på eksamensarbeidet.</article></article></li><li data-li-identifier="-" data-name="-"><article class="listArticle" id="kapittel-1-paragraf-9-ledd-2-punkt-2"><article class="legalP" id="kapittel-1-paragraf-9-ledd-2-punkt-2-ledd-1">Kandidater som er godkjent for eksaminering skal levere en skriftlig redegjørelse om eksamensoppgavens omfang, innhold og presentasjonsform. Dette gjøres senest 3 uker etter semesterstart i 6. semester.</article></article></li><li data-li-identifier="-" data-name="-"><article class="listArticle" id="kapittel-1-paragraf-9-ledd-2-punkt-3"><article class="legalP" id="kapittel-1-paragraf-9-ledd-2-punkt-3-ledd-1">Det gis bare anledning til å påbegynne samme eksamen ved skolen tre ganger.</article></article></li></ul></article><article class="legalP" id="kapittel-1-paragraf-9-ledd-3">Studenten skal vurderes i forhold til studieplanen og eller den individuelle utdanningsplanens målsettinger og de vurderingskriterier som er fastsatt i studieplanen.</article><article class="legalP" id="kapittel-1-paragraf-9-ledd-4">Eksamensvurderingen blir foretatt av en kommisjon bestående av en ekstern sensor oppnevnt av rektor og en fra skolens fagstab.</article><article class="legalP" id="kapittel-1-paragraf-9-ledd-5">Eksamen skjer i form av en muntlig samtale som inkluderer visning og kritisk vurdering av eksamensprosjektet, inkludert den skriftlige refleksjonen. Ved eksamen benyttes karakterene bestått og ikke bestått.</article><article class="legalP" id="kapittel-1-paragraf-9-ledd-6">Etter avsluttet eksamen skal studenten gjennom sin hovedveileder får en nærmere tilbakemelding om status på det faglige sluttresultatet. Det skal fastsettes retningslinjer for slik tilbakemelding.</article><article class="legalP" id="kapittel-1-paragraf-9-ledd-7">Styret fastsetter nærmere regler i eksamensreglementet.</article></article><article class="legalArticle" data-lovdata-URL="LTI/forskrift/2017-02-15-2466/§1-10" data-name="§1-10" id="kapittel-1-paragraf-10"><h3 class="legalArticleHeader"><span class="legalArticleValue">§ 1-10</span>. <span class="legalArticleTitle">Ikke bestått studiesemester/eksamen</span></h3><article class="legalP" id="kapittel-1-paragraf-10-ledd-1">Kandidater som iht. § 1-7 ikke har bestått eller av andre grunner har utsatt eksamen, kan gå opp til ny eksamen etter 1 år. Kandidater som har gyldig fravær ved eksamen skal tilbys ny eksamen innen 6 måneder.</article><article class="legalP" id="kapittel-1-paragraf-10-ledd-2">Det er ikke adgang til å fremstille seg til eksamen mer enn tre ganger.</article><article class="legalP" id="kapittel-1-paragraf-10-ledd-3">Hvis studenten ikke får godkjent resultat etter tredje gangs vurdering iht. § 1-5 eller § 1-7, mister studenten studieretten til bachelorprogrammet.</article></article><article class="legalArticle" data-lovdata-URL="LTI/forskrift/2017-02-15-2466/§1-11" data-name="§1-11" id="kapittel-1-paragraf-11"><h3 class="legalArticleHeader"><span class="legalArticleValue">§ 1-11</span>. <span class="legalArticleTitle">Klage</span></h3><article class="legalP" id="kapittel-1-paragraf-11-ledd-1">En student kan klage, jf. uhl. § 5-2 og § 5-3 dersom:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-11-ledd-1-punkt-1"><article class="legalP" id="kapittel-1-paragraf-11-ledd-1-punkt-1-ledd-1">Studenten ikke får godkjent den individuelle utdanningsplanen, jf. § 1-5.</article></article></li><li data-li-identifier="-" data-name="-"><article class="listArticle" id="kapittel-1-paragraf-11-ledd-1-punkt-2"><article class="legalP" id="kapittel-1-paragraf-11-ledd-1-punkt-2-ledd-1">Studenten ikke blir tatt opp til vurdering av gjennomført semester på grunn av manglende gjennomføring av deler av studiet, jf. § 1-6.</article></article></li><li data-li-identifier="-" data-name="-"><article class="listArticle" id="kapittel-1-paragraf-11-ledd-1-punkt-3"><article class="legalP" id="kapittel-1-paragraf-11-ledd-1-punkt-3-ledd-1">Vurderingen ved slutten av et semester konkluderer med at studenten ikke har vist tilstrekkelig faglig framgang til å ha bestått arbeidsperioden, jf. § 1-6.</article></article></li><li data-li-identifier="-" data-name="-"><article class="listArticle" id="kapittel-1-paragraf-11-ledd-1-punkt-4"><article class="legalP" id="kapittel-1-paragraf-11-ledd-1-punkt-4-ledd-1">Studenten ikke består eksamen ved slutten av studieprogrammet, jf. § 1-9.</article></article></li></ul></article><article class="legalP" id="kapittel-1-paragraf-11-ledd-2">Ved klage etter første, andre og tredje kulepunkt, vurderes klagen av klagenemnda.</article><article class="legalP" id="kapittel-1-paragraf-11-ledd-3">Ved klage etter fjerde kulepunkt vurderes klagen av en ny kommisjon med et internt og to eksterne medlemmer oppnevnt av rektor.</article><article class="legalP" id="kapittel-1-paragraf-11-ledd-4">Klager over formelle feil ved eksamen behandles av klagenemnda.</article></article><article class="legalArticle" data-lovdata-URL="LTI/forskrift/2017-02-15-2466/§1-12" data-name="§1-12" id="kapittel-1-paragraf-12"><h3 class="legalArticleHeader"><span class="legalArticleValue">§ 1-12</span>. <span class="legalArticleTitle">Vitnemål</span></h3><article class="legalP" id="kapittel-1-paragraf-12-ledd-1">Studenter som har gjennomført bachelorstudiet og har bestått avsluttende eksamen får utdelt vitnemål som dokumentasjon på oppnådd bachelorgrad. I tillegg til vitnemål skal studentene får et forklarende tillegg på engelsk, Diploma supplement, jf. uhl. § 3-11.</article></article><article class="legalArticle" data-lovdata-URL="LTI/forskrift/2017-02-15-2466/§1-13" data-name="§1-13" id="kapittel-1-paragraf-13"><h3 class="legalArticleHeader"><span class="legalArticleValue">§ 1-13</span>. <span class="legalArticleTitle">Fritak</span></h3><article class="legalP" id="kapittel-1-paragraf-13-ledd-1">Studenter som har avlagt eksamen ved andre institusjoner, eller på annen måte kan dokumentere gjennomført utdanning, kan søke om fritak, jf. uhl. § 3-5 (2) for deler av studieprogrammet de er tatt opp til. Fritak gis normalt i form av tilsagn for å ikke delta i nærmere bestemte studiedeler.</article></article><article class="legalArticle" data-lovdata-URL="LTI/forskrift/2017-02-15-2466/§1-14" data-name="§1-14" id="kapittel-1-paragraf-14"><h3 class="legalArticleHeader"><span class="legalArticleValue">§ 1-14</span>. <span class="legalArticleTitle">Innpassing</span></h3><article class="legalP" id="kapittel-1-paragraf-14-ledd-1">Søknad om innpassing, jf. uhl. § 3-5 (1), (2), (3) eller i særlig tilfeller (4), innebærer at en søkers tidligere eksterne utdanning vil bli vurdert i forhold til å ha gjennomført tilsvarende nivå i bachelorstudiet ved Nordland kunst- og filmfagskole. En søknad om innpassing krever grundig dokumentasjon av innhold og nivå på den tidligere utdanningen, kunstnerisk nivå og kunstnerisk realkompetanse, jf. skolens opptaksreglement. Innpassing foretas til et bestemt semester i studiet.</article><article class="legalP" id="kapittel-1-paragraf-14-ledd-2">Søknad om innpassing behandles av den til enhver tid eksisterende opptakskomité.</article></article><article class="legalArticle" data-lovdata-URL="LTI/forskrift/2017-02-15-2466/§1-15" data-name="§1-15" id="kapittel-1-paragraf-15"><h3 class="legalArticleHeader"><span class="legalArticleValue">§ 1-15</span>. <span class="legalArticleTitle">Nedlegging</span></h3><article class="legalP" id="kapittel-1-paragraf-15-ledd-1">Hvis bachelorprogrammet i bevegelige bilder nedlegges, skal det normalt avholdes eksamen for dette studieprogrammet i de to påfølgende semestre etter siste ordinære eksamen, selv om det ikke foreligger noe undervisningstilbud.</article><article class="legalP" id="kapittel-1-paragraf-15-ledd-2">Rektor kan i særlige tilfeller beslutte å begrense denne muligheten.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-02-15-2466/KAPITTEL_2"><h2>Kapittel II</h2><article class="legalArticle" data-lovdata-URL="LTI/forskrift/2017-02-15-2466/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Ikrafttredelse</span></h3><article class="legalP" id="kapittel-2-paragraf-1-ledd-1">Forskriften trer i kraft 1. august 2017.</article></article></section></main></body></html>