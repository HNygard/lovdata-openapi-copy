<!DOCTYPE html><html lang="no"><head><title>Forskrift om opptak, gjennomføring av studium, eksamen og klagereglar for Fagskulen i Sogn og Fjordane</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-07-1449</dd><dt class="dokid">DokumentID</dt><dd class="dokid">LTI/forskrift/2017-09-07-1449</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-09-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-06-20-56/§4</li><li>lov/2003-06-20-56/§5</li><li>lov/2003-06-20-56/§6</li><li>lov/2003-06-20-56/§9</li><li>lov/2003-06-20-56/§10</li><li>lov/2003-06-20-56/§11</li><li>lov/2003-06-20-56/§12</li><li>lov/2003-06-20-56/§13</li><li>forskrift/2017-03-17-334/§1-1</li><li>forskrift/2017-03-17-334/§1-2</li><li>forskrift/2017-03-17-334/§1-4</li></ul></dd><dt class="dateOfPublication">Kunngjort</dt><dd class="dateOfPublication">2017-09-26 14:55</dd><dt class="lastupdated">Rettet</dt><dd class="lastupdated">2017-09-27 (§ 3-4 første ledd)</dd><dt class="journalNumber">Journalnummer</dt><dd class="journalNumber">2017-1001</dd><dt class="titleShort">Korttittel</dt><dd class="titleShort">Forskrift om opptak, gjennomføring av studium, eksamen og klagereglar for Fagskulen i Sogn og Fjordane</dd><dt class="title">Tittel</dt><dd class="title">Forskrift om opptak, gjennomføring av studium, eksamen og klagereglar for Fagskulen i Sogn og Fjordane</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Styret for Fagskulen i Sogn og Fjordane 7. september 2017 med heimel i lov 20. juni 2003 nr. 56 om fagskoleutdanning (fagskoleloven) § 4, § 5, § 6, § 9, § 10, § 11, § 12 og § 13, jf. forskrift 17. mars 2017 nr. 334 om fagskoleutdanning § 1-1, § 1-2, § 1-4 og kapittel 3.</dd><dt class="refid">RefID</dt><dd class="refid">forskrift/2017-09-07-1449</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, gjennomføring av studium, eksamen og klagereglar for Fagskulen i Sogn og Fjordane<ul class="tocSubUl"><li>Kapittel 1. Generelle føresegner<ul class="tocSubUl"><li>§ 1-1. Verkeområde</li><li>§ 1-2. Forholdet til anna lovgjeving</li></ul></li><li>Kapittel 2. Definisjonar<ul class="tocSubUl"><li>§ 2-1. Definisjonar i denne forskrifta</li></ul></li><li>Kapittel 3. Opptak<ul class="tocSubUl"><li>§ 3-1. Generelt opptakskrav</li><li>§ 3-2. Opptak på grunnlag av realkompetanse</li><li>§ 3-3. Søkjarar med utanlandsk utdanning</li><li>§ 3-4. Poengberekning og rangering ved søknad</li><li>§ 3-5. Søknad</li><li>§ 3-6. Oppmøte første studiedag</li><li>§ 3-7. Gjennomføring av studium</li><li>§ 3-8. Innpassing og fritak</li><li>§ 3-9. Krav til politiattest</li></ul></li><li>Kapittel 4. Eksamen og vurderingsformer<ul class="tocSubUl"><li>§ 4-1. Vilkår for eksamen</li><li>§ 4-2. Rettleia praksis</li><li>§ 4-3. Vurderingsformer</li><li>§ 4-4. Utsett eksamen og forbetringseksamen</li><li>§ 4-5. Hjelpemiddel</li><li>§ 4-6. Tilrettelegging ved eksamen</li><li>§ 4-7. Fråvær frå eksamen og utsetjing av innleveringar</li></ul></li><li>Kapittel 5. Karaktersystem, sensorordningar og sensur<ul class="tocSubUl"><li>§ 5-1. Karaktersystem</li><li>§ 5-2. Emnevurdering</li><li>§ 5-3. Sensur</li></ul></li><li>Kapittel 6. Dokumentasjon<ul class="tocSubUl"><li>§ 6-1. Vitnemål</li><li>§ 6-2. Vitnemålet skal dokumentere</li><li>§ 6-3. Karakterutskrift</li><li>§ 6-4. Rett til å få skrive ut nytt vitnemål</li></ul></li><li>Kapittel 7. Annullering av eksamen m.m. Utestenging og bortvising<ul class="tocSubUl"><li>§ 7-1. Annullering av eksamen m.m.</li><li>§ 7-2. Utestenging og bortvising</li><li>§ 7-3. Fusk og plagiering</li><li>§ 7-4. Vurdering av kor skikka ein er</li></ul></li><li>Kapittel 8. Klagebehandling<ul class="tocSubUl"><li>§ 8-1. Klageordning og klageorgan</li><li>§ 8-2. Klage over formelle feil ved eksamen</li><li>§ 8-3. Rett til grunngjeving. Klage over karakterfastsetjing</li></ul></li><li>Kapittel 9. Ikraftsetjing og oppheving</li></ul></li></ul></dd></dl></header><main class="documentBody" data-lovdata-URL="LTI/forskrift/2017-09-07-1449" id="dokument"><h1>Forskrift om opptak, gjennomføring av studium, eksamen og klagereglar for Fagskulen i Sogn og Fjordane</h1><article class="legalP" id="ledd-1">Alle tilvisingar til paragrafar i «forskrift» i dette dokumentet viser til denne forskrifta om ikkje anna er spesifisert.</article><section class="section" data-name="kap1" id="kapittel-1" data-lovdata-URL="LTI/forskrift/2017-09-07-1449/KAPITTEL_1"><h2>Kapittel 1. Generelle føresegner</h2><article class="legalArticle" data-lovdata-URL="LTI/forskrift/2017-09-07-1449/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Verkeområde</span></h3><article class="legalP" id="kapittel-1-paragraf-1-ledd-1">Forskrifta gjeld frå 15. september 2017 for opptak, gjennomføring av studium, eksamen og klagereglar ved Fagskulen i Sogn og Fjordane.</article></article><article class="legalArticle" data-lovdata-URL="LTI/forskrift/2017-09-07-1449/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Forholdet til anna lovgjeving</span></h3><article class="legalP" id="kapittel-1-paragraf-2-ledd-1">Strir denne forskrifta mot lov og/eller forskrifter gjevne av lovgjevar eller NOKUT, gjeld føresegnene i lova og forskriftene.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2017-09-07-1449/KAPITTEL_2"><h2>Kapittel 2. Definisjonar</h2><article class="legalArticle" data-lovdata-URL="LTI/forskrift/2017-09-07-1449/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Definisjonar i denne forskrifta</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) <i>Arbeidskrav</i><p class="leddfortsettelse">Obligatoriske krav som ifølgje emneplanen må vere godkjende for at studenten kan/skal få vurdering i emnet.</p></article><article class="numberedLegalP" data-numerator="2" id="kapittel-2-paragraf-1-nummer-2">(2) <i>Emne</i><p class="leddfortsettelse">Samling av tema som dannar den minste resultatberande eininga som gjev utteljing i form av fagskulepoeng som det blir gjeve karakter for, og som studenten må bestå for å få vitnemål.</p></article><article class="numberedLegalP" data-numerator="3" id="kapittel-2-paragraf-1-nummer-3">(3) <i>Fagskulepoeng</i><p class="leddfortsettelse">Mål på arbeidsomfang i studiet. 60 fagskulepoeng tilsvarar eitt års studium på full tid.</p></article><article class="numberedLegalP" data-numerator="4" id="kapittel-2-paragraf-1-nummer-4">(4) <i>Læringsutbytte (LUB)</i><p class="leddfortsettelse">Beskriving av kunnskapar, ferdigheiter og generell kompetanse studenten skal ha tileigna seg etter fullført emne eller studieprogram.</p></article><article class="numberedLegalP" data-numerator="5" id="kapittel-2-paragraf-1-nummer-5">(5) <i>Nasjonal plan</i><p class="leddfortsettelse">Plan der det er fastsett nasjonale rammer for eit studieprogram.</p></article><article class="numberedLegalP" data-numerator="6" id="kapittel-2-paragraf-1-nummer-6">(6) <i>Sensur</i><p class="leddfortsettelse">Bedømming av kunnskapane, ferdigheitene og den generelle kompetansen til studenten.</p></article><article class="numberedLegalP" data-numerator="7" id="kapittel-2-paragraf-1-nummer-7">(7) <i>Studieplan</i><p class="leddfortsettelse">Ein heilskapleg plan for eit studieprogram med progresjon, mål og innhald, forventa læringsutbytte, oppbygging av studiet, lærings- og vurderingsformer samt andre obligatoriske krav. Planen inneheld føresegner om forpliktingane fagskulen har overfor studenten, og forpliktingane studenten har overfor skulen og medstudentane.</p></article><article class="numberedLegalP" data-numerator="8" id="kapittel-2-paragraf-1-nummer-8">(8) <i>Vurdering</i><p class="leddfortsettelse">Bedøming av kunnskapane, ferdigheitene og den generelle kompetansen til studenten i eit emne som omfattar alle vurderingsformer som gjev grunnlag for fastsetjing av karakter i emnet.</p></article><article class="numberedLegalP" data-numerator="9" id="kapittel-2-paragraf-1-nummer-9">(9) <i>Innpassing</i><p class="leddfortsettelse">Blir nytta når ein student har bestått emne frå ei anna godkjent fagskuleutdanning med same tal fagskulepoeng i den utstrekning utdanninga oppfyller dei faglege krava for emnet eller emna det blir søkt om innpassing for.</p></article><article class="numberedLegalP" data-numerator="10" id="kapittel-2-paragraf-1-nummer-10">(10) <i>Fritak</i><p class="leddfortsettelse">Fritak blir nytta når ein student har gjennomført emne/kan dokumentere tilsvarande realkompetanse med tilsvarande innhald ved ein annan utdanningsinstitusjon. Ved maritim utdanning avd. Måløy må utdanning ikkje vere eldre enn 5 år på konvensjonsfag dersom studenten kan få fritak/innpass.</p></article></article></section><section class="section" data-name="kap3" id="kapittel-3" data-lovdata-URL="LTI/forskrift/2017-09-07-1449/KAPITTEL_3"><h2>Kapittel 3. Opptak</h2><article class="legalP" data-text-size="small" id="kapittel-3-ledd-1">Fastsett med heimel i lov om fagskoleutdanning (fagskoleloven) § 4.</article><article class="legalArticle" data-lovdata-URL="LTI/forskrift/2017-09-07-1449/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Generelt opptakskrav</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) For opptak til studium ved Fagskulen i Sogn og Fjordane blir det kravd fullført og bestått vidaregåande opplæring med fagbrev/sveinebrev (inkludert praksiskandidatordninga). Vitnemål frå relevant yrkesutdanning kan vere opptakskriterium ved teknisk avdeling Førde.</article><article class="numberedLegalP" data-numerator="2" id="kapittel-3-paragraf-1-nummer-2">(2) I studieplanen for den enkelte utdanninga er det beskrive kva for fagbrev/sveinebrev eller vitnemål for yrkeskompetansar som kan gje rett til opptak. For maritim utdanning blir det kravd bestått sikkerheitskurs (Grunnleggande sikkerheitskurs).</article><article class="numberedLegalP" data-numerator="3" id="kapittel-3-paragraf-1-nummer-3">(3) Søkjarar som kan dokumentere at dei skal gjennomføre fagprøve etter opptaksfristen, kan tildelast plass på vilkår om bestått prøve innan første eksamen på studiet uansett fag.</article><article class="numberedLegalP" data-numerator="4" id="kapittel-3-paragraf-1-nummer-4">(4) Studentar som kan kome i kontakt med mindreårige som del av klinisk undervisning eller praksisopplæring, må leggje fram politiattest ved opptak, jf. § 3-9. Fastsett med heimel i fagskoleloven § 12.</article></article><article class="legalArticle" data-lovdata-URL="LTI/forskrift/2017-09-07-1449/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Opptak på grunnlag av realkompetanse</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Søkjarar som ikkje fyller dei generelle opptakskrava, og som har fylt 23 år, kan søkje om opptak på grunnlag av realkompetanse.</article><article class="numberedLegalP" data-numerator="2" id="kapittel-3-paragraf-2-nummer-2">(2) Realkompetanse er all den kompetansen ein person har skaffa seg gjennom formell, ikkje-formell eller uformell læring. Dvs. alle kunnskapar og ferdigheiter ein person har tileigna seg gjennom utdanning, betalt eller ubetalt arbeid, etterutdanning, fritidsaktivitetar, organisasjonsarbeid og anna som kjem i tillegg til den kompetansen som er dokumentert gjennom grunnutdanninga.</article><article class="numberedLegalP" data-numerator="3" id="kapittel-3-paragraf-2-nummer-3">(3) Søkjaren må ha fem års relevant yrkespraksis/fartstid, og tilstrekkelege kvalifikasjonar tilsvarande fellesfag. Yrkespraksisen må vere relevant til studieprogrammet det blir søkt på. Ved vurdering av realkompetanse i fellesfag blir det kravd nødvendige fagleg føresetnader tilsvarande læreplanane i Vg1/grunnkurs og Vg2/VK1 i yrkesfaglege utdanningsprogram.</article><article class="numberedLegalP" data-numerator="4" id="kapittel-3-paragraf-2-nummer-4">(4) Søknad om vurdering av realkompetanse skal sendast fagskulen ved rektor, som gjer vurderinga og fattar vedtak i saka.</article><article class="numberedLegalP" data-numerator="5" id="kapittel-3-paragraf-2-nummer-5">(5) Vedtak om godkjent realkompetanse er berre gyldig i det påfølgjande studieåret, og til den utdanninga det er gjeve opptak til.</article></article><article class="legalArticle" data-lovdata-URL="LTI/forskrift/2017-09-07-1449/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Søkjarar med utanlandsk utdanning</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Søkjarar frå Norden med fullført vidaregåande opplæring, er kvalifisert for opptak når den vidaregåande opplæringa i dei respektive landa gjev generelt opptaksgrunnlag til tertiærutdanning tilsvarande norsk fagskuleutdanning.</article><article class="numberedLegalP" data-numerator="2" id="kapittel-3-paragraf-3-nummer-2">(2) Søkjarar frå land utanfor Norden må ha bestått eller ha likeverdig realkompetanse i dei felles allmenne faga tilsvarande Vg1 og Vg2 i yrkesfaglege studieretningar i Kunnskapsløftet 2006. Dokumentasjon på opplæring og praksis må vere oversett til (norsk, engelsk, svensk, eller dansk) ved ein autorisert translatør.</article><article class="numberedLegalP" data-numerator="3" id="kapittel-3-paragraf-3-nummer-3">(3) Søkjarar frå land utanfor Norden må ha kunnskapar i norsk tilsvarande nivå B2 (opptak til høgare utdanning).</article><article class="numberedLegalP" data-numerator="4" id="kapittel-3-paragraf-3-nummer-4">(4) Søkjarar som har utanlandsk utdanning godkjent i Noreg, må også vere autoriserte i Noreg ved inntak til fagskuleutdanning i helse- og sosialfag.</article></article><article class="legalArticle" data-lovdata-URL="LTI/forskrift/2017-09-07-1449/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Poengberekning og rangering ved søknad</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Poengberekning og rangering av søkjarar blir gjort etter følgjande retningslinjer: <table><thead><tr><th data-text-align="left" data-vertical-align="top"><i>Beskriving</i></th><th data-text-align="left" data-vertical-align="top"><i>Poeng</i></th></tr></thead><tbody><tr><td data-text-align="left" data-vertical-align="top">Fullført og bestått vidaregåande opplæring med fag/sveinebrev</td><td data-text-align="left" data-vertical-align="top">100 poeng</td></tr><tr><td data-text-align="left" data-vertical-align="top">Minst 5 års relevant praksis utan fagbrev/fartstid, og med realkompetanse i felles allmenne fag</td><td data-text-align="left" data-vertical-align="top">100 poeng</td></tr><tr><td data-text-align="left" data-vertical-align="top">Relevant yrkespraksis/fartstid utover det generelle grunnlaget for opptak</td><td data-text-align="left" data-vertical-align="top">1 poeng per md.</td></tr><tr><td data-text-align="left" data-vertical-align="top">Fagprøve med «bestått mykje godt»</td><td data-text-align="left" data-vertical-align="top">25 poeng</td></tr><tr><td data-text-align="left" data-vertical-align="top">Fagprøve i anna fag utover det generelle opptakskravet inkl. praksistid</td><td data-text-align="left" data-vertical-align="top">50 poeng</td></tr><tr><td data-text-align="left" data-vertical-align="top"><i>Det blir gjeve gjennomsnittleg karakterpoeng av karakterane i alle fag på Vg2/VK1 og tverrfagleg eksamen</i></td><td data-text-align="left" data-vertical-align="top">Blir multiplisert med 10</td></tr></tbody></table></article><article class="numberedLegalP" data-numerator="2" id="kapittel-3-paragraf-4-nummer-2">(2) Ved lik poengsum skal det kjønnet som er underrepresentert i det yrket eller den profesjonen opplæringa skal føre fram til, kvoterast inn.</article><article class="numberedLegalP" data-numerator="3" id="kapittel-3-paragraf-4-nummer-3">(3) Relevant yrkeserfaring eller annan kompetanse kan brukast til rangering av søkjarar.</article></article><article class="legalArticle" data-lovdata-URL="LTI/forskrift/2017-09-07-1449/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Søknad</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Informasjon om innsøkingsprosessen og studietilbodet til fagskulen, samt fristar og annan relevant informasjon, blir publisert på heimesida til skulen: https://fagskulen.no.</article><article class="numberedLegalP" data-numerator="2" id="kapittel-3-paragraf-5-nummer-2">(2) Studentadministrasjonen gjev rettleiing ved førespurnad frå søkjaren.</article><article class="numberedLegalP" data-numerator="3" id="kapittel-3-paragraf-5-nummer-3">(3) Informasjon om elektronisk søking og poengberekning finst på www.fagskoleopptak.no.</article><article class="numberedLegalP" data-numerator="4" id="kapittel-3-paragraf-5-nummer-4">(4) Innsøking skjer på www.vigo.no fram til ordinær søknadsfrist 15. april.</article><article class="numberedLegalP" data-numerator="5" id="kapittel-3-paragraf-5-nummer-5">(5) Etter ordinær søknadsfrist skal søknader sendast til Fagskulen i Sogn og Fjordane.</article><article class="numberedLegalP" data-numerator="6" id="kapittel-3-paragraf-5-nummer-6">(6) Vedlegg (kopi av arbeidsattestar, vitnemål, autorisasjonar etc.) skal ettersendast til Fagskulen i Sogn og Fjordane.</article><article class="numberedLegalP" data-numerator="7" id="kapittel-3-paragraf-5-nummer-7">(7) Det er styret, eller den styret gjev fullmakt til, som fattar vedtak om opptak. Vedtak om opptak til fagskulen er enkeltvedtak, og kan påklagast i samsvar med fagskoleloven § 13 og lov om behandlingsmåten i forvaltningssaker (fvl.) § 28. Klagefristen er tre veker frå vedkommande vart underretta om vedtaket, jf. fvl. § 29. Sjå også kapittel 8. Klageinstans er lokal klagenemnd oppnemnt av styret.</article><article class="numberedLegalP" data-numerator="8" id="kapittel-3-paragraf-5-nummer-8">(8) Ein student kan maksimalt søkje tre gonger om opptak til same studieprogram ved fagskulen dersom studiet tidlegere har vore påbegynt.</article></article><article class="legalArticle" data-lovdata-URL="LTI/forskrift/2017-09-07-1449/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Oppmøte første studiedag</span></h3><article class="legalP" id="kapittel-3-paragraf-6-ledd-1">Ein student mistar tildelt studieplass dersom studenten ikkje møter opp første studiedag utan å gje skriftleg beskjed til studentadministrasjonen på fagskulen før første studiedag. Ved sjukdom må dokumentasjon leverast seinast tre dagar etter skulestart.</article></article><article class="legalArticle" data-lovdata-URL="LTI/forskrift/2017-09-07-1449/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Gjennomføring av studium</span></h3><article class="legalP" id="kapittel-3-paragraf-7-ledd-1">Ved maritim avd. Måløy må ein student ha fullført og bestått alle emne og eksamenar i 1. klasse for å halde fram med studium i 2. klasse ved fagskulen. Studentar som må framstille seg til ny eksamen ved oppstart av etterfølgjande skuleår, kan tildelast plass på vilkår om bestått prøve/eksamen. Ved avdeling Førde er studentane tekne inn på eit 2-årig løp.</article></article><article class="legalArticle" data-lovdata-URL="LTI/forskrift/2017-09-07-1449/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Innpassing og fritak</span></h3><article class="legalP" data-text-size="small" id="kapittel-3-paragraf-8-ledd-1">Fastsett med heimel i fagskoleloven § 5 og forskrift om fagskoleutdanning (fagskoleforskriften) § 1-1.</article><article class="numberedLegalP" data-numerator="1" id="kapittel-3-paragraf-8-nummer-1">(1) Ein student som har avbrote ei utdanning, eller som ønskjer å byte studiestad, kan få godkjent (delar av) tidlegere utdanning ved fagskulen.</article><article class="numberedLegalP" data-numerator="2" id="kapittel-3-paragraf-8-nummer-2">(2) Søknad om godkjenning av innpassing eller fritak må framsetjast skriftleg innan ein månad etter oppstart av emnet, og må innehalde nødvendig dokumentasjon. Utdanninga må oppfylle dei faglege krava for emnet eller emna det blir søkt om innpassing for.</article><article class="numberedLegalP" data-numerator="3" id="kapittel-3-paragraf-8-nummer-3">(3) Søknad om godskriving av beståtte emne eller eksamenar frå andre tilsvarande utdanningsinstitusjonar, blir behandla lokalt av rektor ved fagskulen. Det blir ikkje gjeve fritak for emnet Hovudprosjekt og underliggjande tema i emna.</article><article class="numberedLegalP" data-numerator="4" id="kapittel-3-paragraf-8-nummer-4">(4) Fritak i eit emne skal gå fram av vitnemålet frå fagskulen med opplysning om fritaksgrunnlaget. Det skal og bli opplyst om talet på fagskulepoeng. Vitnemålet frå fagskulen er berre gyldig saman med dokumentasjon som viser fritaksgrunnlaget.</article><article class="numberedLegalP" data-numerator="5" id="kapittel-3-paragraf-8-nummer-5">(5) Dokumentasjon av realkompetanse kan gje fritak.</article><article class="numberedLegalP" data-numerator="6" id="kapittel-3-paragraf-8-nummer-6">(6) Utgangspunktet for vurderingar om innpassing og fritak skal vere læringsutbyttebeskrivinga for den aktuelle utdanninga eller det aktuelle emnet, og fagskulepoeng eller andre vurderingar av omfang, nivå og arbeidsbelastning.</article><article class="numberedLegalP" data-numerator="7" id="kapittel-3-paragraf-8-nummer-7">(7) Det er styret eller den styret gjev fullmakt som fattar vedtak om innpassing og fritak. Vedtak om fritak i emne er eit enkeltvedtak, og kan påklagast i samsvar med fagskoleloven § 13 og fvl. § 28. Klagefristen er tre veker frå vedkommande vart underretta om vedtaket, jf. fvl. § 29. Sjå også kapittel 8. Klageinstans er lokal klagenemnd oppnemnt av styret.</article></article><article class="legalArticle" data-lovdata-URL="LTI/forskrift/2017-09-07-1449/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Krav til politiattest</span></h3><article class="legalP" data-text-size="small" id="kapittel-3-paragraf-9-ledd-1">Fastsett med heimel i fagskoleloven § 12 og fagskoleforskriften kap. 3.</article><article class="numberedLegalP" data-numerator="1" id="kapittel-3-paragraf-9-nummer-1">(1) Ved opptak til utdanningar der studentar kan kome i kontakt med mindreårige som del av klinisk undervisning eller praksisopplæring, kan det bli kravd at studentane legg fram politiattest som omtala i lov om behandling av opplysningar i politiet og påtalemyndigheten (politiregisterlova) § 39 første ledd. Dersom det er gjeve særlege reglar om politiattest for bestemte typar yrkesutøving, gjeld desse tilsvarande for studentar som deltek i praksisopplæring eller klinisk undervisning.</article><article class="numberedLegalP" data-numerator="2" id="kapittel-3-paragraf-9-nummer-2">(2) Politiattesten skal ikkje vere eldre enn tre månader, og skal innehalde opplysningar om kor vidt studenten er sikta, tiltala eller dømt for straffbare forhold som er omtala i politiregisterlova § 39.</article><article class="numberedLegalP" data-numerator="3" id="kapittel-3-paragraf-9-nummer-3">(3) Ein student/søkjar som er dømt for forhold som inneber at vedkommande må sjåast på som uskikka til å delta i arbeid med bestemte grupper menneske, skal bidra til å opplyse saka ved å leggje fram dokumentasjon som ligg til grunn for merknader på politiattesten. Søkjaren må leggje fram politiattest seinast innan fire veker etter at det er gjeve tilbod om plass dersom ein har merknader på attesten, og seinast ved studiestart dersom ein ikkje har merknader på attesten.</article><article class="numberedLegalP" data-numerator="4" id="kapittel-3-paragraf-9-nummer-4">(4) Søkjarar som får tilbod om plass ved utdanningar mindre enn fjorten dagar før studiestart, eller får tilbodet etter studiestart, skal leggje fram politiattesten seinast fire veker etter at tilbod om utdanningsplass er gjeve.</article><article class="numberedLegalP" data-numerator="5" id="kapittel-3-paragraf-9-nummer-5">(5) Søkjar eller student som ikkje legg fram dokumentasjon i samsvar med reglane, har ikkje rett til å delta i praksisopplæring eller klinisk undervisning.</article><article class="numberedLegalP" data-numerator="6" id="kapittel-3-paragraf-9-nummer-6">(6) Den som er sikta eller tiltala for straffbart forhold som omtala i politiregisterlova § 39 første ledd, eller i reglar om krav til politiattestar som nemnt i andre ledd, kan stengast ute frå praksisopplæring eller klinisk undervisning til rettskraftig dom ligg føre eller saka er lagt bort. Studenten kan berre stengast ute dersom praksisopplæring eller klinisk undervisning må reknast som uforsvarleg på grunn av kontakten studenten da får med menneske.</article><article class="numberedLegalP" data-numerator="7" id="kapittel-3-paragraf-9-nummer-7">(7) Styret avgjer, etter fråsegn frå fagskulen, om studenten skal nektast retten til å delta i klinisk undervisning eller praksisopplæring.</article><article class="numberedLegalP" data-numerator="8" id="kapittel-3-paragraf-9-nummer-8">(8) Vedtak om utestenging etter denne føresegna kan påklagast til det nasjonale klageorganet for fagskuleutdanning.</article><article class="numberedLegalP" data-numerator="9" id="kapittel-3-paragraf-9-nummer-9">(9) Studentar som ikkje kan delta i obligatorisk praksisopplæring eller klinisk undervisning, får ikkje vitnemål for fullført utdanning.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2017-09-07-1449/KAPITTEL_4"><h2>Kapittel 4. Eksamen og vurderingsformer</h2><article class="legalP" data-text-size="small" id="kapittel-4-ledd-1">Fastsett med heimel i fagskoleloven § 6 og fagskoleforskriften § 1-4.</article><article class="legalArticle" data-lovdata-URL="LTI/forskrift/2017-09-07-1449/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Vilkår for eksamen</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Vilkår for å avleggje eksamen skal gå fram av studieplanen. Fagskulen gjev utfyllande føresegner for organiseringa av eksamen, og utarbeider ein eksamensplan. Denne blir gjort offentleg seinast 6 veker før eksamen på læringsplattforma og/eller heimesida til skulen.</article><article class="numberedLegalP" data-numerator="2" id="kapittel-4-paragraf-1-nummer-2">(2) For å kunne framstille seg til eksamen/hovudprosjekt må alle tidlegare arbeidskrav i emne og praksis/obligatoriske simulatorøvingar i studiet vere bestått/godkjent.</article><article class="numberedLegalP" data-numerator="3" id="kapittel-4-paragraf-1-nummer-3">(3) Studenten er sjølv ansvarleg for å halde seg orientert om tid og stad for den enkelte eksamensavviklinga.</article><article class="numberedLegalP" data-numerator="4" id="kapittel-4-paragraf-1-nummer-4">(4) Krav om obligatorisk frammøte til undervisning, gruppesamlingar, obligatoriske arbeidskrav og praksis skal gå fram av studieplanen.</article><article class="numberedLegalP" data-numerator="5" id="kapittel-4-paragraf-1-nummer-5">(5) Studentavgift skal vere betalt innan fastsett frist.</article><article class="numberedLegalP" data-numerator="6" id="kapittel-4-paragraf-1-nummer-6">(6) Studentar som er tekne opp til eit studieprogram, blir automatisk melde opp til eksamen.</article></article><article class="legalArticle" data-lovdata-URL="LTI/forskrift/2017-09-07-1449/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Rettleia praksis</span></h3><article class="defaultP">Omfang og retningslinjer for praksis går fram av den enkelte studieplanen som inneheld praksis.</article><article class="numberedLegalP" data-numerator="1" id="kapittel-4-paragraf-2-nummer-1">(1) Ved vurdering av praksis- og simulatoropplæring er det ekstern rettleiar eller praksislæraren på praksisstaden og faglæraren til fagskulen som vurderer praksisen til studenten til «bestått»/«ikkje bestått». Studenten har krav på rettleiing undervegs.</article><article class="numberedLegalP" data-numerator="2" id="kapittel-4-paragraf-2-nummer-2">(2) Står ein student i fare for å få vurdert praksisperioden sin til «ikkje bestått», skal studenten varslast skriftleg om dette seinast halvvegs i praksisperioden. Dersom det i siste halvdel av praksisperioden oppstår forhold som gjer at studenten står i fare for å få vurdert praksisperioden til «ikkje bestått», skal studenten varslast om dette umiddelbart.</article><article class="numberedLegalP" data-numerator="3" id="kapittel-4-paragraf-2-nummer-3">(3) Ved fare for «ikkje bestått» praksis skal ekstern rettleiar eller praksislærar og faglærarane i fagskulen gje ei skriftleg grunngjeving.</article><article class="numberedLegalP" data-numerator="4" id="kapittel-4-paragraf-2-nummer-4">(4) Ved «ikkje bestått» praksisperiode kan studenten ta denne opp igjen berre éin gong. Ved andre gong «ikkje bestått» i same praksisperiode vil studenten miste studieretten.</article><article class="numberedLegalP" data-numerator="5" id="kapittel-4-paragraf-2-nummer-5">(5) Vurdering av munnleg prestasjon og vurdering av praksisopplæring eller liknande som ikkje lèt seg etterprøve, kan ikkje påklagast, jf. 8-3 pkt. 1 og fagskoleloven § 8 femte ledd.</article></article><article class="legalArticle" data-lovdata-URL="LTI/forskrift/2017-09-07-1449/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Vurderingsformer</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Grunnlaget for vurdering er læringsutbyttebeskrivingane slik dei er definerte i planen for emnet.</article><article class="numberedLegalP" data-numerator="2" id="kapittel-4-paragraf-3-nummer-2">(2) Dersom eit emne består av fleire deleksamenar, skal eksamensforma/vektinga til emnet gå fram av planen for det enkelte emnet.</article><article class="numberedLegalP" data-numerator="3" id="kapittel-4-paragraf-3-nummer-3">(3) Følgjande eksamensformer kan nyttast ved avdeling Førde – anten individuelt eller i gruppe:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-nummer-3-punkt-1"><article class="legalP" id="kapittel-4-paragraf-3-nummer-3-punkt-1-ledd-1">skriftleg eksamen med tilsyn</article></article></li><li data-li-identifier="b." data-name="b."><article class="listArticle" id="kapittel-4-paragraf-3-nummer-3-punkt-2"><article class="legalP" id="kapittel-4-paragraf-3-nummer-3-punkt-2-ledd-1">skriftleg eksamen utan tilsyn, som for eksempel heimeeksamen, prosjektoppgåve, hovudprosjekt og presentasjonsmapper</article></article></li><li data-li-identifier="c." data-name="c."><article class="listArticle" id="kapittel-4-paragraf-3-nummer-3-punkt-3"><article class="legalP" id="kapittel-4-paragraf-3-nummer-3-punkt-3-ledd-1">munnleg eksamen</article></article></li><li data-li-identifier="d." data-name="d."><article class="listArticle" id="kapittel-4-paragraf-3-nummer-3-punkt-4"><article class="legalP" id="kapittel-4-paragraf-3-nummer-3-punkt-4-ledd-1">praksis, laboratorieøvingar, munnlege presentasjonar.</article></article></li></ul></article><article class="numberedLegalP" data-numerator="4" id="kapittel-4-paragraf-3-nummer-4">(4) Følgjande eksamensform vert nytta ved Maritim avdeling Måløy:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-nummer-4-punkt-1"><article class="legalP" id="kapittel-4-paragraf-3-nummer-4-punkt-1-ledd-1">Individuell skriftleg eksamen med tilsyn.</article></article></li></ul></article><article class="numberedLegalP" data-numerator="5" id="kapittel-4-paragraf-3-nummer-5">(5) Alle skriftlege eksamenar, både med og utan tilsyn, skal normalt leverast med kandidatnummer.</article><article class="numberedLegalP" data-numerator="6" id="kapittel-4-paragraf-3-nummer-6">(6) Studenten har sjølv ansvar for å oppbevare arbeidskrav som skal leverast for evaluering i form av presentasjonsmapper.</article><article class="numberedLegalP" data-numerator="7" id="kapittel-4-paragraf-3-nummer-7">(7) Det skal gå fram av studieplanen dersom deleksamenar blir kravd bestått i ei bestemt rekkjefølgje, og dersom bestått deleksamen er ein føresetnad for å avleggje andre deleksamenar.</article></article><article class="legalArticle" data-lovdata-URL="LTI/forskrift/2017-09-07-1449/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Utsett eksamen og forbetringseksamen</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Ein student som hadde gyldig fråvær (jf. § 4-7, 1. ledd) ved ordinær eksamen, vil bli tilbydd ny eksamen ved neste eksamensperiode. Dersom dette tilbodet ikkje blir nytta, vil det kome på ei eksamensavgift ved ny eksamen.</article><article class="numberedLegalP" data-numerator="2" id="kapittel-4-paragraf-4-nummer-2">(2) Ein student som er vurdert til ikkje bestått ved ordinær eksamen, vil bli tilbydd ny eksamen ved neste eksamensperiode. Det vil kome på ei eksamensavgift.</article><article class="numberedLegalP" data-numerator="3" id="kapittel-4-paragraf-4-nummer-3">(3) Ein student som ønskjer å forbetre ein eksamenskarakter, kan søkje om å gå opp til ny eksamen ved neste eksamensperiode. Ei eksamensavgift må da betalast av den enkelte student/kandidat før eksamensgjennomføringa. Eksamensavgifta blir fastsett årleg av skulen. Forbetringseksamen kan maksimalt avleggjast éin gong under føresetnad av at eksamensforsøka ikkje overstig tre forsøk. Det vil vere den beste eksamenskarakteren som blir den gjeldande.</article><article class="numberedLegalP" data-numerator="4" id="kapittel-4-paragraf-4-nummer-4">(4) Dersom ein student skal melde seg opp til ny eksamen, må det gjerast innan ein frist fastsett av skulen.</article></article><article class="legalArticle" data-lovdata-URL="LTI/forskrift/2017-09-07-1449/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Hjelpemiddel</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Tillatne hjelpemiddel ved eksamen skal gå fram av planen for det enkelte emnet, samt tydeleg vere opplyst om på framsida til eksamensoppgåva.</article><article class="numberedLegalP" data-numerator="2" id="kapittel-4-paragraf-5-nummer-2">(2) Studenten har sjølv ansvar for å gjere seg kjent med kva for hjelpemiddel som er tillatne og korleis dei verkar, og å ta desse med til eksamen.</article><article class="numberedLegalP" data-numerator="3" id="kapittel-4-paragraf-5-nummer-3">(3) Studenten pliktar å gjere alle hjelpemiddel tilgjengelege for kontroll under eksamen.</article><article class="numberedLegalP" data-numerator="4" id="kapittel-4-paragraf-5-nummer-4">(4) Det blir betrakta som fusk eller forsøk på fusk å bruke eller ha til rådvelde ulovlege hjelpemiddel i samband med gjennomføring av eksamen, jf. § 7-2.</article></article><article class="legalArticle" data-lovdata-URL="LTI/forskrift/2017-09-07-1449/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Tilrettelegging ved eksamen</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Ein student som av medisinske eller andre grunnar har behov for spesiell tilrettelegging ved gjennomføring av eksamen, må søkje om dette seinast fire veker før eksamen. Dersom det oppstår akutte behov, kan det gjerast unntak frå søknadsfristen. Søknader om tilrettelegging av eksamen blir behandla av rektor.</article><article class="numberedLegalP" data-numerator="2" id="kapittel-4-paragraf-6-nummer-2">(2) Søknaden må innehalde dokumentasjon frå sakkyndig instans (f.eks. lege, logoped, psykolog) og grunngjeving for/beskriving av behovet for særordning i eksamenssituasjonen. Det skal normalt søkjast for kvar eksamensperiode, men dersom grunnlaget for særordninga er permanent, kan det gjerast unntak frå dette.</article><article class="numberedLegalP" data-numerator="3" id="kapittel-4-paragraf-6-nummer-3">(3) Ved skriftleg eksamen med tilsyn kan det bli gjeve utvida tid med inntil 25&#xa0;% av normal eksamenstid, maksimalt 1 time. Eksamen utan tilsyn blir vurdert særskilt, likevel maksimalt 48 timar tillegg i tid.</article><article class="numberedLegalP" data-numerator="4" id="kapittel-4-paragraf-6-nummer-4">(4) Særordningar gjeldande berre ved avdeling Førde kan vere spesiell fysisk tilrettelegging, bruk av særskilte hjelpemiddel og/eller utvida tid til eksamen, eller i spesielle tilfelle alternativ eksamensform.</article><article class="numberedLegalP" data-numerator="5" id="kapittel-4-paragraf-6-nummer-5">(5) Særordningar skal vere slik at eksamensprestasjonen blir vurdert etter vanlege faglege kriterium.</article><article class="numberedLegalP" data-numerator="6" id="kapittel-4-paragraf-6-nummer-6">(6) Vedtak om tilrettelegging i samband med eksamen er eit enkeltvedtak. Vedtaket kan påklagast i samsvar med fagskoleloven § 13 og fvl. § 28. Klagefristen er tre veker frå vedkommande vart underretta om vedtaket, jf. fvl. § 29. Sjå også kapittel 8. Klageinstans er lokal klagenemnd oppnemnt av styret.</article></article><article class="legalArticle" data-lovdata-URL="LTI/forskrift/2017-09-07-1449/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Fråvær frå eksamen og utsetjing av innleveringar</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Studentar som ikkje er til stades på ein eksamen, eller ikkje gjennomfører anna vurdering innan ein gjeven frist eller eksamensdato, og som viser til gyldig grunn, må gje beskjed same dag. Skriftleg dokumentasjon eller legeerklæring skal leverast skuleadministrasjonen seinast innan éi veke etter eksamensdato/innleveringsfrist. Ved eigen sjukdom eller alvorleg sjukdom, dødsfall eller ulykke i næraste familie, skal det liggje føre legeerklæring eller annan etterprøvbar dokumentasjon. Nemnde årsaker blir rekna som gyldig fråvær. Fråvær som skuldast studenten sine eigne disposisjonar, blir ikkje godkjent. Fråvær som blir godkjent, tel ikkje som eksamensforsøk, og blir registrert som «gyldig fråvær».</article><article class="numberedLegalP" data-numerator="2" id="kapittel-4-paragraf-7-nummer-2">(2) Studentar som trekkjer seg frå eksamen dei er melde opp til mindre enn ein månad før eksamen startar, eller som ikkje møter til eksamen, vil bli registrert med «ikkje møtt» og teljande eksamensforsøk.</article><article class="numberedLegalP" data-numerator="3" id="kapittel-4-paragraf-7-nummer-3">(3) Studentar som, utan gyldig dokumentasjon, ikkje leverer eksamen innan innleveringsfristen, blir registrert med «ikkje møtt» og teljande eksamensforsøk.</article><article class="numberedLegalP" data-numerator="4" id="kapittel-4-paragraf-7-nummer-4">(4) Studentar som møter, men som blir sjuke under eksamen, må velje om dei vil levere eller trekkje svaret. Ved levering vil svaret gå til sensurering. Ved trekk må sjukemelding som viser fråværsgrunn leverast studentadministrasjonen innan éi veke etter eksamensdato for å unngå bruk av eit teljande eksamensforsøk. Legeerklæringa bør vere skriven ut på eksamensdagen eller påfølgande verkedag.</article><article class="numberedLegalP" data-numerator="5" id="kapittel-4-paragraf-7-nummer-5">(5) Ved innlevering av heimeeksamen kan studentadministrasjonen innvilge inntil 48 timar utsetjing dersom det umiddelbart ved skriftleg legeerklæring eller ved annan etterprøvbar dokumentasjon kan dokumenterast at forseinkinga for eksempel skuldast eigen akutt sjukdom, eller sjukdom, dødsfall, ulykke eller liknande i nær familie. Ved innlevering av mappevurderingar, heimeeksamen eller oppgåver av lengre varigheit, blir søknad om forlenga frist vurdert i kvart tilfelle av studentadministrasjonen i samarbeid med fagleg ansvarleg.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2017-09-07-1449/KAPITTEL_5"><h2>Kapittel 5. Karaktersystem, sensorordningar og sensur</h2><article class="legalP" data-text-size="small" id="kapittel-5-ledd-1">Fastsett med heimel i fagskoleloven § 5 og § 6 og fagskoleforskriften § 1-4.</article><article class="legalArticle" data-lovdata-URL="LTI/forskrift/2017-09-07-1449/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Karaktersystem</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Vurderingsuttrykket ved avsluttande vurdering, eksamen, prøve, bedømming av oppgåve eller anna vurdering skal vere bestått-ikkje bestått, eller ein gradert skala med fem trinn frå A til E for bestått og med F for ikkje bestått. I den graderte karakterskalaen frå A til F skal karakteren C gje uttrykk for ein jamt god prestasjon som er tilfredsstillande på dei fleste område, og karakteren A for ein framifrå prestasjon som klart utmerkjer seg.</article><article class="numberedLegalP" data-numerator="2" id="kapittel-5-paragraf-1-nummer-2">(2) Den graderte karakterskalaen inneber følgjande generelle, ikkje fagspesifikke beskrivingar: <table><thead><tr><th data-text-align="center" data-vertical-align="top"><i>Symbol</i></th><th data-text-align="center" data-vertical-align="top"><i>Nemning</i></th><th data-text-align="left" data-vertical-align="top"><i>Generell, ikkje fagspesifikk beskriving av vurderingskriterium</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">Framifrå</td><td data-text-align="left" data-vertical-align="top">Framifrå prestasjon som klart utmerkjer seg.<br />Studenten viser svært god vurderingsevne og stor grad av sjølvstende.</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">Svært god</td><td data-text-align="left" data-vertical-align="top">Svært god prestasjon.<br />Studenten viser svært god vurderingsevne og sjølvstende.</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">God</td><td data-text-align="left" data-vertical-align="top">Jamt god prestasjon som er tilfredsstillande på dei fleste område. Studenten viser god vurderingsevne og sjølvstende på dei viktigaste områda.</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">Nokså god</td><td data-text-align="left" data-vertical-align="top">Ein akseptabel prestasjon med nokre vesentlege manglar.<br />Studenten viser ein viss grad av vurderingsevne og sjølvstende.</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">Tilstrekkeleg</td><td data-text-align="left" data-vertical-align="top">Prestasjonen tilfredsstiller minimumskrava, men heller ikkje meir. Studenten viser lita vurderingsevne og sjølvstende.</td></tr><tr><td data-text-align="center" data-vertical-align="top">F</td><td data-text-align="center" data-vertical-align="top">Ikkje bestått</td><td data-text-align="left" data-vertical-align="top">Prestasjon som ikkje tilfredsstiller dei faglege minimumskrava.<br />Studenten viser både manglande vurderingsevne og sjølvstende.</td></tr></tbody></table></article></article><article class="legalArticle" data-lovdata-URL="LTI/forskrift/2017-09-07-1449/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Emnevurdering</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) I kvart emne skal det gjerast ei sluttvurdering av studenten etter læringsutbyttet i emnet. Vurderingsgrunnlag og -kriterium er beskrive i den enkelte studieplanen.</article><article class="numberedLegalP" data-numerator="2" id="kapittel-5-paragraf-2-nummer-2">(2) Det skal vere ei heilskapsvurdering av kunnskapane, ferdigheitene og den generelle kompetansen til studenten i alle tema i emnet.</article><article class="numberedLegalP" data-numerator="3" id="kapittel-5-paragraf-2-nummer-3">(3) Det er lærarane i emnet som gjer sluttvurderinga.</article><article class="numberedLegalP" data-numerator="4" id="kapittel-5-paragraf-2-nummer-4">(4) Dersom ein student blir vurdert til ikkje bestått i eit emne, må emnet gjennomførast på nytt.</article><article class="numberedLegalP" data-numerator="5" id="kapittel-5-paragraf-2-nummer-5">(5) Obligatoriske arbeid må vere godkjende før studenten kan få endeleg karakter i eit emne og avleggje eksamen.</article><article class="numberedLegalP" data-numerator="6" id="kapittel-5-paragraf-2-nummer-6">(6) Dersom ein student avbryt ein praksisperiode utan dokumentert grunn, blir praksisperioden vurdert til «ikkje bestått».</article></article><article class="legalArticle" data-lovdata-URL="LTI/forskrift/2017-09-07-1449/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Styret er ansvarleg for at det blir oppnemnt sensor(ar) ved eksamen, prøve, bedømming av oppgåve eller anna arbeid når resultatet inngår på vitnemålet eller blir innrekna i karakteren for utdanninga.</article><article class="numberedLegalP" data-numerator="2" id="kapittel-5-paragraf-3-nummer-2">(2) For å ivareta habilitet, yrkesrelevans og elles ønska kvalitet ved bedømminga av prestasjonane til studentane i eksamen, skal det nyttast to sensorar der ein er ekstern.</article><article class="numberedLegalP" data-numerator="3" id="kapittel-5-paragraf-3-nummer-3">(3) Ekstern sensor kan ikkje vere tilsett ved fagskulen eller ha hatt undervisning eller rettleiing ved fagskulen inneverande studieår.</article><article class="numberedLegalP" data-numerator="4" id="kapittel-5-paragraf-3-nummer-4">(4) Sensur av eksamen blir fastsett i fellesskap av intern og ekstern sensor. Dersom det er usemje om ein karakter, skal vurderinga til ekstern sensor vektleggjast.</article><article class="numberedLegalP" data-numerator="5" id="kapittel-5-paragraf-3-nummer-5">(5) Ekstern sensor skal ha relevant utdanning og yrkeserfaring innan fagområdet.</article><article class="numberedLegalP" data-numerator="6" id="kapittel-5-paragraf-3-nummer-6">(6) Sensuren skal liggje føre innan tre veker etter eksamen. Styret sjølv skal fatte vedtak om lengre frist dersom det ikkje er muleg å skaffe kvalifisert sensor innan denne fristen.</article><article class="numberedLegalP" data-numerator="7" id="kapittel-5-paragraf-3-nummer-7">(7) Formelle feil etter § 8-2 gir studenten rett til ny eksamen og ny sensur så snart som råd. Ved klage på karakterfastsetjing § 8-3 blir det oppnemnt nye sensorar. Minst éin sensor skal vere ekstern. Endring kan gjerast både til gunst og ugunst for klagaren. Dersom den endelege karakteren er fastsett på grunnlag av både skriftleg og munnleg prøve, og karakteren blir endra etter ny sensur av den skriftlege delen av eksamenen, blir det halde ny munnleg prøve til fastsetjing av endeleg karakter.</article><article class="numberedLegalP" data-numerator="8" id="kapittel-5-paragraf-3-nummer-8">(8) Ved ny sensur som følgje av klage, bytte av sensor ved uføresett forfall eller usemje ved felles sensurvedtak, blir sensurfristen rekna frå det tidspunkt ny(e) sensor(ar) er oppnemnt.</article><article class="numberedLegalP" data-numerator="9" id="kapittel-5-paragraf-3-nummer-9">(9) Styret kan fastsetje utfyllande retningslinjer for sensurering.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2017-09-07-1449/KAPITTEL_6"><h2>Kapittel 6. Dokumentasjon</h2><article class="legalArticle" data-lovdata-URL="LTI/forskrift/2017-09-07-1449/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vitnemål</span></h3><article class="legalP" data-text-size="small" id="kapittel-6-paragraf-1-ledd-1">Fastsett med heimel i fagskoleloven § 5 og fagskoleforskriften § 1-2.</article><article class="numberedLegalP" data-numerator="1" id="kapittel-6-paragraf-1-nummer-1">(1) Studentar som fullfører og består ei fagskuleutdanning, får skrive ut vitnemål.</article><article class="numberedLegalP" data-numerator="2" id="kapittel-6-paragraf-1-nummer-2">(2) For at ein fagskule skal kunne skrive ut vitnemål eller annan dokumentasjon for fullført utdanning, må minst 30 av fagskulepoenga som skal inngå i berekningsgrunnlaget, vere avlagt ved fagskulen. Det er normalt den siste fagskulen som har ein student før fullført utdanningsløp, som har ansvaret for å skrive ut vitnemålet. Ved innpassing mellom fagskular kan det avtalast særskilde ordningar for å skrive ut vitnemål mellom dei aktuelle fagskulane.</article><article class="numberedLegalP" data-numerator="3" id="kapittel-6-paragraf-1-nummer-3">(3) På vitnemålet blir emna og overordna læringsutbyttebeskrivingar beskrivne i samsvar med NKR-nivået og kvalifikasjonen som er oppnådd. Det blir skilt mellom fagskule 1 på nivå 5 for studium med normert tid på inntil eitt år, og fagskule 2 på nivå 5 for studium med normert tid på to år.</article><article class="numberedLegalP" data-numerator="4" id="kapittel-6-paragraf-1-nummer-4">(4) På vitnemålet skal fagretning, fordjuping og tittel med beskriving av innhaldet på hovudprosjektet gå fram. Hovudprosjekt gjeld berre avd. Førde.</article><article class="numberedLegalP" data-numerator="5" id="kapittel-6-paragraf-1-nummer-5">(5) Det blir normalt skrive ut berre eitt vitnemål pr. kandidat. I særlege tilfelle der det kan sannsynleggjerast/dokumenterast at vitnemål er tapt, kan det bli skrive ut nytt vitnemål. Kvar side blir stempla med «DUPLIKAT». Dersom kandidaten forbetrar karakterar som inngår i vitnemålet og leverer inn det gamle vitnemålet, vert det laga nytt vitnemål.</article></article><article class="legalArticle" data-lovdata-URL="LTI/forskrift/2017-09-07-1449/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Vitnemålet skal dokumentere</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) kva for ein tilbydar og ev. fagskule som har skrive ut vitnemålet.</article><article class="numberedLegalP" data-numerator="2" id="kapittel-6-paragraf-2-nummer-2">(2) det overordna læringsutbyttet.</article><article class="numberedLegalP" data-numerator="3" id="kapittel-6-paragraf-2-nummer-3">(3) emne og eventuell praksis.</article><article class="numberedLegalP" data-numerator="4" id="kapittel-6-paragraf-2-nummer-4">(4) NKR-nivå og kvalifikasjonen som blir oppnådd (fagskule 1 eller fagskule 2).</article><article class="numberedLegalP" data-numerator="5" id="kapittel-6-paragraf-2-nummer-5">(5) karaktersystemet som blir nytta (A–F eller «bestått»/«ikkje bestått»).</article><article class="numberedLegalP" data-numerator="6" id="kapittel-6-paragraf-2-nummer-6">(6) talet på fagskulepoeng.</article><article class="numberedLegalP" data-numerator="7" id="kapittel-6-paragraf-2-nummer-7">(7) karakter/karakterar.</article><article class="numberedLegalP" data-numerator="8" id="kapittel-6-paragraf-2-nummer-8">(8) Autorisasjonsnummer.</article><article class="numberedLegalP" data-numerator="9" id="kapittel-6-paragraf-2-nummer-9">(9) NUS kode.</article><article class="numberedLegalP" data-numerator="10" id="kapittel-6-paragraf-2-nummer-10">(10) Ved maritime fagretning må dokumentasjonen i tillegg oppfylle krava i STCW.7/circ.15.</article><article class="numberedLegalP" data-numerator="11" id="kapittel-6-paragraf-2-nummer-11">(11) Ved Maritim avdeling skal vitnemål skrivast på engelsk.</article></article><article class="legalArticle" data-lovdata-URL="LTI/forskrift/2017-09-07-1449/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Karakterutskrift</span></h3><article class="legalP" id="kapittel-6-paragraf-3-ledd-1">Ein student som ikkje har fullført fagskuleutdanninga, kan be om karakterutskrift som viser emnekarakterar og eksamenar.</article></article><article class="legalArticle" data-lovdata-URL="LTI/forskrift/2017-09-07-1449/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Rett til å få skrive ut nytt vitnemål</span></h3><article class="legalP" id="kapittel-6-paragraf-4-ledd-1">Dersom ein student får medhald i klage på karakterfastsetjinga i eit emne, eller har framstilt seg til ny eksamen i eit emne som kan påverke karakteren på det opphavlege vitnemålet, har studenten rett til å få skrive ut nytt vitnemål mot å innlevere det opphavlege.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2017-09-07-1449/KAPITTEL_7"><h2>Kapittel 7. Annullering av eksamen m.m. Utestenging og bortvising</h2><article class="legalArticle" data-lovdata-URL="LTI/forskrift/2017-09-07-1449/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Annullering av eksamen m.m.</span></h3><article class="legalP" data-text-size="small" id="kapittel-7-paragraf-1-ledd-1">Fastsett med heimel i fagskoleloven § 9.</article><article class="numberedLegalP" data-numerator="1" id="kapittel-7-paragraf-1-nummer-1">(1) Styret kan annullere resultatet av ein eksamen, prøve eller anna arbeid som blir bedømt med karakter som ein student har fått tilgang til å avleggje ved å nytte eit falskt vitnemål, andre falske dokument eller anna form for uærleg framferd. Det same gjeld for godkjenninga av eit emne som ein student på eit tilsvarande urettmessig grunnlag har fått tilgang til å delta i. Styret kan også annullere resultatet av ein eksamen, prøve eller liknande og godkjenninga av eit emne dersom ein student forsettleg eller grovt aktlaust har fuska, eller forsettleg har forsøkt å fuske, i samband med eksamenen, prøven eller liknande, eller under gjennomføringa av emnet.</article><article class="numberedLegalP" data-numerator="2" id="kapittel-7-paragraf-1-nummer-2">(2) Styret kan annullere fritak for eller innpassing av utdanning og kompetanse som ein student har fått ved å nytte eit falskt vitnemål, andre falske dokument eller anna form for uærleg framferd.</article><article class="numberedLegalP" data-numerator="3" id="kapittel-7-paragraf-1-nummer-3">(3) Vedtak om annullering etter første og andre ledd kan påklagast av studenten til nasjonalt klageorgan for fagskuleutdanning.</article><article class="numberedLegalP" data-numerator="4" id="kapittel-7-paragraf-1-nummer-4">(4) Retten til annullering blir ikkje forelda.</article><article class="numberedLegalP" data-numerator="5" id="kapittel-7-paragraf-1-nummer-5">(5) Etter at det ligg føre vedtak om annullering, skal eventuelle vitnemål eller karakterutskrifter leverast tilbake til fagskulen. Eit endeleg vedtak om annullering etter første eller andre ledd utgjer eit særleg tvangsgrunnlag etter tvangsfullføringslova kapittel 13.</article><article class="numberedLegalP" data-numerator="6" id="kapittel-7-paragraf-1-nummer-6">(6) Fagskulen kan informere andre utdanningsinstitusjonar om annullering.</article></article><article class="legalArticle" data-lovdata-URL="LTI/forskrift/2017-09-07-1449/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Utestenging og bortvising</span></h3><article class="legalP" data-text-size="small" id="kapittel-7-paragraf-2-ledd-1">Fastsett med heimel i fagskoleloven § 10.</article><article class="numberedLegalP" data-numerator="1" id="kapittel-7-paragraf-2-nummer-1">(1) Ein student som trass i skriftleg åtvaring frå fagskulen gjentekne gonger opptrer på ein måte som verkar grovt forstyrrande for medstudentane sitt arbeid, eller for verksemda ved fagskulen, kan etter vedtak av styret bortvisast frå fagskulen i inntil eitt år. Dersom ein student trass i skriftleg åtvaring frå fagskulen ikkje rettar seg etter eit vedtak om bortvising, kan styret vedta å stengje studenten ute frå utdanninga i inntil eitt år.</article><article class="numberedLegalP" data-numerator="2" id="kapittel-7-paragraf-2-nummer-2">(2) Styret kan vedta at ein student som har skapt fare for liv eller helse, eller har opptredd grovt usømmeleg overfor nokon som studenten har møtt i samband med undervisning eller praksisopplæring, skal stengjast ute frå fagskuleutdanning med klinisk undervisning og praksisstudium og takast frå retten til å gå opp til eksamen i slik utdanning ved fagskulen i inntil tre år. Det same gjeld dersom ein student har brote lovfesta teieplikt.</article><article class="numberedLegalP" data-numerator="3" id="kapittel-7-paragraf-2-nummer-3">(3) Styret kan vedta at ein student som har nytta eit falskt vitnemål, andre falske dokument eller anna form for uærleg framferd som nemnt i § 9 første og andre ledd, eller som har fuska eller forsøkt å fuske som nemnt i § 9 første ledd tredje punktum, skal stengjast ute frå all utdanning ved fagskulen og takast frå retten til å gå opp til eksamen ved fagskulen i inntil eitt år. Tilsvarande gjeld for ein student som forsettleg har medverka.</article><article class="numberedLegalP" data-numerator="4" id="kapittel-7-paragraf-2-nummer-4">(4) Eit vedtak om å bortvise eller stengje ute ein student kan berre treffast med minst to tredels fleirtal i styret. Ein student har rett til å uttale seg før det blir treft vedtak i ei sak om bortvising og utestenging. Vedtaket kan påklagast til nasjonalt klageorgan for fagskuleutdanning.</article></article><article class="legalArticle" data-lovdata-URL="LTI/forskrift/2017-09-07-1449/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Fusk og plagiering</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Forsøk på fusk er når ein student forsettleg handlar i strid med forskrifter og retningslinjer for eksamen og vurdering. Som fusk eller forsøk på fusk blir rekna blant anna:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-3-nummer-1-punkt-1"><article class="legalP" id="kapittel-7-paragraf-3-nummer-1-punkt-1-ledd-1">Bruk av andre hjelpemiddel enn dei som er tillatne i den enkelte emnebeskrivinga og/eller eksamensoppgåva. Det same gjeld dersom studenten har slike hjelpemiddel tilgjengeleg i samband med gjennomføring av eksamen, sjølv om det ikkje kan påvisast at hjelpemiddelet har vore i bruk.</article></article></li><li data-li-identifier="b)" data-name="b)"><article class="listArticle" id="kapittel-7-paragraf-3-nummer-1-punkt-2"><article class="legalP" id="kapittel-7-paragraf-3-nummer-1-punkt-2-ledd-1">Samarbeid med andre utover det som er tillate i planen for det enkelte emnet.</article></article></li><li data-li-identifier="c)" data-name="c)"><article class="listArticle" id="kapittel-7-paragraf-3-nummer-1-punkt-3"><article class="legalP" id="kapittel-7-paragraf-3-nummer-1-punkt-3-ledd-1">Plagiering, kopiering, sitering, avskrift av faglitteratur, internettsider og eige eller andre sitt arbeid utan tilstrekkeleg kjeldetilvising.</article></article></li><li data-li-identifier="d)" data-name="d)"><article class="listArticle" id="kapittel-7-paragraf-3-nummer-1-punkt-4"><article class="legalP" id="kapittel-7-paragraf-3-nummer-1-punkt-4-ledd-1">Bruk av tidlegare leverte oppgåver eller eksamenar som er skrivne av studenten sjølv eller av andre.</article></article></li><li data-li-identifier="e)" data-name="e)"><article class="listArticle" id="kapittel-7-paragraf-3-nummer-1-punkt-5"><article class="legalP" id="kapittel-7-paragraf-3-nummer-1-punkt-5-ledd-1">Svaret er prega av manglande sjølvstende, er svært lik eit anna svar, eller openbert utarbeidd av andre.</article></article></li></ul></article><article class="numberedLegalP" data-numerator="2" id="kapittel-7-paragraf-3-nummer-2">(2) Dersom det oppstår mistanke om fusk eller forsøk på fusk, skal studenten straks gjerast merksam på at han/ho vil bli rapportert. Dette gjeld også for studentar som eventuelt yter hjelp. Studenten vel sjølv om eksamen skal fullførast/avbrytast.</article><article class="numberedLegalP" data-numerator="3" id="kapittel-7-paragraf-3-nummer-3">(3) Føresegnene om fusk omfattar både obligatoriske arbeid og eksamen, og blir vurdert likestilt.</article></article><article class="legalArticle" data-lovdata-URL="LTI/forskrift/2017-09-07-1449/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Vurdering av kor skikka ein er</span></h3><article class="legalP" data-text-size="small" id="kapittel-7-paragraf-4-ledd-1">Fastsett med heimel i fagskoleloven § 11.</article><article class="numberedLegalP" data-numerator="1" id="kapittel-7-paragraf-4-nummer-1">(1) Departementet gjev forskrift om at fagskulen skal vurdere om den enkelte student i bestemte utdanningar er skikka for yrket. Vurderinga skal skje gjennom heile utdanninga.</article><article class="numberedLegalP" data-numerator="2" id="kapittel-7-paragraf-4-nummer-2">(2) Vitnemål for fullført utdanning har til føresetnad at studenten er vurdert som skikka for yrket.</article><article class="numberedLegalP" data-numerator="3" id="kapittel-7-paragraf-4-nummer-3">(3) Styret kan vedta at ein student ikkje er skikka for yrket. Blir det fatta slikt vedtak, kan studenten stengjast ute frå utdanninga.</article><article class="numberedLegalP" data-numerator="4" id="kapittel-7-paragraf-4-nummer-4">(4) Eit vedtak om at ein student ikkje er skikka for eit yrke, og eit vedtak om å stengje ein student ute frå fagskuleutdanning som følgje av at studenten ikkje er skikka for yrket, kan berre treffast med minst to tredels fleirtal i styret. Ein student har rett til å uttale seg før det blir treft vedtak i ei sak om kor skikka ein er eller utestenging. Vedtaket kan påklagast til nasjonalt klageorgan for fagskuleutdanning.</article><article class="numberedLegalP" data-numerator="5" id="kapittel-7-paragraf-4-nummer-5">(5) Departementet kan gje forskrift om vurderingskriterium, saksbehandling og klage ved vurdering av kor skikka ein er.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2017-09-07-1449/KAPITTEL_8"><h2>Kapittel 8. Klagebehandling</h2><article class="legalP" data-text-size="small" id="kapittel-8-ledd-1">Fastsett med heimel i fagskoleloven § 7, § 8 og § 13 og reglane om enkeltvedtak i fvl. kapittel III–IV og VIII.</article><article class="legalArticle" data-lovdata-URL="LTI/forskrift/2017-09-07-1449/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Klageordning og klageorgan</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Ein student har rett til å klage over enkeltvedtak fatta av fagskulen, jf. § 13 i fagskulelova og fvl. § 28. Vedtak skal grunngjevast samtidig som det blir fatta, i samsvar med fvl. § 24.</article><article class="numberedLegalP" data-numerator="2" id="kapittel-8-paragraf-1-nummer-2">(2) Ikkje alle vedtak som fagskulen fattar er enkeltvedtak. I følgje fvl. § 2 b er eit enkeltvedtak eit vedtak som gjeld rettar og plikter til ein eller fleire bestemte personar. Dette kan vere avgjerder om opptak, avsluttande vurdering, annullering av eksamen, bortvising, utestenging, vurdering av kor skikka ein er, innpassing og fritak. Det er ikkje høve til å klage over administrative avgjerder som for eksempel tid og stad for eksamen.</article><article class="numberedLegalP" data-numerator="3" id="kapittel-8-paragraf-1-nummer-3">(3) Lokal klagenemnd oppretta ved fagskulen skal behandle klager over enkeltvedtak etter denne forskrifta, og klager etter fagskoleloven § 7, § 9, § 10, § 11 og § 12. Saker etter desse paragrafane kan ikkje behandlast av andre organ ved fagskulen.</article><article class="numberedLegalP" data-numerator="4" id="kapittel-8-paragraf-1-nummer-4">(4) Klagenemnda har fem medlemmer med personlege varamedlemmer. Leiaren og varamedlemmet for leiaren skal fylle dei lovbestemte krava for lagdommarar. Leiaren og varamedlemmet for leiaren skal ikkje vere tilsett ved fagskulen. To av medlemmene skal vere studentar.</article><article class="numberedLegalP" data-numerator="5" id="kapittel-8-paragraf-1-nummer-5">(5) Klagenemnda er vedtaksfør når leiaren eller varamedlemmet for leiaren og to andre medlemmer er til stades. Vedtak fatta av klagenemnda om enkeltvedtak gjort av fagskulen kan ikkje påklagast.</article><article class="numberedLegalP" data-numerator="6" id="kapittel-8-paragraf-1-nummer-6">(6) Medlemmene i klagenemnda utanom studentrådsrepresentantane med vara blir valde for fire år om gongen. Studentrådsrepresentantane med vara blir valde for eitt år om gongen.</article><article class="numberedLegalP" data-numerator="7" id="kapittel-8-paragraf-1-nummer-7">(7) Ei klage skal innehalde:<ul class="defaultList"><li data-li-identifier="-" data-name="-"><article class="listArticle" id="kapittel-8-paragraf-1-nummer-7-punkt-1"><article class="legalP" id="kapittel-8-paragraf-1-nummer-7-punkt-1-ledd-1">kven som klagar (namn, adresse og eventuelt kandidatnummer)</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-7-punkt-2"><article class="legalP" id="kapittel-8-paragraf-1-nummer-7-punkt-2-ledd-1">det vedtak det blir klaga over</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-7-punkt-3"><article class="legalP" id="kapittel-8-paragraf-1-nummer-7-punkt-3-ledd-1">grunngjeving for klaga</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-7-punkt-4"><article class="legalP" id="kapittel-8-paragraf-1-nummer-7-punkt-4-ledd-1">dato og underskrift.</article></article></li></ul></article><article class="numberedLegalP" data-numerator="8" id="kapittel-8-paragraf-1-nummer-8">(8) Departementet gjev forskrift om eit nasjonalt klageorgan for fagskuleutdanning som skal behandle klager på enkeltvedtak for bestemte område.</article></article><article class="legalArticle" data-lovdata-URL="LTI/forskrift/2017-09-07-1449/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) Ein student som har vore oppe til eksamen, prøve eller anna arbeid som blir bedømt med karakter, kan klage over formelle feil innan tre veker etter at studenten er eller burde vore kjent med forholdet som grunngjev klaga. Formelle feil kan vere feil ved oppgåve, eksamensavvikling eller gjennomføring av sensuren.</article><article class="numberedLegalP" data-numerator="2" id="kapittel-8-paragraf-2-nummer-2">(2) Ved gruppearbeid må klage på formelle feil vere signert av alle medlemmene av gruppa.</article><article class="numberedLegalP" data-numerator="3" id="kapittel-8-paragraf-2-nummer-3">(3) Klage på formelle feil blir sendt skulen ved rektor. Skuleleiinga behandlar klaga.</article><article class="numberedLegalP" data-numerator="4" id="kapittel-8-paragraf-2-nummer-4">(4) Sensurvedtaket skal opphevast dersom det er begått feil som kan ha hatt betydning for prestasjonen til studenten eller bedømminga av denne. Ny sensur blir gjennomført dersom feilen kan rettast opp ved ny sensur av innleverte arbeid. I motsett fall blir det halde ny eksamen, prøve eller liknande med nye sensorar. Karakterfastsetjing ved ny sensur kan påklagast etter reglane i fagskoleloven § 8.</article><article class="numberedLegalP" data-numerator="5" id="kapittel-8-paragraf-2-nummer-5">(5) Er krav om grunngjeving for, eller klage over karakterfastsetjinga sett fram, gjeld klagefristen etter første ledd frå studenten har fått grunngjevinga eller endeleg avgjerd av klaga ligg føre.</article><article class="numberedLegalP" data-numerator="6" id="kapittel-8-paragraf-2-nummer-6">(6) Fagskulen eller klageinstansen kan bestemme at det skal gjennomførast ny sensur eller haldast ny eksamen, prøve eller liknande dersom det er begått formelle feil som kan ha hatt betydning for prestasjonen til éin eller fleire studentar eller bedømminga av denne.</article><article class="numberedLegalP" data-numerator="7" id="kapittel-8-paragraf-2-nummer-7">(7) Styret er klageinstans for vedtaket til fagskulen etter denne paragrafen.</article></article><article class="legalArticle" data-lovdata-URL="LTI/forskrift/2017-09-07-1449/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Rett til grunngjeving. Klage over karakterfastsetjing</span></h3><article class="legalP" data-text-size="small" id="kapittel-8-paragraf-3-ledd-1">Fastsett med heimel i fagskoleloven § 8, jf. forvaltningsloven § 25.</article><article class="numberedLegalP" data-numerator="1" id="kapittel-8-paragraf-3-nummer-1">(1) Studenten har rett til å få ei grunngjeving for karakterfastsetjinga. Ved munnleg eksamen eller bedømming av praktiske ferdigheiter må krav om slik grunngjeving framsetjast umiddelbart etter at karakteren er meddelt. Bedømming av munnleg prestasjon og vurdering av praksisopplæring eller liknande som etter sin art ikkje lèt seg etterprøve, kan ikkje påklagast. Studenten kan dermed berre klage på formelle feil som kan ha noko å seie for resultatet (jf. § 8-2). Dersom karakteren blir kunngjort elektronisk og studenten kan krevje grunngjeving på tilsvarande måte, må krav om grunngjeving framsetjast innan éi veke frå karakteren blir kunngjort. Ved annan type kunngjering må krav om grunngjeving framsetjast innan éi veke frå studenten fekk kjennskap til karakteren, men likevel ikkje meir enn tre veker frå karakteren vart kunngjort.</article><article class="numberedLegalP" data-numerator="2" id="kapittel-8-paragraf-3-nummer-2">(2) Grunngjevinga skal vere gjeven innan to veker etter at studenten har bede om dette. Dersom grunngjevinga ikkje kan gjevast innan to veker, skal studenten varslast om dette og samtidig få oppgjeve når grunngjevinga kan ventast. I grunngjevinga skal det gjerast greie for dei generelle prinsippa som er lagt til grunn for bedømminga, og for bedømminga av prestasjonen til studenten. Grunngjevinga kan bli gjeven munnleg eller skriftleg.</article><article class="numberedLegalP" data-numerator="3" id="kapittel-8-paragraf-3-nummer-3">(3) Dersom det er gjeve skriftlege retningslinjer for bedømminga, skal desse vere tilgjengelege for studentane etter at karakteren er fastsett.</article><article class="numberedLegalP" data-numerator="4" id="kapittel-8-paragraf-3-nummer-4">(4) Ein student kan klage skriftleg over karakteren innan tre veker etter at eksamensresultatet er kunngjort. Ny sensur skal da gjennomførast. Ved ny sensur skal sensorane vurdere om karakteren er urimeleg sett. Er det framsett krav om grunngjeving eller klage over formelle feil, gjeld klagefristen etter denne paragrafen frå studenten har fått grunngjevinga eller endeleg avgjerd av klaga ligg føre. Ved bruk av løpande vurdering kan skulen bestemme om studenten skal framsetje klage etter vurdering av separat prøve, oppgåve eller anna arbeid som blir bedømt med karakter, eller om klage skal framsetjast når resultatet frå fag, emne eller emnegruppe er kunngjort.</article><article class="numberedLegalP" data-numerator="5" id="kapittel-8-paragraf-3-nummer-5">(5) Karakterfastsetjing ved ny sensur etter paragrafen her kan ikkje påklagast.</article><article class="numberedLegalP" data-numerator="6" id="kapittel-8-paragraf-3-nummer-6">(6) Ein klage på emnekarakter kan berre omhandle retningslinjene for om karakterfastsetjing er følgt. Ved medhald blir det gjort ny vurdering.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2017-09-07-1449/KAPITTEL_9"><h2>Kapittel 9. Ikraftsetjing og oppheving</h2><article class="numberedLegalP" data-numerator="1" id="kapittel-9-nummer-1">(1) Denne forskrifta er vedteken av styret ved Fagskulen i Sogn og Fjordane 7. september 2017 og trer i kraft frå 15. september 2017.</article><article class="numberedLegalP" data-numerator="2" id="kapittel-9-nummer-2">(2) Samtidig blir reglement ved Fagskulen i Sogn og Fjordane gjeldande frå 23. januar 2017 oppheva.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikkje kunngjort i Norsk Lovtidend. Lovtidend-redaksjonen sin merknad.</article></footer></section></main></body></html>