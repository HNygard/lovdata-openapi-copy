<!DOCTYPE html><html lang="no"><head><title>Forskrift om opptak, studier og eksamen ved Sørlandets fagskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-04-20-1232</dd><dt class="dokid">DokumentID</dt><dd class="dokid">LTI/forskrift/2017-04-20-1232</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-08-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-06-20-56/§1b</li><li>lov/2003-06-20-56/§4</li><li>lov/2003-06-20-56/§5</li><li>lov/2003-06-20-56/§6</li><li>lov/2003-06-20-56/§7</li><li>lov/2003-06-20-56/§8</li><li>lov/2003-06-20-56/§9</li><li>lov/2003-06-20-56/§10</li><li>lov/2003-06-20-56/§11</li><li>lov/2003-06-20-56/§12</li><li>lov/2003-06-20-56/§13</li><li>forskrift/2017-03-17-334/§1-1</li><li>forskrift/2017-03-17-334/§1-2</li><li>forskrift/2017-03-17-334/§1-3</li><li>forskrift/2017-03-17-334/§1-4</li><li>forskrift/2017-03-17-334/§2-1</li><li>forskrift/2017-03-17-334/§2-3</li><li>forskrift/2017-03-17-334/§3-1</li><li>forskrift/2017-03-17-334/§3-2</li><li>forskrift/2017-03-17-334/§3-3</li><li>forskrift/2017-03-17-334/§3-4</li><li>forskrift/2017-03-17-334/§3-6</li><li>forskrift/2017-03-17-334/§3-7</li><li>forskrift/2017-03-17-334/§3-8</li><li>forskrift/2017-03-17-334/§3-9</li></ul></dd><dt class="dateOfPublication">Kunngjort</dt><dd class="dateOfPublication">2017-08-08 14:00</dd><dt class="journalNumber">Journalnummer</dt><dd class="journalNumber">2017-0862</dd><dt class="titleShort">Korttittel</dt><dd class="titleShort">Forskrift om opptak, studier og eksamen ved Sørlandets fagskole</dd><dt class="title">Tittel</dt><dd class="title">Forskrift om opptak, studier og eksamen ved Sørlandets fagskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Sørlandets fagskole 20. april 2017 med hjemmel i lov 20. juni 2003 nr. 56 om fagskoleutdanning (fagskoleloven) § 1b, § 4, § 5, § 6, § 7, § 8, § 9, § 10, § 11, § 12 og § 13 og forskrift 17. mars 2017 nr. 334 om fagskoleutdanning § 1-1, § 1-2, § 1-3, § 1-4, § 2-1, § 2-3, § 3-1, § 3-2, § 3-3, § 3-4, § 3-6, § 3-7, § 3-8 og § 3-9.</dd><dt class="refid">RefID</dt><dd class="refid">forskrift/2017-04-20-1232</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier og eksamen ved Sørlandets fagskole<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Studentens undersøkelses- og opplysningsplikt</li></ul></li><li>Kapittel 2. Opptak<ul class="tocSubUl"><li>§ 2-1. Søknad</li><li>§ 2-2. Generelt opptaksgrunnlag</li><li>§ 2-3. Opptak på grunnlag av realkompetanse</li><li>§ 2-4. Opptak på grunnlag av utenlandsk utdanning</li><li>§ 2-5. Poengberegning og rangering ved opptak</li><li>§ 2-6. Innpassing og fritak</li><li>§ 2-7. Krav til politiattest</li><li>§ 2-8. Politiattest med merknad</li><li>§ 2-9. Skikkethetsvurdering</li></ul></li><li>Kapittel 3. Vurdering og eksamen<ul class="tocSubUl"><li>§ 3-1. Vurdering</li><li>§ 3-2. Vurderingsformer</li><li>§ 3-3. Karaktersystem</li><li>§ 3-4. Emnevurdering</li><li>§ 3-5. Rett til å gå opp til eksamen</li><li>§ 3-6. Gyldig fravær ved eksamen</li><li>§ 3-7. Utsatt eksamen og forbedringseksamen</li><li>§ 3-8. Gjennomføring av eksamen etter avbrutt studium</li><li>§ 3-9. Eksamen under særlige vilkår</li><li>§ 3-10. Sensur</li><li>§ 3-11. Fusk eller forsøk på fusk</li></ul></li><li>Kapittel 4. Disiplinære sanksjoner<ul class="tocSubUl"><li>§ 4-1. Utestengning og bortvisning</li></ul></li><li>Kapittel 5. Klage og klagebehandling<ul class="tocSubUl"><li>§ 5-1. Klageordning og klageorgan</li><li>§ 5-2. Fremgangsmåte og frister</li><li>§ 5-3. Klage på formelle feil ved eksamen</li><li>§ 5-4. Rett til begrunnelse. Klage over karakterfastsetting</li><li>§ 5-5. Uttalerett ved vurdering av disiplinære sanksjoner</li></ul></li><li>Kapitel 6. Annullering av eksamen m.m.<ul class="tocSubUl"><li>§ 6-1. Annullering</li></ul></li><li>Kapittel 7. Dokumentasjon<ul class="tocSubUl"><li>§ 7-1. Vitnemål</li><li>§ 7-2. Tilknytningskrav for utstedelse av vitnemål</li></ul></li><li>Kapittel 8. Avsluttende bestemmelser<ul class="tocSubUl"><li>§ 8-1. Mindre endringer i forskriften</li><li>§ 8-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-04-20-1232" id="dokument"><h1>Forskrift om opptak, studier og eksamen ved Sørlandets fagskole</h1><section class="section" data-name="kap1" id="kapittel-1" data-lovdata-URL="LTI/forskrift/2017-04-20-1232/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2017-04-20-1232/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder forhold knyttet til opptak, studier og eksamen ved Sørlandets fagskole.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder for personer som:<article class="legalP" id="kapittel-1-paragraf-1-nummer-2-ledd-1">Søker om opptak til studieprogram ved Sørlandets fagskole.</article><article class="legalP" id="kapittel-1-paragraf-1-nummer-2-ledd-2">Har studierett og status om student ved Sørlandets fagskole.</article></article></article><article class="legalArticle" data-lovdata-URL="LTI/forskrift/2017-04-20-1232/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Studentens undersøkelses- og opplysningsplikt</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Søkere til og studenter ved Sørlandets fagskole plikter å sette seg inn i den til enhver tid gjeldende forskrift om opptak, studier og eksamen ved Sørlandets fagskole.</article><article class="numberedLegalP" data-numerator="2" id="kapittel-1-paragraf-2-nummer-2">(2) Som student plikter man å sette seg inn studieplaner, retningslinjer og frister som er relevant for studieprogrammet, dette finnes på Sørlandets fagskoles læringsplattform. Studenten plikter å sjekke læringsplattformen jevnlig.</article><article class="numberedLegalP" data-numerator="3" id="kapittel-1-paragraf-2-nummer-3">(3) Studenten plikter å registrere aktuell e-postadresse.</article><article class="numberedLegalP" data-numerator="4" id="kapittel-1-paragraf-2-nummer-4">(4) Studenten plikter å skriftlig underrette Sørlandets fagskole om endringer i kontaktinformasjon.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2017-04-20-1232/KAPITTEL_2"><h2>Kapittel 2. Opptak</h2><article class="legalP" data-text-size="small" id="kapittel-2-ledd-1">Fastsatt med hjemmel i § 4 i lov om fagskoleutdanning.</article><article class="legalArticle" data-lovdata-URL="LTI/forskrift/2017-04-20-1232/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Søknad</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Sørlandets fagskole er ansvarlig for opptaket til fagskolens studier. Det er likevel ikke til hinder at skolen kan delegere opptak til andre nasjonale opptaksorganer. For utdanninger der opptaket er organisert av andre nasjonale organer for fagskolen gjelder fastsatte nasjonale søknadsfrister.</article><article class="numberedLegalP" data-numerator="2" id="kapittel-2-paragraf-1-nummer-2">(2) Ordinær søknadsfrist til fagskoleutdanning ved Sørlandets fagskole er 15. april. Retningslinjer for å søke finnes på skolens hjemmeside. Ved avvikende søknadsfrist blir dette oppgitt i utlysningen av aktuelt studium og på skolens hjemmeside.</article><article class="numberedLegalP" data-numerator="3" id="kapittel-2-paragraf-1-nummer-3">(3) Etter ordinær søknadsfrist sendes søknaden direkte til skolen med fortløpende inntak for søkere som tilfredsstiller opptakskriteriene.</article><article class="numberedLegalP" data-numerator="4" id="kapittel-2-paragraf-1-nummer-4">(4) Søknader til lokalt utlyst studie sendes Sørlandets fagskole sammen med dokumentasjonen. Skolen vurderer/godkjenner søkerens kompetanse, poengberegner denne og er formelt ansvarlig for opptaket.</article><article class="numberedLegalP" data-numerator="5" id="kapittel-2-paragraf-1-nummer-5">(5) Det er rektor som fatter vedtak om opptak. Regler om klagefrist på enkeltvedtak følger av forvaltningsloven § 29. Fristen for å klage er 3 uker fra det tidspunkt underretningen om vedtaket er kommet frem til vedkommende søker. Nærmere beskrivelser om klagebehandling er beskrevet i kapittel 5 i denne forskriften.</article></article><article class="legalArticle" data-lovdata-URL="LTI/forskrift/2017-04-20-1232/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Generelt opptaksgrunnlag</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) For opptak til studier ved Sørlandets fagskole kreves fullført og bestått videregående opplæring med fagbrev/svennebrev, yrkeskompetanse eller vitnemål fra relevant yrkesutdanning (NKR nivå 4).</article><article class="numberedLegalP" data-numerator="2" id="kapittel-2-paragraf-2-nummer-2">(2) Informasjon om hvilke fagbrev/svennebrev eller vitnemål for yrkeskompetanse som gir rett til opptak på den enkelte fordypning er beskrevet i studieplanen.</article><article class="numberedLegalP" data-numerator="3" id="kapittel-2-paragraf-2-nummer-3">(3) Søkere som kan dokumentere at de skal gjennomføre fagprøve etter opptaksfristen, kan tildeles plass på vilkår om bestått prøve innen 1. oktober opptaksåret.</article></article><article class="legalArticle" data-lovdata-URL="LTI/forskrift/2017-04-20-1232/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptak på grunnlag av realkompetanse</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Søkere som ikke fyller kravene til generelt opptaksgrunnlag kan søke om opptak på grunnlag av realkompetanse ved Sørlandets fagskole.</article><article class="numberedLegalP" data-numerator="2" id="kapittel-2-paragraf-3-nummer-2">(2) Søkere som er 23 år eller eldre i opptaksåret, og som har minst 5 års relevant praksis, har krav på å få vurdert om de er kvalifisert for et bestemt studie på grunnlag av realkompetanse. Realkompetanse er den samlede kompetansen en person har opparbeidet seg gjennom utdanning, lønnet eller ulønnet arbeid, organisasjonserfaring eller på annen måte. Relevant utdanning kan utgjøre inntil to av disse fem årene. Kompetanse skal dokumenteres ved bruk av attester, kursbevis og vitnemål.</article><article class="numberedLegalP" data-numerator="3" id="kapittel-2-paragraf-3-nummer-3">(3) Sørlandets fagskole har ansvar for å tilby og foreta realkompetansevurdering.</article><article class="numberedLegalP" data-numerator="4" id="kapittel-2-paragraf-3-nummer-4">(4) Sørlandets fagskole vurderer den enkelte søkers kvalifikasjoner opp imot det formelle kompetansekravet og i forhold til den nødvendige faglige kompetansen som forutsettes for å kunne gjennomføre det aktuelle studiet. En slik vurdering vil ta hensyn til søkers helhetlige kompetanse. Hvilke utdanningsprogram fra videregående opplæring som utgjør det formelle opptakskravet presiseres i den enkelte studieplan.</article><article class="numberedLegalP" data-numerator="5" id="kapittel-2-paragraf-3-nummer-5">(5) Søkere må i tillegg dokumentere kompetanse i felles allmenne fag tilsvarende Vg1 og Vg2 i yrkesfaglig utdanningsprogram.</article><article class="numberedLegalP" data-numerator="6" id="kapittel-2-paragraf-3-nummer-6">(6) Rektor fatter vedtak om opptak på grunnlag av realkompetanse. Vedtaket er et enkeltvedtak etter forvaltningsloven § 2 første ledd og kan påklages etter denne loven (§ 28 og § 29).</article><article class="numberedLegalP" data-numerator="7" id="kapittel-2-paragraf-3-nummer-7">(7) Vedtak etter denne bestemmelsen kan påklages til lokal klagenemnd etter reglene i denne forskriften kapittel 5. Klagen sendes til fagskolens administrasjon.</article><article class="numberedLegalP" data-numerator="8" id="kapittel-2-paragraf-3-nummer-8">(8) Sørlandets fagskole har egne retningslinjer for realkompetansevurdering.</article></article><article class="legalArticle" data-lovdata-URL="LTI/forskrift/2017-04-20-1232/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Opptak på grunnlag av utenlandsk utdanning</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Søkere med fullført videregående opplæring fra de andre nordiske landene er kvalifiserte for opptak ved Sørlandets fagskole når den videregående opplæringen i de respektive landene gir generelt opptaksgrunnlag til aktuell norsk fagskoleutdanning. Søkere fra nordiske land får sin kompetanse vurdert av skolen.</article><article class="numberedLegalP" data-numerator="2" id="kapittel-2-paragraf-4-nummer-2">(2) Søkere utenfor Norden må dokumentere opplæring og praksis ved autorisert translatør og ha bestått eller ha likeverdig realkompetanse i de felles allmenne fagene tilsvarende Vg1 og Vg2 i yrkesfaglige utdanningsprogram.</article><article class="numberedLegalP" data-numerator="3" id="kapittel-2-paragraf-4-nummer-3">(3) Søkere må dokumentere kunnskaper i norsk med en av følgende prøver:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-nummer-3-punkt-1"><article class="legalP" id="kapittel-2-paragraf-4-nummer-3-punkt-1-ledd-1">Bestått norsk fra videregående opplæring Vg2 i yrkesfaglig utdanningsprogram.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-nummer-3-punkt-2"><article class="legalP" id="kapittel-2-paragraf-4-nummer-3-punkt-2-ledd-1">Test i norsk høyere nivå («Bergenstesten»).</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-nummer-3-punkt-3"><article class="legalP" id="kapittel-2-paragraf-4-nummer-3-punkt-3-ledd-1">Avsluttende prøve i norsk (norskprøve) med ferdigheter på minimum nivå B2 i alle delferdigheter jf. § 26 i forskrift 20. april 2005 nr. 341 om opplæring i norsk og samfunnskunnskap for nyankomne innvandrere.</article></article></li></ul></article></article><article class="legalArticle" data-lovdata-URL="LTI/forskrift/2017-04-20-1232/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Poengberegning og rangering ved opptak</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Poengberegning ved opptak <table><thead><tr><th data-text-align="left" data-vertical-align="top"><i>Beskrivelse</i></th><th data-text-align="left" data-vertical-align="top"><i>Poeng</i></th></tr></thead><tbody><tr><td data-text-align="left" data-vertical-align="top">Det generelle grunnlaget for opptak (a) eller (b) § 2-3</td><td data-text-align="left" data-vertical-align="top">100 poeng</td></tr><tr><td data-text-align="left" data-vertical-align="top">Relevant praksis/fartstid utover det generelle grunnlag for opptak, jf. gjeldende studieplan</td><td data-text-align="left" data-vertical-align="top">1 poeng per md.</td></tr><tr><td data-text-align="left" data-vertical-align="top">Fagprøve med «bestått meget godt»</td><td data-text-align="left" data-vertical-align="top">25 poeng</td></tr><tr><td data-text-align="left" data-vertical-align="top">Fagprøve i annet fag utover det generelle opptakskrav inkl. praksistid</td><td data-text-align="left" data-vertical-align="top">50 poeng</td></tr><tr><td data-text-align="left" data-vertical-align="top">Gjennomsnittlig karakterpoeng av karakterene i alle fag på Vg2 og tverrfaglig eksamen</td><td data-text-align="left" data-vertical-align="top">Multipliseres med 10</td></tr></tbody></table></article><article class="numberedLegalP" data-numerator="2" id="kapittel-2-paragraf-5-nummer-2">(2) Den med høyest poengsum rangeres først. Ved lik poengsum skal det kjønn som er underrepresentert i det yrket eller den profesjon opplæringen skal føre fram til, kvoteres.</article><article class="numberedLegalP" data-numerator="3" id="kapittel-2-paragraf-5-nummer-3">(3) Hvis søkere rangeres etter spesielle kriterier er dette presisert i den aktuelle studieplanen.</article></article><article class="legalArticle" data-lovdata-URL="LTI/forskrift/2017-04-20-1232/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Innpassing og fritak</span></h3><article class="legalP" data-text-size="small" id="kapittel-2-paragraf-6-ledd-1">Fastsatt med hjemmel i § 5 i lov om fagskoleutdanning og § 1-1 i forskrift om fagskoleutdanning.</article><article class="numberedLegalP" data-numerator="1" id="kapittel-2-paragraf-6-nummer-1">(1) En student kan innpasse beståtte emner fra annen godkjent fagskoleutdanning med samme antall fagskolepoeng i den utstrekning utdanningen oppfyller de faglige krav for emnet eller emnene det søkes innpassing for. Læringsutbyttebeskrivelsene eller studieplan blir benyttet for å vurdere om studenten har rett på innpassing av et emne. Det kan ikke gis dobbel uttelling for samme faginnhold.</article><article class="numberedLegalP" data-numerator="2" id="kapittel-2-paragraf-6-nummer-2">(2) En student kan søke fritak for emner på grunnlag av annen dokumentert relevant utdanning og kompetanse. Dokumentasjon av realkompetanse kan også gi grunnlag for fritak. Fritaket skal bygge på en faglig vurdering av om søkerens helhetlige kompetanse samlet kan gi grunnlag for fritak for en del av fagskoleutdanningen. Slik kompetanse kan være opparbeidet gjennom arbeidsliv, frivillig sektor og utdanning. Den kan også være av annen formell, ikke-formell eller uformell art. Det gis ikke fritak fra emnet Hovedprosjekt og underliggende temaer i emnene.</article><article class="numberedLegalP" data-numerator="3" id="kapittel-2-paragraf-6-nummer-3">(3) Søknad om innpassing eller fritak må fremsettes skriftlig på eget skjema innen en måned etter oppstart av emne. Som dokumentasjon kreves attestert kopi av vitnemål eller kompetansebevis (eller tilsvarende) fra tilsvarende eller høyere utdanningsinstitusjon, samt beskrivelse av innholdet i emnet. Ved søknad på bakgrunn av realkompetanse må det framlegges dokumentasjon i form av f.eks. attester/bekreftelser.</article><article class="numberedLegalP" data-numerator="4" id="kapittel-2-paragraf-6-nummer-4">(4) Det er rektor som fatter vedtak om innpassing og fritak. Vedtak om innpassing eller fritak er et enkeltvedtak etter forvaltningsloven § 2 første ledd og kan påklages etter denne loven (§ 28 og § 29).</article><article class="numberedLegalP" data-numerator="5" id="kapittel-2-paragraf-6-nummer-5">(5) Vedtak etter denne bestemmelsen kan påklages til lokal klagenemnd etter reglene i denne forskriften kapittel 5. Klagen sendes til Sørlandets fagskole.</article></article><article class="legalArticle" data-lovdata-URL="LTI/forskrift/2017-04-20-1232/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Krav til politiattest</span></h3><article class="legalP" data-text-size="small" id="kapittel-2-paragraf-7-ledd-1">Fastsatt med hjemmel i § 12 i lov om fagskoleutdanning og § 3-1, § 3-2, § 3-3, § 3-4, § 3-6, § 3-7, § 3-8 og § 3-9 i forskrift om fagskoleutdanning.</article><article class="numberedLegalP" data-numerator="1" id="kapittel-2-paragraf-7-nummer-1">(1) Hvis det er gitt særlige regler om politiattest for bestemte typer yrkesutøving, gjelder disse tilsvarende for studenter som deltar i praksisopplæring eller klinisk undervisning.</article><article class="numberedLegalP" data-numerator="2" id="kapittel-2-paragraf-7-nummer-2">(2) Ved utdanninger der studenter kan komme i kontakt med mindreårige som en del av klinisk undervisning eller praksisopplæring, kreves det at studentene legger frem politiattest som omtalt i politiregisterloven § 39 første ledd.</article><article class="numberedLegalP" data-numerator="3" id="kapittel-2-paragraf-7-nummer-3">(3) Krav om politiattest skal gjøres kjent for studenten ved opptak til studier der disse bestemmelsene gjelder. Krav om politiattest skal også fremkomme i brev om tilbud om studieplass.</article><article class="numberedLegalP" data-numerator="4" id="kapittel-2-paragraf-7-nummer-4">(4) Politiattesten skal ikke være eldre enn tre måneder og må fremlegges senest ved studiestart.</article></article><article class="legalArticle" data-lovdata-URL="LTI/forskrift/2017-04-20-1232/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Politiattest med merknad</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Når det foreligger politiattest med merknad skal søkeren sende politiattest senest innen fire uker etter at det er gitt tilbud om plass. Søker som ikke fremlegger slik dokumentasjon, har ikke rett til å delta i klinisk undervisning eller praksisopplæring ved den aktuelle utdanningen.</article><article class="numberedLegalP" data-numerator="2" id="kapittel-2-paragraf-8-nummer-2">(2) Lokal klagenemnd skal vurdere om hensynet til pasienter, brukere, barnehagebarn, elever eller andre sårbare grupper skal føre til at studenten utestenges fra klinisk undervisning eller praksisstudier.</article><article class="numberedLegalP" data-numerator="3" id="kapittel-2-paragraf-8-nummer-3">(3) Studenter som ikke deltar i klinisk undervisning eller obligatorisk praksisopplæring får ikke vitnemål for fullført utdanning.</article><article class="numberedLegalP" data-numerator="4" id="kapittel-2-paragraf-8-nummer-4">(4) Vedtak om utestengning etter denne bestemmelsen kan påklages til Nasjonal klagenemnd for fagskoleutdanning.</article><article class="numberedLegalP" data-numerator="5" id="kapittel-2-paragraf-8-nummer-5">(5) Politiattesten skal oppbevares i samsvar med politiregisterforskriften § 37-2.</article><article class="numberedLegalP" data-numerator="6" id="kapittel-2-paragraf-8-nummer-6">(6) Den som får kjennskap til taushetsbelagte opplysninger gjennom en politiattest har taushetsplikt, jf. forvaltningsloven § 13 – § 13e og politiregisterloven § 47. Brudd på taushetsplikten kan straffes etter straffeloven § 209 og § 210.</article></article><article class="legalArticle" data-lovdata-URL="LTI/forskrift/2017-04-20-1232/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Skikkethetsvurdering</span></h3><article class="legalP" data-text-size="small" id="kapittel-2-paragraf-9-ledd-1">Fastsatt med hjemmel i § 11 i lov om fagskoleutdanning.</article><article class="numberedLegalP" data-numerator="1" id="kapittel-2-paragraf-9-nummer-1">(1) Ved enkelte utdanninger skal fagskolen vurdere om studenten er skikket til yrket. Krav til skikkethet skal fremkomme i studieplanen. Vurderingen skal skje gjennom hele utdanningen.</article><article class="numberedLegalP" data-numerator="2" id="kapittel-2-paragraf-9-nummer-2">(2) Vitnemål for fullført utdanning forutsetter at studenten er vurdert som skikket for yrket.</article><article class="numberedLegalP" data-numerator="3" id="kapittel-2-paragraf-9-nummer-3">(3) Styret ved Sørlandets fagskole kan vedta at en student ikke er skikket for yrket. Blir det fattet slikt vedtak, kan studenten utestenges fra utdanningen.</article><article class="numberedLegalP" data-numerator="4" id="kapittel-2-paragraf-9-nummer-4">(4) Et vedtak om at en student ikke er skikket for et yrke og et vedtak om å utestenge en student fra fagskoleutdanning som følge av at studenten ikke er skikket for yrket, kan bare treffes med minst to tredels flertall i styret. En student har rett til å uttale seg før det treffes vedtak i en sak om skikkethet eller utestenging.</article><article class="numberedLegalP" data-numerator="5" id="kapittel-2-paragraf-9-nummer-5">(5) Vedtaket kan påklages til Nasjonal klagenemnd for fagskoleutdanning.</article><article class="numberedLegalP" data-numerator="6" id="kapittel-2-paragraf-9-nummer-6">(6) Denne paragrafen trer ikke i kraft før Kunnskapsdepartementet har fastsatt forskrift om skikkethetsvurdering.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2017-04-20-1232/KAPITTEL_3"><h2>Kapittel 3. Vurdering og eksamen</h2><article class="legalP" data-text-size="small" id="kapittel-3-ledd-1">Fastsatt med hjemmel i § 5 og § 6 i lov om fagskoleutdanning og § 1-4 i forskrift om fagskoleutdanning.</article><article class="legalArticle" data-lovdata-URL="LTI/forskrift/2017-04-20-1232/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Vurdering</span></h3><article class="legalP" id="kapittel-3-paragraf-1-ledd-1">Styret skal sørge for at studentenes kunnskaper, ferdigheter og generelle kompetanse blir prøvd og vurdert på en upartisk og faglig betryggende måte. Vurderingen skal sikre det faglige nivået ved vedkommende utdanning. Det skal være ekstern evaluering av vurderingen eller vurderingsordningene.</article></article><article class="legalArticle" data-lovdata-URL="LTI/forskrift/2017-04-20-1232/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Vurderingsformer</span></h3><article class="legalP" id="kapittel-3-paragraf-2-ledd-1">Sørlandets fagskole benytter hver for seg eller sammen følgende vurderingsformer: Skriftlig eksamen, muntlig eksamen, hjemmeeksamen, arbeidskrav, emneoppgaver, prosjektarbeid, praksis, laboratorieøvelser og muntlige presentasjoner. Aktuelle vurderingsformer beskrives i den enkelte studieplan.</article></article><article class="legalArticle" data-lovdata-URL="LTI/forskrift/2017-04-20-1232/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Karaktersystem</span></h3><article class="legalP" id="kapittel-3-paragraf-3-ledd-1">Vurderingsuttrykket ved avsluttende vurdering, eksamen, prøve, bedømmelse av oppgave eller annen vurdering skal være bestått–ikke bestått eller en gradert skala med fem trinn fra A til E for bestått og med F for ikke bestått. I den graderte karakterskalaen fra A til F skal karakteren C gi uttrykk for en jevnt god prestasjon som er tilfredsstillende på de fleste områder, og karakteren A for en fremragende prestasjon som klart utmerker seg. <table><thead><tr><th data-text-align="center" data-vertical-align="top"><i>Symbol</i></th><th data-text-align="center" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, ikke fagspesifikk beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg.<br />Studenten viser svært god vurderingsevne og stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">Meget god</td><td data-text-align="left" data-vertical-align="top">Meget god prestasjon.<br />Studenten viser meget god vurderingsevne og selvstendighet.</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder.<br />Studenten viser god vurderingsevne og selvstendighet på de viktigste områdene.</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler.<br />Studenten viser en viss grad av vurderingsevne og selvstendighet.</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer.<br />Studenten viser liten vurderingsevne og selvstendighet.</td></tr><tr><td data-text-align="center" data-vertical-align="top">F</td><td data-text-align="center" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene.<br />Studenten viser både manglende vurderingsevne og selvstendighet.</td></tr></tbody></table></article></article><article class="legalArticle" data-lovdata-URL="LTI/forskrift/2017-04-20-1232/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Emnevurdering</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Det skal foretas en sluttvurdering av studentens læringsutbytte i hvert emne. Det skal være en helhetsvurdering av studentens kunnskaper, ferdigheter og generell kompetanse. Vurderingsgrunnlag og vurderingskriterier er beskrevet i den enkelte studieplan.</article><article class="numberedLegalP" data-numerator="2" id="kapittel-3-paragraf-4-nummer-2">(2) Hvert emne har en karakteransvarlig som sammen med alle emnets lærere foretar en sluttvurdering.</article><article class="numberedLegalP" data-numerator="3" id="kapittel-3-paragraf-4-nummer-3">(3) Hvis en student vurderes til ikke bestått i et emne må emnet gjennomføres på nytt. Dette vil skje i forbindelse med emnets gjennomføringstakt.</article><article class="numberedLegalP" data-numerator="4" id="kapittel-3-paragraf-4-nummer-4">(4) Dersom en student avbryter en praksisperiode uten dokumentert grunn blir praksisperioden vurdert til ikke bestått.</article><article class="numberedLegalP" data-numerator="5" id="kapittel-3-paragraf-4-nummer-5">(5) Ved ikke bestått praksis har studenten krav på å få tilrettelagt den aktuelle perioden en gang til. Får studenten vurdert samme praksisperiode til ikke bestått to ganger mister studenten studieplassen.</article></article><article class="legalArticle" data-lovdata-URL="LTI/forskrift/2017-04-20-1232/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Rett til å gå opp til eksamen</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) En student har rett til å fremstille seg til eksamen dersom vurderingsgrunnlaget for emnet er tilfredsstilt. Vurderingsgrunnlaget blir gitt i den enkelte studieplan. Settes emnekarakteren F har ikke studenten rett til å fremstille seg til eksamen.</article><article class="numberedLegalP" data-numerator="2" id="kapittel-3-paragraf-5-nummer-2">(2) Studenter som er tatt opp til et studieprogram blir automatisk oppmeldt til eksamen.</article><article class="numberedLegalP" data-numerator="3" id="kapittel-3-paragraf-5-nummer-3">(3) En student har rett til å fremstille seg tre ganger til samme eksamen. Dersom en student ikke møter til eksamen, ikke leverer svar, møter for seint til eksamen, eller møter til eksamen men trekker seg underveis, regnes det som om studenten har gått opp til eksamen en gang med mindre studenten kan dokumentere gyldig fravær.</article><article class="numberedLegalP" data-numerator="4" id="kapittel-3-paragraf-5-nummer-4">(4) Når en student ikke fullfører studiet eller et emne innen normert studietid, og det i mellomtiden er gjort vesentlige endringer i en studieplan, gjelder retten til å fullføre etter den opprinnelige planen i tre år etter at endringen ble gjort gjeldende.</article><article class="numberedLegalP" data-numerator="5" id="kapittel-3-paragraf-5-nummer-5">(5) Informasjon om eksamensordning er beskrevet i studieplanene.</article><article class="numberedLegalP" data-numerator="6" id="kapittel-3-paragraf-5-nummer-6">(6) Sørlandets fagskole har egne retningslinjer for gjennomføring av eksamen.</article></article><article class="legalArticle" data-lovdata-URL="LTI/forskrift/2017-04-20-1232/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Gyldig fravær ved eksamen</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) En student som på grunn av sykdom eller annen vektig grunn ikke kan møte til eksamen, må umiddelbart gi skolen beskjed.</article><article class="numberedLegalP" data-numerator="2" id="kapittel-3-paragraf-6-nummer-2">(2) Gyldig fravær er fravær på grunn av dokumentert sykdom eller annen dokumentert tvingende fraværsgrunn. Dokumentasjon på fravær fra eksamen skal leveres til skolen snarest mulig etter at eksamen er påbegynt.</article></article><article class="legalArticle" data-lovdata-URL="LTI/forskrift/2017-04-20-1232/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Utsatt eksamen og forbedringseksamen</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) En student som har dokumentert gyldig fravær ved ordinær eksamen har rett til å gå opp til utsatt eksamen. Gyldig fravær vil ikke telle som et forsøk på eksamen.</article><article class="numberedLegalP" data-numerator="2" id="kapittel-3-paragraf-7-nummer-2">(2) En student som vurderes til ikke bestått har rett til ny eksamen ved første etterfølgende eksamensperiode.</article><article class="numberedLegalP" data-numerator="3" id="kapittel-3-paragraf-7-nummer-3">(3) En student som ønsker å forbedre en eksamenskarakter kan søke om å gå opp til ny eksamen ved neste eksamensperiode. Ved fornyet eksamen påløper en eksamensavgift som fastsettes årlig. Eksamensavgiften må være innbetalt før eksamen avlegges. Forbedringseksamen kan avlegges en gang forutsatt at eksamensforsøkene totalt ikke overstiger tre forsøk. Det vil være den beste eksamenskarakteren som blir den gjeldende.</article></article><article class="legalArticle" data-lovdata-URL="LTI/forskrift/2017-04-20-1232/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Gjennomføring av eksamen etter avbrutt studium</span></h3><article class="legalP" id="kapittel-3-paragraf-8-ledd-1">En student som har brutt ordinær studieprogresjon og kommer tilbake ved en senere anledning for å fullføre utdannelsen, må inngå skriftlig avtale med fagskolen om hvilke eksamener som skal gjennomføres.</article></article><article class="legalArticle" data-lovdata-URL="LTI/forskrift/2017-04-20-1232/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Eksamen under særlige vilkår</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) Studenter som av medisinske eller andre grunner har behov for spesiell tilrettelegging ved den praktiske gjennomføringen av eksamen, må innen fastsatt frist søke om dette for eksamensperioden. Studenter som får akutt behov for tilrettelegging må søke om dette så snart som mulig etter at behovet oppstår.</article><article class="numberedLegalP" data-numerator="2" id="kapittel-3-paragraf-9-nummer-2">(2) Tilrettelegging kan bestå i fysisk tilrettelegging, bruk av særskilte hjelpemidler og/eller utvidet tid til eksamen, eller i spesielle tilfeller alternativ eksamensform. Særordninger kan f.eks. være eget eksamenslokale, bruk av PC, skrivehjelp, muntlig eksamen i stedet for skriftlig, høytlesing av oppgaven, høytlesing av besvarelsen for korrektur, innlesing av besvarelsen med digital lagring, spesialstol, spesialbord, ekstra pauser med mulighet for å hvile, ammepauser.</article><article class="numberedLegalP" data-numerator="3" id="kapittel-3-paragraf-9-nummer-3">(3) Vedlagt søknad må det følge dokumentasjon fra sakkyndig instans (f.eks. lege, logoped, psykolog) og beskrivelse av behovet for tilrettelegging i eksamenssituasjonen.</article><article class="numberedLegalP" data-numerator="4" id="kapittel-3-paragraf-9-nummer-4">(4) Studenter med dokumenterte lese- og skrivevansker, lærevansker, eller studenter med annet morsmål enn norsk, kan etter eget ønske få lagt ved eksamensbesvarelsen en anonymisert attest som stadfester dette.</article><article class="numberedLegalP" data-numerator="5" id="kapittel-3-paragraf-9-nummer-5">(5) Tilrettelegging skal ikke føre til reduksjon av de faglige kravene.</article><article class="numberedLegalP" data-numerator="6" id="kapittel-3-paragraf-9-nummer-6">(6) Det er rektor som fatter vedtak om eksamen under særlige vilkår. Vedtaket er et enkeltvedtak etter forvaltningsloven § 2 første ledd og kan påklages etter denne loven (§ 28 og § 29).</article><article class="numberedLegalP" data-numerator="7" id="kapittel-3-paragraf-9-nummer-7">(7) Vedtak etter denne bestemmelsen kan påklages til lokal klagenemnd etter reglene i denne forskriften kapittel 5. Klagen sendes til fagskolens administrasjon.</article></article><article class="legalArticle" data-lovdata-URL="LTI/forskrift/2017-04-20-1232/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-3-paragraf-10-nummer-1">(1) Rektor er ansvarlig for at det oppnevnes sensor(er) ved sensur av arbeid som inngår i grunnlaget for karakter på vitnemålet.</article><article class="numberedLegalP" data-numerator="2" id="kapittel-3-paragraf-10-nummer-2">(2) For å ivareta habilitet, yrkesrelevans og vurderingens egnethet skal det benyttes to sensorer, hvorav en ekstern ved bedømmelse av studentenes prestasjoner ved eksamen.</article><article class="numberedLegalP" data-numerator="3" id="kapittel-3-paragraf-10-nummer-3">(3) Ekstern sensor skal ikke være ansatt ved Sørlandets fagskole eller ha hatt undervisning eller veiledning ved Sørlandets fagskole inneværende studieår.</article><article class="numberedLegalP" data-numerator="4" id="kapittel-3-paragraf-10-nummer-4">(4) Ekstern sensor skal ha relevant utdanning og yrkeserfaring innen fagområdet.</article><article class="numberedLegalP" data-numerator="5" id="kapittel-3-paragraf-10-nummer-5">(5) Sensur av eksamen fastsettes i fellesskap av intern og ekstern sensor. Dersom det ikke er enighet om karakter, skal ekstern sensors vurdering vektlegges.</article><article class="numberedLegalP" data-numerator="6" id="kapittel-3-paragraf-10-nummer-6">(6) Sensur skal foreligge innen tre uker etter eksamen. Styret selv kan gjøre unntak for enkelteksamener og kan fastsette en lengre frist når det ikke er mulig å skaffe det antall kvalifiserte sensorer som er nødvendig for å avvikle sensuren på tre uker.</article></article><article class="legalArticle" data-lovdata-URL="LTI/forskrift/2017-04-20-1232/§3-11" data-name="§3-11" id="kapittel-3-paragraf-11"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">Fusk eller forsøk på fusk</span></h3><article class="numberedLegalP" data-numerator="1" id="kapittel-3-paragraf-11-nummer-1">(1) Det blir vurdert som fusk dersom en student forsettlig eller grovt uaktsomt handler i strid med forskrifter og retningslinjer for eksamen og vurdering eller regler om kildebruk bestemt av Sørlandets fagskole.</article><article class="numberedLegalP" data-numerator="2" id="kapittel-3-paragraf-11-nummer-2">(2) Dersom det under eksamen eller andre vurderingssituasjoner oppstår mistanke om fusk, skal studenten straks gjøres oppmerksom på at han/hun vil bli rapportert til administrasjonen ved fagskolen for videre behandling. Dette gjelder også for studenten som eventuelt yter hjelp. Studenten kan da velge om han/hun vil fortsette eller avbryte eksamen.</article><article class="numberedLegalP" data-numerator="3" id="kapittel-3-paragraf-11-nummer-3">(3) Har en student forsettlig fusket eller grovt uaktsomt fusket eller forsøkt å fuske, kan vurderingen annulleres og studenten kan utestenges fra Sørlandets fagskole og fratas retten til å gå opp til eksamen i inntil 1 år. Det er lokal klagenemnd som fatter vedtak om annullering (jf. § 6-1 første ledd) og eventuelle disiplinære sanksjoner (§ 4-1 tredje ledd).</article></article></section><section class="section" data-name="kap4" id="kapittel-4" data-lovdata-URL="LTI/forskrift/2017-04-20-1232/KAPITTEL_4"><h2>Kapittel 4. Disiplinære sanksjoner</h2><article class="legalP" data-text-size="small" id="kapittel-4-ledd-1">Fastsatt med hjemmel i § 10 i lov om fagskoleutdanning.</article><article class="legalArticle" data-lovdata-URL="LTI/forskrift/2017-04-20-1232/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Utestengning og bortvisning</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) En student som tross skriftlig advarsel fra fagskolen, gjentatte ganger opptrer på en måte som virker grovt forstyrrende for medstudenters arbeid, eller for virksomheten ved fagskolen ellers, kan etter vedtak av styret ved klagenemda bortvises fra fagskolen i inntil ett år. Hvis en student på tross av skriftlig advarsel fra fagskolen ikke etterkommer et vedtak om bortvisning, kan styret ved klagenemnda vedta å utestenge studenten fra utdanningen i inntil ett år.</article><article class="numberedLegalP" data-numerator="2" id="kapittel-4-paragraf-1-nummer-2">(2) Lokal klagenemnd kan vedta at en student som har skapt fare for liv eller helse for, eller har opptrådt grovt usømmelig overfor, noen som studenten har møtt i forbindelse med undervisning eller praksisopplæring, skal utestenges fra fagskoleutdanning med klinisk undervisning og praksisstudier og fratas retten til å gå opp til eksamen i slik utdanning ved fagskolen i inntil tre år. Det samme gjelder dersom en student har brutt lovfestet taushetsplikt.</article><article class="numberedLegalP" data-numerator="3" id="kapittel-4-paragraf-1-nummer-3">(3) Lokal klagenemnd kan vedta at en student som har benyttet et falskt vitnemål, andre falske dokumenter eller annen form for uredelig opptreden som nevnt i fagskoleloven § 9 første og annet ledd, eller som har fusket eller forsøkt å fuske som nevnt i fagskoleloven § 9 første ledd tredje punktum, skal utestenges fra all utdanning ved fagskolen og fratas retten til å gå opp til eksamen ved fagskolen i inntil ett år. Tilsvarende gjelder for en student som forsettlig har medvirket til dette.</article><article class="numberedLegalP" data-numerator="4" id="kapittel-4-paragraf-1-nummer-4">(4) Et vedtak om å bortvise eller utestenge en student kan bare treffes med minst to tredels flertall i lokal klagenemnd. En student har rett til å uttale seg før det treffes vedtak i en sak om bortvisning og utestenging.</article><article class="numberedLegalP" data-numerator="5" id="kapittel-4-paragraf-1-nummer-5">(5) Vedtaket kan påklages til Nasjonal klagenemnd for fagskoleutdanning.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2017-04-20-1232/KAPITTEL_5"><h2>Kapittel 5. Klage og klagebehandling</h2><article class="legalP" data-text-size="small" id="kapittel-5-ledd-1">Fastsatt med hjemmel i § 7, § 8 og § 13 i lov om fagskoleutdanning og § 2-1 og § 2-3 i forskrift om fagskoleutdanning.</article><article class="legalArticle" data-lovdata-URL="LTI/forskrift/2017-04-20-1232/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Klageordning og klageorgan</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Lokal klagenemnd ved Sørlandets fagskole skal behandle klager på enkeltvedtak etter denne forskriften. Lokal klagenemnd skal også behandle klager etter lov om fagskoleutdanning § 7, § 9, § 10, § 11 og § 12. Saker etter disse paragrafene kan ikke behandles av andre organer ved fagskolen.</article><article class="numberedLegalP" data-numerator="2" id="kapittel-5-paragraf-1-nummer-2">(2) Den lokale klagenemnda har fem medlemmer med personlige varamedlemmer. Leder og varamedlemmet for leder skal fylle de lovbestemte kravene for lagdommere. Lederen og varamedlemmet for leder skal ikke være tilsatt ved fagskolen. To av medlemmene skal være studenter.</article><article class="numberedLegalP" data-numerator="3" id="kapittel-5-paragraf-1-nummer-3">(3) Den lokale klagenemndas medlemmer utenom studentrepresentantene med vara velges for fire år av gangen. Studentrepresentanten med vara velges for ett år av gangen.</article><article class="numberedLegalP" data-numerator="4" id="kapittel-5-paragraf-1-nummer-4">(4) Lokal klagenemnd er vedtaksfør når leder eller varamedlem for leder og to andre medlemmer er til stede. Enkeltvedtak fattet av den lokale klagenemda på klager etter § 9, § 10, § 11 og § 12 kan påklages til Nasjonal klagenemd for fagskoleutdanning. Øvrige enkeltvedtak kan ikke påklages.</article><article class="numberedLegalP" data-numerator="5" id="kapittel-5-paragraf-1-nummer-5">(5) Sørlandets fagskole har egen instruks for klagebehandling.</article></article><article class="legalArticle" data-lovdata-URL="LTI/forskrift/2017-04-20-1232/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Fremgangsmåte og frister</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Alle klager skal sendes til Sørlandets fagskole (underinstansen) som kan oppheve eller endre vedtaket dersom en gjennomgang av klagegrunnen viser at det er grunnlag for å oppheve eller endre vedtaket. Underinstansen kan også avvise klagen dersom vilkårene for å ta klagen til behandling ikke er oppfylt.</article><article class="numberedLegalP" data-numerator="2" id="kapittel-5-paragraf-2-nummer-2">(2) Skriftlig klage må fremsettes senest 3 uker etter at vedtaket er gjort kjent for studenten, eller denne har hatt rimelig anledning til å gjøre seg kjent med vedtaket. Særskilte klagefrister fremgår av § 5-4 nedenfor. Klager har rett til å få svar på klagen senest innen en måned. Dersom klagebehandlingen tar lengre tid, skal klager underrettes om dette skriftlig.</article><article class="numberedLegalP" data-numerator="3" id="kapittel-5-paragraf-2-nummer-3">(3) Den skriftlige klagen må inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-2-nummer-3-punkt-1"><article class="legalP" id="kapittel-5-paragraf-2-nummer-3-punkt-1-ledd-1">klagers navn og adresse</article></article></li><li data-li-identifier="b)" data-name="b)"><article class="listArticle" id="kapittel-5-paragraf-2-nummer-3-punkt-2"><article class="legalP" id="kapittel-5-paragraf-2-nummer-3-punkt-2-ledd-1">angivelse av hvilket vedtak det klages over</article></article></li><li data-li-identifier="c)" data-name="c)"><article class="listArticle" id="kapittel-5-paragraf-2-nummer-3-punkt-3"><article class="legalP" id="kapittel-5-paragraf-2-nummer-3-punkt-3-ledd-1">hva klagen gjelder og begrunnelse for denne</article></article></li><li data-li-identifier="d)" data-name="d)"><article class="listArticle" id="kapittel-5-paragraf-2-nummer-3-punkt-4"><article class="legalP" id="kapittel-5-paragraf-2-nummer-3-punkt-4-ledd-1">ved klage på karakter må denne begrunnes i forhold til omtale av læringsutbytte</article></article></li><li data-li-identifier="e)" data-name="e)"><article class="listArticle" id="kapittel-5-paragraf-2-nummer-3-punkt-5"><article class="legalP" id="kapittel-5-paragraf-2-nummer-3-punkt-5-ledd-1">dato og underskrift.</article></article></li></ul></article></article><article class="legalArticle" data-lovdata-URL="LTI/forskrift/2017-04-20-1232/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Klage på formelle feil ved eksamen</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) En student som har vært oppe til eksamen, prøve eller annet arbeid som bedømmes med karakter, kan klage over formelle feil.</article><article class="numberedLegalP" data-numerator="2" id="kapittel-5-paragraf-3-nummer-2">(2) Sensurvedtaket skal oppheves hvis det er begått feil som kan ha hatt betydning for studentens prestasjon eller bedømmelsen av denne. Ny sensur gjennomføres hvis feilen kan rettes opp ved ny sensur av innleverte arbeider. I motsatt fall holdes ny eksamen, prøve eller lignende med nye sensorer. Karakterfastsetting ved ny sensur etter paragrafen her kan påklages etter reglene i § 5- 5 i denne forskriften.</article><article class="numberedLegalP" data-numerator="3" id="kapittel-5-paragraf-3-nummer-3">(3) Er krav om begrunnelse for eller klage over karakterfastsettingen fremsatt, løper klagefristen etter første ledd fra studenten har fått begrunnelsen eller endelig avgjørelse av klagen foreligger.</article><article class="numberedLegalP" data-numerator="4" id="kapittel-5-paragraf-3-nummer-4">(4) Fagskolen eller klageinstansen kan bestemme at det skal foretas ny sensur eller holdes ny eksamen, prøve eller lignende hvis det er begått formelle feil som kan ha hatt betydning for én eller flere studenters prestasjon eller bedømmelse av denne.</article><article class="numberedLegalP" data-numerator="5" id="kapittel-5-paragraf-3-nummer-5">(5) Lokal klagenemnd er klageinstans for fagskolens vedtak etter paragrafen her.</article></article><article class="legalArticle" data-lovdata-URL="LTI/forskrift/2017-04-20-1232/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Rett til begrunnelse. Klage over karakterfastsetting</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) Studenten har rett til å få en begrunnelse for karakterfastsettingen ved avsluttende emne og eksamen. Ved muntlig eksamen eller bedømmelse av praktiske ferdigheter må krav om slik begrunnelse fremsettes umiddelbart etter at karakteren er meddelt. Hvis karakteren kunngjøres elektronisk og studenten kan kreve begrunnelse på tilsvarende måte, må krav om begrunnelse fremsettes innen én uke fra karakteren blir kunngjort. Ved annen type kunngjøring må krav om begrunnelse fremsettes innen én uke fra studenten fikk kjennskap til karakteren, men likevel ikke mer enn tre uker fra karakteren ble kunngjort.</article><article class="numberedLegalP" data-numerator="2" id="kapittel-5-paragraf-4-nummer-2">(2) Begrunnelsen skal være gitt innen to uker etter at studenten har bedt om dette. Dersom begrunnelsen ikke kan gis innen to uker, skal studenten varsles om dette og samtidig få oppgitt når begrunnelsen kan ventes. I begrunnelsen skal det gjøres rede for de generelle prinsippene som er lagt til grunn for bedømmelsen og for bedømmelsen av studentens prestasjon. Begrunnelsen kan gis muntlig eller skriftlig.</article><article class="numberedLegalP" data-numerator="3" id="kapittel-5-paragraf-4-nummer-3">(3) Hvis det er gitt skriftlige retningslinjer for bedømmelsen, skal disse være tilgjengelige for studentene etter at karakteren er fastsatt.</article><article class="numberedLegalP" data-numerator="4" id="kapittel-5-paragraf-4-nummer-4">(4) En student kan klage skriftlig over karakteren innen tre uker etter at resultatet er kunngjort eller at studenten har fått begrunnelse for karakter. Ny vurdering/sensur skal da foretas.</article><article class="numberedLegalP" data-numerator="5" id="kapittel-5-paragraf-4-nummer-5">(5) Ved klage på eksamen skal ny sensur skal foretas. Ved ny sensur skal sensorene ikke få opprinnelig karakter, sensors begrunnelse for denne eller studentens begrunnelse for klagen. Er det fremsatt krav om begrunnelse eller klage over formelle feil, løper klagefristen etter denne paragrafen fra studenten har fått begrunnelsen eller endelig avgjørelse av klagen foreligger.</article><article class="numberedLegalP" data-numerator="6" id="kapittel-5-paragraf-4-nummer-6">(6) En klage på emnekarakter kan bare omhandle om retningslinjene for karaktersetting er fulgt. Ved medhold foretas ny vurdering.</article><article class="numberedLegalP" data-numerator="7" id="kapittel-5-paragraf-4-nummer-7">(7) Om den endelige karakteren blir fastsatt på grunnlag av en muntlig høring på bakgrunn av en skriftlig innlevering, kan det klages på skriftlig del. Dersom klager får medhold i klage på karakterfastsetting av den skriftlige delen, skal det holdes ny muntlig prøve før ny endelig karakter kan settes.</article><article class="numberedLegalP" data-numerator="8" id="kapittel-5-paragraf-4-nummer-8">(8) Bedømmelse av muntlig prestasjon og vurdering av praksisopplæring eller lignende som ikke lar seg etterprøve, kan ikke påklages med mindre det gjelder formelle feil ved gjennomføring.</article><article class="numberedLegalP" data-numerator="9" id="kapittel-5-paragraf-4-nummer-9">(9) Karakterfastsetting ved klagebehandling etter denne paragrafen kan ikke påklages.</article></article><article class="legalArticle" data-lovdata-URL="LTI/forskrift/2017-04-20-1232/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Uttalerett ved vurdering av disiplinære sanksjoner</span></h3><article class="legalP" id="kapittel-5-paragraf-5-ledd-1">En student har rett til å uttale seg før det treffes vedtak om bortvisning, skikkethet eller utestenging.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2017-04-20-1232/KAPITTEL_6"><h2>Kapitel 6. Annullering av eksamen m.m.</h2><article class="legalP" data-text-size="small" id="kapittel-6-ledd-1">Fastsatt med hjemmel i § 9 i lov om fagskoleutdanning.</article><article class="legalArticle" data-lovdata-URL="LTI/forskrift/2017-04-20-1232/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Annullering</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Lokal klagenemnd kan annullere resultatet av en eksamen, prøve eller annet arbeid som bedømmes med karakter som en student har fått adgang til å avlegge ved å benytte et falsk vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i. Lokal klagenemnd kan også annullere resultatet av en eksamen, prøve eller lignende og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med eksamenen, prøven eller lignende eller under gjennomføringen av emnet.</article><article class="numberedLegalP" data-numerator="2" id="kapittel-6-paragraf-1-nummer-2">(2) Lokal klagenemnd kan annullere fritak for eller innpassing av utdanning og kompetanse som en student har fått ved å benytte et falsk vitnemål, andre falske dokumenter eller annen form for uredelig opptreden.</article><article class="numberedLegalP" data-numerator="3" id="kapittel-6-paragraf-1-nummer-3">(3) Vedtak om annullering etter første og annet ledd kan påklages av studenten til Nasjonal klagenemnd for fagskoleutdanning.</article><article class="numberedLegalP" data-numerator="4" id="kapittel-6-paragraf-1-nummer-4">(4) Adgangen til annullering foreldes ikke.</article><article class="numberedLegalP" data-numerator="5" id="kapittel-6-paragraf-1-nummer-5">(5) Etter at det foreligger vedtak om annullering, skal eventuelle vitnemål eller karakterutskrifter leveres tilbake til fagskolen. Et endelig vedtak om annullering etter første eller annet ledd utgjør et særlig tvangsgrunnlag etter tvangsfullbyrdelsesloven kapittel 13.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2017-04-20-1232/KAPITTEL_7"><h2>Kapittel 7. Dokumentasjon</h2><article class="legalP" data-text-size="small" id="kapittel-7-ledd-1">Fastsatt med hjemmel i § 5 i lov om fagskoleutdanning og § 1-2 og § 1-3 i forskrift om fagskoleutdanning.</article><article class="legalArticle" data-lovdata-URL="LTI/forskrift/2017-04-20-1232/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Fagskolen utferdiger vitnemål om fullført fagskoleutdanning.</article><article class="numberedLegalP" data-numerator="2" id="kapittel-7-paragraf-1-nummer-2">(2) En student som ikke har fullført fagskoleutdanningen, kan be om karakterutskrift som viser beståtte emner og eksamener.</article><article class="numberedLegalP" data-numerator="3" id="kapittel-7-paragraf-1-nummer-3">(3) På vitnemålet beskrives overordnet læringsutbytte iht. NKR-nivået, de emner som inngår i utdanningen med emnets omfang og karakteren som er oppnådd. Det skilles mellom fagskole 1 på nivå 5 for studier med normert tid på inntil et år og fagskole 2 på nivå 5 for studier med normert tid på to år.</article><article class="numberedLegalP" data-numerator="4" id="kapittel-7-paragraf-1-nummer-4">(4) På vitnemålet skal antall oppnådde fagskolepoeng, fagretning, fordypning og tittel med beskrivelse av innholdet på hovedprosjektet fremgå.</article></article><article class="legalArticle" data-lovdata-URL="LTI/forskrift/2017-04-20-1232/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Tilknytningskrav for utstedelse av vitnemål</span></h3><article class="legalP" id="kapittel-7-paragraf-2-ledd-1">For at Sørlandets fagskole skal kunne utstede vitnemål eller annen dokumentasjon for fullført utdanning, må minst 30 av fagskolepoengene som skal inngå i beregningsgrunnlaget, være avlagt ved fagskolen. Det er normalt den siste fagskolen som har en student før fullført utdanningsløp, som har ansvaret for å utstede vitnemålet. Ved innpassing mellom fagskoler kan det avtales særskilte ordninger for utstedelse av vitnemål mellom de berørte fagskolene.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2017-04-20-1232/KAPITTEL_8"><h2>Kapittel 8. Avsluttende bestemmelser</h2><article class="legalArticle" data-lovdata-URL="LTI/forskrift/2017-04-20-1232/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Mindre endringer i forskriften</span></h3><article class="legalP" id="kapittel-8-paragraf-1-ledd-1">Styret ved Sørlandets fagskole har rett til å gjøre mindre endringer i denne forskrifta slik at den er i tråd med gjeldende lover og tilhørende forskrifter, samt krav som er framsatt av Nasjonalt organ for kvalitet i utdanningen (NOKUT).</article></article><article class="legalArticle" data-lovdata-URL="LTI/forskrift/2017-04-20-1232/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-2-ledd-1">Denne forskriften trer i kraft fra 15. august 2017.</article></article></section></main></body></html>