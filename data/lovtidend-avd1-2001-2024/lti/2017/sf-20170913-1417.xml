<!DOCTYPE html><html lang="no"><head><title>Forskrift om endring i forskrift om universell utforming av informasjons- og kommunikasjonsteknologiske (IKT)-løsninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-13-1417</dd><dt class="dokid">DokumentID</dt><dd class="dokid">LTI/forskrift/2017-09-13-1417</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-06-21-732</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2017-06-16-51/§2</li><li>lov/2017-06-16-51/§18</li><li>lov/2017-06-16-51/§36</li><li>lov/2017-06-16-51/§41</li><li>forskrift/2013-06-21-717</li></ul></dd><dt class="dateOfPublication">Kunngjort</dt><dd class="dateOfPublication">2017-09-20 15:15</dd><dt class="journalNumber">Journalnummer</dt><dd class="journalNumber">2017-0994</dd><dt class="titleShort">Korttittel</dt><dd class="titleShort">Endr. i forskrift om universell utforming av IKT-løsninger</dd><dt class="title">Tittel</dt><dd class="title">Forskrift om endring i forskrift om universell utforming av informasjons- og kommunikasjonsteknologiske (IKT)-løsninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 13. september 2017 med hjemmel i lov 16. juni 2017 nr. 51 om likestilling og forbud mot diskriminering (likestillings- og diskrimineringsloven) § 2, § 18 fjerde ledd, § 36 og § 41, jf. delegeringsvedtak 21. juni 2013 nr. 717.</dd><dt class="refid">RefID</dt><dd class="refid">forskrift/2017-09-13-1417</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om universell utforming av informasjons- og kommunikasjonsteknologiske (IKT)-løsninger<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-09-13-1417" id="dokument"><h1>Forskrift om endring i forskrift om universell utforming av informasjons- og kommunikasjonsteknologiske (IKT)-løsninger</h1><section class="section" data-name="kapI" id="kapittel-1" data-lovdata-URL="LTI/forskrift/2017-09-13-1417/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. juni 2013 nr. 732 om universell utforming av informasjons- og kommunikasjonsteknologiske (IKT)-løsninger gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Forskriften gjelder for IKT-løsninger som underbygger virksomhetens alminnelige funksjoner, og som er hovedløsninger rettet mot eller stilt til rådighet for allmennheten. Forskriften gjelder også for IKT-løsninger i utdannings- og opplæringssektoren.</article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-1-ledd-3">Forskriften er begrenset til å gjelde nettløsninger, herunder digitale læremidler, og automater.</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-4">Forskriften gjelder på alle samfunnsområder.</article> <article class="defaultP" margin-top="true">§ 3 første ledd ny bokstav d skal lyde:</article><article class="legalP" id="kapittel-1-ledd-5"><i>Digitale læremidler:</i> nettbaserte redskaper som kan brukes i det pedagogiske arbeidet, og som er utviklet med hensikt å støtte læringsaktiviteter.</article> <article class="defaultP" margin-top="true">§ 3 første ledd bokstav e annet punktum skal lyde:</article><article class="legalP" id="kapittel-1-ledd-6">Hovedløsning i utdannings- og opplæringssektoren: nettløsninger som er en integrert del av virksomhetens undervisning eller informasjonsformidling, og som virksomheten har innflytelse over.</article> <article class="defaultP" margin-top="true">Tidligere bokstav d får ny nummerering, som bokstav e. Tidligere bokstav e får ny nummerering, som bokstav f. Tidligere bokstav f får ny nummerering, som bokstav g. Tidligere bokstav g får ny nummerering, som bokstav h.</article> <article class="defaultP" margin-top="true">§ 7 første ledd første punktum skal lyde:</article><article class="legalP" id="kapittel-1-ledd-7">Direktoratet for forvaltning og IKT kan treffe vedtak om tvangsmulkt etter lov 16. juni 2017 nr. 51 om likestilling og forbud mot diskriminering § 36.</article> <article class="defaultP" margin-top="true">§ 8 første ledd første punktum skal lyde:</article><article class="legalP" id="kapittel-1-ledd-8">Vedtak etter denne forskriften truffet av Direktoratet for forvaltning og IKT kan påklages til Kommunal- og moderniseringsdepartementet.</article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-9">Søksmål om gyldigheten av vedtak truffet av Kommunal- og moderniseringsdepartementet skal reises innen tre måneder etter at underretning om vedtaket er kommet frem.</article> <article class="defaultP" margin-top="true">§ 9 tredje ledd skal lyde (nytt ledd):</article><article class="legalP" id="kapittel-1-ledd-10">Søksmål skal likevel i alle tilfelle kunne reises når det er gått 6 måneder fra klage første gang ble framsatt, og det ikke skyldes forsømmelse fra klagerens side at klageinstansens avgjørelse ikke foreligger.</article> <article class="defaultP" margin-top="true">§ 10 første ledd annet punktum skal lyde:</article><article class="legalP" id="kapittel-1-ledd-11">Tungtveiende grunner kan være hensynet til personvern, økonomi, sikkerhet, teknologiske muligheter eller der utviklingsforløpet for en anskaffelse ikke lar seg tilpasse tidsfristene.</article> <article class="defaultP" margin-top="true">§ 11 annet ledd skal lyde:</article><article class="legalP" id="kapittel-1-ledd-12">Virksomheter som har plikter i henhold til denne forskriften, skal sørge for at nye IKT-løsninger er universelt utformet senest 12 måneder etter at denne forskriften er trådt i kraft. Virksomheter i opplærings- og utdanningssektoren har plikt til å sørge for at nye IKT-løsninger er universelt utformet senest 12 måneder etter 1. januar 2018. Eksisterende IKT-løsninger skal være universelt utformet innen 1. januar 2021.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-09-13-1417/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2018.</article></section></main></body></html>