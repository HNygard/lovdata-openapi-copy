<?xml version="1.0"?>
<!DOCTYPE html>
<html lang="no">
  <head>
    <title>Delegering av myndighet etter politiloven</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2017-09-14-2483</dd>
        <dt class="dokid">DokumentID</dt>
        <dd class="dokid">LTI/forskrift/2017-09-14-2483</dd>
        <dt class="ministry">Departement</dt>
        <dd class="ministry">
          <ul>
            <li>Justis- og beredskapsdepartementet</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2017-09-14</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/1995-08-04-53/&#xA7;17</li>
            <li>forskrift/2017-09-01-1350</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2018-05-07 13:45</dd>
        <dt class="journalNumber">Journalnummer</dt>
        <dd class="journalNumber">2018-0386</dd>
        <dt class="titleShort">Korttittel</dt>
        <dd class="titleShort">Deleg. av myndighet etter politiloven</dd>
        <dt class="title">Tittel</dt>
        <dd class="title">Delegering av myndighet etter politiloven</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Justis- og beredskapsdepartementet 14. september 2017 med hjemmel i lov 4. august 1995 nr. 53 om politiet (politiloven) &#xA7; 17, jf. delegeringsvedtak 1. september 2017 nr. 1350.</dd>
        <dt class="refid">RefID</dt>
        <dd class="refid">forskrift/2017-09-14-2483</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Delegering av myndighet etter politiloven</li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2017-09-14-2483" id="dokument">
      <h1>Delegering av myndighet etter politiloven</h1>
      <article class="legalP" id="ledd-1">Etter politiloven &#xA7; 17 er den enkelte lensmann eller politistasjonssjef namsmann i sitt distrikt med mindre oppgaven ivaretas av en namsfogd. Ved lov 11. mai 2017 nr. 26 ble det &#xE5;pnet opp for at Kongen kan bestemme at en lensmann, politistasjonssjef eller namsfogd kan ivareta oppgaven som namsmann for flere lensmanns- eller politistasjonsdistrikter i samme politidistrikt. Kongens myndighet til &#xE5; fastsette inndelingen i namsdistrikter er delegert til Justis- og beredskapsdepartementet ved kongelig resolusjon 1. september 2017 nr. 1350.</article>
      <article class="legalP" id="ledd-2">I Prop.33 L (2016&#x2013;2017) om Endringer i rettergangslovgivningen mv. (organiseringen av den sivile rettspleien p&#xE5; grunnplanet) er det uttalt at myndigheten lagt til Kongen kan delegeres til Justis- og beredskapsdepartementet, som igjen vil kunne delegere myndigheten til Politidirektoratet. Myndigheten delegeres herved videre til Politidirektoratet i tr&#xE5;d med dette. Politidirektoratet kan delegere myndigheten videre til politimestrene.</article>
      <article class="legalP" id="ledd-3">Organisering av namsoppgavene i st&#xF8;rre distrikter er ledd i politireformen og etablering av mer hensiktsmessige driftsenheter for de sivile rettspleieoppgavene i politiet. St&#xF8;rre namsmannsdistrikter innenfor det enkelte politidistrikt vil sikre bredere kompetanse og mindre s&#xE5;rbarhet ved den enkelte enhet. Det vil ogs&#xE5; bidra til &#xE5; kunne heve kvaliteten p&#xE5; arbeidet som utf&#xF8;res, fremme rettssikkerheten og en mer ensartet praksis. Det uttales i Innst.200 L (2016&#x2013;2017) at det er viktig med ensartet og oversiktlig organisering av namsmannsfunksjonen, med kompetente og effektive enheter.</article>
      <article class="legalP" id="ledd-4">Beslutninger om inndeling i st&#xF8;rre namsmannsdistrikter m&#xE5; vurderes i henhold til lokale forhold. Departementet viser her til at kommunene har en viktig rolle i gjennomf&#xF8;ringen av de de sivile rettspleieoppgavene og at et godt samarbeid mellom kommunene og politiet er sentralt. Det uttales i Prop.33 L (2016&#x2013;2017) om Endringer i rettergangslovgivningen at ved eventuelle strukturendringer m&#xE5; ber&#xF8;rte kommuner involveres i prosessen.</article>
    </main>
  </body>
</html>
