<!DOCTYPE html><html lang="no"><head><title>Forskrift om endring i forskrift om valg til Stortinget, fylkesting og kommunestyrer (valgforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-02-27-221</dd><dt class="dokid">DokumentID</dt><dd class="dokid">LTI/forskrift/2017-02-27-221</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2017-02-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-01-02-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-28-57/§2-9</li><li>lov/2002-06-28-57/§7-3</li><li>lov/2002-06-28-57/§8-6</li><li>lov/2002-06-28-57/§9-10</li></ul></dd><dt class="dateOfPublication">Kunngjort</dt><dd class="dateOfPublication">2017-02-27 14:15</dd><dt class="journalNumber">Journalnummer</dt><dd class="journalNumber">2017-0190</dd><dt class="titleShort">Korttittel</dt><dd class="titleShort">Endr. i valgforskriften</dd><dt class="title">Tittel</dt><dd class="title">Forskrift om endring i forskrift om valg til Stortinget, fylkesting og kommunestyrer (valgforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 27. februar 2017 med hjemmel i i lov 28. juni 2002 nr. 57 om valg til Stortinget, fylkesting og kommunestyrer (valgloven) § 2-9, § 7-3, § 8-6 og § 9-10.</dd><dt class="refid">RefID</dt><dd class="refid">forskrift/2017-02-27-221</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om valg til Stortinget, fylkesting og kommunestyrer (valgforskriften)<ul class="tocSubUl"><li>I<ul class="tocSubUl"><li>§ 31a. Beredskapsrutine ved stemmegivningen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-02-27-221" id="dokument"><h1>Forskrift om endring i forskrift om valg til Stortinget, fylkesting og kommunestyrer (valgforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2017-02-27-221/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. januar 2003 nr. 5 om valg til Stortinget, fylkesting og kommunestyrer (valgforskriften) gjøres følgende endringer:</article> <article class="defaultP" margin-top="true">§ 2 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Valgstyret sørger for at norske statsborgere som har bodd i utlandet i mer enn 10 år og som søker innen tirsdag etter valgdagen kl. 17.00 i henhold til § 1 bokstav c, føres inn i manntallet manuelt.</article> <article class="defaultP" margin-top="true">§ 19b sjette ledd skal lyde:</article><article class="numberedLegalP" data-numerator="6" id="kapittel-1-nummer-2">(6) Stemmeseddelen skal ha forskutt falsing. Etter falsing skal størrelsen på stemmeseddelen være bredde 150 x høyde 203 millimeter. Den skal være trykket på 90 gram ubestrøket hvitt papir.</article> <article class="defaultP" margin-top="true">Stemmeseddelens innside skal se slik ut:<p class="leddfortsettelse"><img height="580" src="static/LTI/sf-20170227-0221-01-01.jpg" width="828" /></p></article> <article class="defaultP" margin-top="true">Stemmeseddelens utside (mønsterside) skal se slik ut:<p class="leddfortsettelse"><img height="580" src="static/LTI/sf-20170227-0221-02-01.jpg" width="828" /></p></article> <article class="defaultP" margin-top="true">§ 27a første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Ved strømbrudd eller kommunikasjonsbrudd til det elektroniske manntallet skal stemmegivningen gjennomføres i samsvar med rutinene i denne paragrafen.</article> <article class="defaultP" margin-top="true">Ny § 31a skal lyde:</article><article class="futureLegalArticle" data-name="§31a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 31a</span>. <span class="legalArticleTitle">Beredskapsrutine ved stemmegivningen</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Ved strømbrudd eller kommunikasjonsbrudd til det elektroniske manntallet skal stemmegivningen gjennomføres i samsvar med rutinene i denne paragrafen.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Velger skal ikke legge stemmeseddel direkte i urnen, men i en egen beredskapskonvolutt, jf. valgloven § 9-5a (4). Velgeren legger beredskapskonvolutten i en urne.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Beredskapskonvolutten skal skille seg klart ut fra det øvrige valgmateriellet. Beredskapskonvolutten skal være oransje og påføres teksten beredskapskonvolutt med trykt skrift.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Når beredskapssituasjonen opphører skal beredskapskonvoluttene leveres valgstyret for godkjenning. I kommuner med todagersvalg skal eventuelle beredskapsstemmer mottatt på søndag behandles og krysses av i det elektroniske manntallet før valglokalene åpner på mandag.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Om kommunikasjonen med det elektroniske manntallet gjenoppstår eller strømmen kommer tilbake avsluttes beredskapsrutinen umiddelbart, og velgere avgir stemme på ordinær måte etter valgloven § 9-5 (3).</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-02-27-221/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks.</article></section></main></body></html>