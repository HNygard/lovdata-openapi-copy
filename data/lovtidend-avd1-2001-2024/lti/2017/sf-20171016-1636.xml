<!DOCTYPE html><html lang="no"><head><title>Forskrift om endring i forskrift om sanksjoner og restriktive tiltak mot Libya</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-10-16-1636</dd><dt class="dokid">DokumentID</dt><dd class="dokid">LTI/forskrift/2017-10-16-1636</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="dateInForce">I kraft fra</dt><dd class="dateInForce">2017-10-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-03-11-265</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2011-03-11-265/§6</li><li>lov/1968-06-07-4</li><li>lov/2001-04-27-14</li></ul></dd><dt class="dateOfPublication">Kunngjort</dt><dd class="dateOfPublication">2017-10-20 14:10</dd><dt class="journalNumber">Journalnummer</dt><dd class="journalNumber">2017-1082</dd><dt class="titleShort">Korttittel</dt><dd class="titleShort">Endr. i forskrift om sanksjoner mot Libya</dd><dt class="title">Tittel</dt><dd class="title">Forskrift om endring i forskrift om sanksjoner og restriktive tiltak mot Libya</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 16. oktober 2017 med hjemmel i forskrift 11. mars 2011 nr. 265 om sanksjoner og restriktive tiltak mot Libya § 6.</dd><dt class="refid">RefID</dt><dd class="refid">forskrift/2017-10-16-1636</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sanksjoner og restriktive tiltak mot Libya<ul class="tocSubUl"><li>I<ul class="tocSubUl"><li>Artikkel 2a</li><li>Artikkel 15</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-10-16-1636" id="dokument"><h1>Forskrift om endring i forskrift om sanksjoner og restriktive tiltak mot Libya</h1><section class="section" data-name="kapI" id="kapittel-1" data-lovdata-URL="LTI/forskrift/2017-10-16-1636/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I vedlegg A til forskrift 11. mars 2011 nr. 265 om sanksjoner og restriktive tiltak mot Libya gjøres følgende endringer:</article> <article class="defaultP" margin-top="true">Ny Artikkel 2a skal lyde:</article><article class="futureLegalArticle" data-name="a2a" id="kapittel-1-foreslåttparagraf-1"><span class="futureLegalArticleHeader" data-text-align="center"><span class="legalArticleValue">Artikkel 2a</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Det kreves forhåndstillatelse til<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">direkte eller indirekte salg, levering, overføring eller eksport av varene oppført i vedlegg VI, enten de har sin opprinnelse i EU eller ikke, til personer, enheter eller organer i Libya eller til bruk i Libya,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">yting av faglig bistand eller formidlingstjenester i tilknytning til varer oppført i vedlegg VI eller i tilknytning til levering, produksjon, vedlikehold og bruk av slike varer, direkte eller indirekte til personer, enheter eller organer i Libya eller til bruk i Libya,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">yting av finansiering eller finansiell bistand i tilknytning til varer oppført i vedlegg VI, særlig tilskudd, lån og eksportkredittforsikring i forbindelse med salg, levering, overføring eller eksport av slike produkter eller i forbindelse med yting av tilknyttet faglig bistand eller formidlingstjenester, direkte eller indirekte til personer, enheter eller organer i Libya eller til bruk i Libya.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. Vedlegg VI omfatter produkter som kan benyttes til smugling av migranter og menneskehandel.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">3. Bestemmelsene i nr. 1 gjelder ikke direkte eller indirekte salg, levering, overføring eller eksport av varer oppført i vedlegg VI, og heller ikke yting av faglig bistand, formidlingstjenester, finansiering eller finansiell bistand i tilknytning til slike varer, fra medlemsstatenes myndigheter til den libyske regjering.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">4. Vedkommende kompetente myndighet skal ikke gi tillatelse i henhold til nr. 1 dersom det er rimelig grunn til å anta at varene vil bli benyttet til smugling av migranter og menneskehandel.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">5. Dersom en kompetent myndighet oppført i vedlegg IV nekter å gi tillatelse eller opphever, suspenderer, i vesentlig grad endrer eller tilbakekaller en tillatelse gitt i henhold til denne artikkel, skal den berørte medlemsstaten underrette de øvrige medlemsstatene og Kommisjonen om det og dele de relevante opplysningene med dem.</article></article> <article class="defaultP" margin-top="true">Artikkel 6 punkt 1 skal lyde:</article><article class="numberedLegalP" data-numerator="1" id="kapittel-1-nummer-1">1. Vedlegg II inneholder en henvisning (hyperlenke) til FNs konsoliderte sanksjonsliste over de fysiske og juridiske personene, enhetene og organene som er oppført av FNs sikkerhetsråd eller av Sanksjonskomiteen, i samsvar med punkt 22 i FNs sikkerhetsråds resolusjon 1970 (2011) eller punkt 19, 22 eller 23 i FNs sikkerhetsråds resolusjon 1973 (2011), punkt 4 i FNs sikkerhetsråds resolusjon 2174 (2014), punkt 11 i FNs sikkerhetsråds resolusjon 2213 (2015) eller punkt 11 i FNs sikkerhetsråds resolusjon 2362 (2017).</article> <article class="defaultP" margin-top="true">Artikkel 15 skal lyde:</article><article class="futureLegalArticle" data-name="a15" id="kapittel-1-foreslåttparagraf-2"><span class="futureLegalArticleHeader" data-text-align="center"><span class="legalArticleValue">Artikkel 15</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">1. Det er forbudt for fartøyer listeført av FNs Sanksjonskomité som fører en medlemsstats flagg, å laste, transportere eller losse råolje og raffinerte petroleumsprodukter fra Libya med mindre medlemsstatens kompetente myndighet har gitt tillatelse til det etter samråd med den libyske regjeringens kontaktpunkt.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">2. Det er forbudt å ta imot eller gi listeførte fartøyer adgang til havner på EUs territorium dersom FNs Sanksjonskomité har fastsatt nærmere bestemmelse om dette.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">3. Forbudet i nr. 2 får ikke anvendelse dersom det er nødvendig å anløpe en havn på EUs territorium for inspeksjon i en nødsituasjon eller dersom fartøyet er på vei tilbake til Libya.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">4. Det er forbudt for borgere i medlemsstatene eller fra medlemsstatenes territorium å levere bunkrings- eller skipsforsyningstjenester eller andre tjenester til listeførte fartøyer, herunder forsyning av drivstoff eller andre forsyninger, dersom Sanksjonskomiteen har fastsatt nærmere bestemmelse om dette.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">5. Medlemsstatenes kompetente myndigheter, oppført i vedlegg IV, kan gi dispensasjon fra forbudet i nr. 4 dersom det er nødvendig av humanitære eller sikkerhetsmessige grunner eller fartøyet er på vei tilbake til Libya. Sanksjonskomiteen og Kommisjonen skal ha skriftlig underretning om alle slike dispensasjoner.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">6. Det er forbudt å foreta finansielle transaksjoner med hensyn til råolje og raffinerte petroleumsprodukter som transporteres om bord i fartøyer listeført av FNs Sanksjonskomité, herunder å selge råoljen eller anvende den som kreditt, eller å tegne forsikring for transport av oljen, dersom Sanksjonskomiteen har fastsatt nærmere bestemmelse om dette. Forbudet gjelder ikke havneavgifter som innkreves i situasjoner som omtalt i nr. 3.</article></article> <article class="defaultP" margin-top="true">Vedlegg V skal lyde:</article> <article class="defaultP" margin-top="true">Annex V. Vessels designated by the UN Sanctions Committee as referred to in paragraph 11 of UNSCR 2146 (2014)</article><article class="legalP" id="kapittel-1-ledd-2">FNs konsoliderte sanksjonsliste er tilgjengelig her. Listeførte med landkode («Two Digit Country ISO Code») LY er listeført under denne forskrift.</article> <article class="defaultP" margin-top="true">Nytt vedlegg VI skal lyde:</article> <article class="defaultP" margin-top="true">Annex VI. Items which could be used for smuggling of migrants and trafficking in human beings as referred to in Article 2a</article><article class="centeredP" data-text-align="center">EXPLANATORY NOTE</article><article class="legalP" id="kapittel-1-ledd-3">The nomenclature codes are taken from the Combined Nomenclature (CN) as defined in Article 1(2) of Council Regulation (EEC) No 2658/87 of 23 July 1987 on the tariff and statistical nomenclature and on the Common Customs Tariff and are set out in Annex I thereto, which are valid at the time of publication of this Regulation and mutatis mutandis as amended by subsequent legislation. <table><tbody><tr><td data-text-align="left" data-vertical-align="top" /><td data-text-align="center" data-vertical-align="top">CN Code</td><td data-text-align="center" data-vertical-align="top">Description</td></tr><tr><td data-text-align="left" data-vertical-align="top" /><td data-text-align="center" data-vertical-align="top">8407 21</td><td data-text-align="left" data-vertical-align="top">outboard motors for marine propulsion (spark ignition)</td></tr><tr><td data-text-align="left" data-vertical-align="top" /><td data-text-align="center" data-vertical-align="top">8408 10</td><td data-text-align="left" data-vertical-align="top">outboard motors for marine propulsion (compression ignition)</td></tr><tr><td data-text-align="left" data-vertical-align="top">Ex</td><td data-text-align="center" data-vertical-align="top">8501 31</td><td data-text-align="left" data-vertical-align="top">Electrical outboard motors for marine propulsion, of an output not exceeding 750&#xa0;W</td></tr><tr><td data-text-align="left" data-vertical-align="top">Ex</td><td data-text-align="center" data-vertical-align="top">8501 32</td><td data-text-align="left" data-vertical-align="top">Electrical outboard motors for marine propulsion, of an output exceeding 750&#xa0;W but not exceeding 75&#xa0;kW</td></tr><tr><td data-text-align="left" data-vertical-align="top">Ex</td><td data-text-align="center" data-vertical-align="top">8903 10</td><td data-text-align="left" data-vertical-align="top">inflatable vessels, for pleasure or sports</td></tr><tr><td data-text-align="left" data-vertical-align="top">Ex</td><td data-text-align="center" data-vertical-align="top">8903 99</td><td data-text-align="left" data-vertical-align="top">outboard motor boats.</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2017-10-16-1636/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>