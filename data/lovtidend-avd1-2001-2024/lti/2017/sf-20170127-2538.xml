<!DOCTYPE html><html lang="no"><head><title>Midlertidig suksesjon for regjeringens medlemmer når riket er i krig eller krig truer, eller rikets selvstendighet eller sikkerhet er i fare, eller det foreligger angrep på de høyeste statsorganenes virksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-01-27-2538</dd><dt class="dokid">DokumentID</dt><dd class="dokid">LTI/forskrift/2017-01-27-2538</dd><dt class="ministry">Departement</dt><dd class="ministry"><ul><li>Statsministerens kontor</li></ul></dd><dt class="subunit">Etat</dt><dd class="subunit"><ul><li>Administrativ og konstitusjonell avdeling</li></ul></dd><dt class="dateInForce">I kraft fra</dt><dd class="dateInForce">2017-01-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1950-12-15-7/§1</li><li>lov/1950-12-15-7/§18</li><li>lov/1814-05-17/§3</li><li>lov/1814-05-17/§12</li></ul></dd><dt class="dateOfPublication">Kunngjort</dt><dd class="dateOfPublication">2020-06-25 16:25</dd><dt class="journalNumber">Journalnummer</dt><dd class="journalNumber">2020-1022</dd><dt class="titleShort">Korttittel</dt><dd class="titleShort">Midlertidig suksesjon for regjeringens medlemmer når riket er i krig eller krig truer m.m.</dd><dt class="title">Tittel</dt><dd class="title">Midlertidig suksesjon for regjeringens medlemmer når riket er i krig eller krig truer, eller rikets selvstendighet eller sikkerhet er i fare, eller det foreligger angrep på de høyeste statsorganenes virksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. januar 2017 med hjemmel i Kongeriket Norges Grunnlov § 3 og § 12 første ledd, lov 15. desember 1950 nr. 7 om særlige rådgjerder under krig, krigsfare og liknende forhold § 1 og § 18 annet ledd. Fremmet av Statsministerens kontor.</dd><dt class="refid">RefID</dt><dd class="refid">forskrift/2017-01-27-2538</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig suksesjon for regjeringens medlemmer når riket er i krig eller krig truer, eller rikets selvstendighet eller sikkerhet er i fare, eller det foreligger angrep på de høyeste statsorganenes virksomhet<ul class="tocSubUl"><li>§ 1. Formål</li><li>§ 2. Virkeområde mv.</li><li>§ 3. Gjennomføring av statsråd</li><li>§ 4. Statsministerens funksjonsudyktighet</li><li>§ 5. Statsrådenes funksjonsudyktighet</li><li>§ 6. Særlige fullmakter for statsministeren</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2017-01-27-2538" id="dokument"><h1>Midlertidig suksesjon for regjeringens medlemmer når riket er i krig eller krig truer, eller rikets selvstendighet eller sikkerhet er i fare, eller det foreligger angrep på de høyeste statsorganenes virksomhet</h1><article class="legalArticle" data-lovdata-URL="LTI/forskrift/2017-01-27-2538/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med disse reglene om midlertidig suksesjon er å påse at det foreligger et umiddelbart tilgjengelig regelverk å basere seg på inntil et beslutningsdyktig statsråd skulle bestemme noe annet, for på den måten å unngå uklarhet om at riket til enhver tid har et statsråd, en statsminister og departementssjefer som er funksjonsdyktige i situasjoner som nevnt i § 2 første ledd.</article></article><article class="legalArticle" data-lovdata-URL="LTI/forskrift/2017-01-27-2538/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde mv.</span></h2><article class="legalP" id="paragraf-2-ledd-1">Reglene her gjelder når riket er i krig eller krig truer, eller rikets selvstendighet eller sikkerhet er i fare, eller det foreligger angrep på de høyeste statsorganenes virksomhet og noen av statsrådene har omkommet eller av annen grunn permanent eller midlertidig er forhindret fra å utøve sine funksjoner (funksjonsudyktig).</article><article class="legalP" id="paragraf-2-ledd-2">En person som befinner seg i fiendtlig område eller område som er okkupert av en fiende, kan ikke tre inn som statsminister eller statsråd etter regelverket her.</article></article><article class="legalArticle" data-lovdata-URL="LTI/forskrift/2017-01-27-2538/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring av statsråd</span></h2><article class="legalP" id="paragraf-3-ledd-1">Om kongen eller noe medlem av statsrådet som følge av reisefravær eller av andre grunner er forhindret fra fysisk å være til stede ved avholdelse av statsråd, kan deltakelse skje ved betryggende fjernmøteteknologi.</article></article><article class="legalArticle" data-lovdata-URL="LTI/forskrift/2017-01-27-2538/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Statsministerens funksjonsudyktighet</span></h2><article class="legalP" id="paragraf-4-ledd-1">Er statsministeren funksjonsudyktig, fungerer den ordinært utnevnte statsråden med høyest rang som statsminister i samsvar med den gjeldende rangordning for regjeringen fastsatt ved kongelig resolusjon.</article><article class="legalP" id="paragraf-4-ledd-2">Dersom samtlige statsråder som er del av den gjeldende rangordningen er funksjonsudyktige, fungerer Stortingets president, eller hvis dette ikke er mulig, den i presidentskapet som for øvrig har høyest rang, som statsminister.</article></article><article class="legalArticle" data-lovdata-URL="LTI/forskrift/2017-01-27-2538/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Statsrådenes funksjonsudyktighet</span></h2><article class="legalP" id="paragraf-5-ledd-1">Er en statsråd funksjonsudyktig, fungerer den statssekretæren med høyest rang i departementet som medlem av statsrådet og departementssjef. Hvis denne blir funksjonsudyktig trer øvrige statssekretærer inn etter rang. Er det ingen statssekretær som kan fungere som medlem av statsrådet og departementssjef, fungerer departementsråden som medlem av statsrådet og departementssjef. Er departementsråden også funksjonsudyktig, følges videre departementets vanlige ordning for fungering som departementsråd.</article><article class="legalP" id="paragraf-5-ledd-2">Statsrådet skal formalisere fungeringen som statsråd gjennom vedtak i statsråd. Dersom halvparten eller mindre enn halvparten av regjeringens ordinære medlemmer er til stede, skal prosedyren i Grunnloven § 29 annet ledd følges.</article><article class="legalP" id="paragraf-5-ledd-3">Hvis et departement har flere statsråder og en av dem fortsatt er funksjonsdyktig, overtar denne ansvaret for hele departementets område.</article></article><article class="legalArticle" data-lovdata-URL="LTI/forskrift/2017-01-27-2538/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Særlige fullmakter for statsministeren</span></h2><article class="legalP" id="paragraf-6-ledd-1">Når det er uomgjengelig nødvendig for å ivareta samfunnsviktige interesser, og det ikke er tid til å treffe vedtak i statsråd, kan statsministeren eller den som fungerer som statsminister etter § 4, gi bestemmelser av lovgivningsmessig innhold og utøve forvaltningsmyndighet som nevnt i lov 15. desember 1950 nr. 7 om særlige rådgjerder under krig, krigsfare o.l. forhold § 5 første ledd, jf. § 3. På samme vilkår kan statsministeren bevilge midler til dekning av uforutsette utgifter uten annen bevilgningshjemmel.</article></article><article class="legalArticle" data-lovdata-URL="LTI/forskrift/2017-01-27-2538/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Reglene trer i kraft straks.</article><article class="legalP" id="paragraf-7-ledd-2">Fra samme tid oppheves regler for suksesjon i den politiske ledelse under krig, krigsfare og lignende forhold, gitt ved kongelig resolusjon 7. desember 1984.</article></article></main></body></html>