<!DOCTYPE html><html lang="no"><head><title>Forskrift om koordinering og bruk av satellittinnmelding (satellittinnmeldingsforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-12-1989</dd><dt class="dokid">DokumentID</dt><dd class="dokid">LTI/forskrift/2017-12-12-1989</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-83/§1-4</li><li>lov/2003-07-04-83/§6-6</li><li>lov/2003-07-04-83/§10-1</li><li>lov/2003-07-04-83/§10-3</li><li>lov/2003-07-04-83/§10-4</li><li>lov/2003-07-04-83/§10-6</li><li>lov/2003-07-04-83/§10-7</li><li>lov/2003-07-04-83/§10-8</li><li>lov/2003-07-04-83/§11-6</li><li>lov/2003-07-04-83/§12-1</li><li>forskrift/2017-03-17-338</li></ul></dd><dt class="dateOfPublication">Kunngjort</dt><dd class="dateOfPublication">2017-12-13 13:45</dd><dt class="journalNumber">Journalnummer</dt><dd class="journalNumber">2017-1281</dd><dt class="titleShort">Korttittel</dt><dd class="titleShort">Satellittinnmeldingsforskrifta</dd><dt class="title">Tittel</dt><dd class="title">Forskrift om koordinering og bruk av satellittinnmelding (satellittinnmeldingsforskrifta)</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Nasjonal kommunikasjonsmyndigheit 12. desember 2017 med heimel i lov 4. juli 2003 nr. 83 om elektronisk kommunikasjon (ekomloven) § 1-4, § 6-6, § 10-1, § 10-3, § 10-4, § 10-6, § 10-7, § 10-8, § 11-6 og § 12-1, jf. delegeringsvedtak 17. mars 2017 nr. 338.</dd><dt class="refid">RefID</dt><dd class="refid">forskrift/2017-12-12-1989</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om koordinering og bruk av satellittinnmelding (satellittinnmeldingsforskrifta)<ul class="tocSubUl"><li>Kapittel 1. Innleiande føresegner<ul class="tocSubUl"><li>§ 1. Føremål</li><li>§ 2. Verkeområde</li><li>§ 3. Definisjonar og forkortingar</li></ul></li><li>Kapittel 2. Søknad om og koordinering av satellittinnmelding<ul class="tocSubUl"><li>§ 4. Krav til søknad</li><li>§ 5. Krav til søkar</li><li>§ 6. Koordinering</li></ul></li><li>Kapittel 3. Bruk og notifisering av satellittinnmelding<ul class="tocSubUl"><li>§ 7. Krav til bruksløyve</li><li>§ 8. Notifisering av satellittinnmeldinga</li></ul></li><li>Kapittel 4. Generelle føresegner og tilsyn<ul class="tocSubUl"><li>§ 9. Stans i innmeldingsprosessen</li><li>§ 10. Overdraging ved sal eller utleige av løyve</li><li>§ 11. Tilsyn</li><li>§ 12. Reaksjonar</li><li>§ 13. Sektoravgift</li><li>§ 14. Klagemyndigheit</li><li>§ 15. Unntak</li><li>§ 16. Iverksetjing</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-12-1989" id="dokument"><h1>Forskrift om koordinering og bruk av satellittinnmelding (satellittinnmeldingsforskrifta)</h1><section class="section" data-name="kap1" id="kapittel-1" data-lovdata-URL="LTI/forskrift/2017-12-12-1989/KAPITTEL_1"><h2>Kapittel 1. Innleiande føresegner</h2><article class="legalArticle" data-lovdata-URL="LTI/forskrift/2017-12-12-1989/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h3><article class="legalP" id="kapittel-1-paragraf-1-ledd-1">Forskrifta fastsett reglar for søknad om, og innmelding og bruk av satellittinnmeldingar, som skal sikre at innmeldinga og innmeldingsprosessen er i samsvar med ekomlova og innanfor folkerettens rammer.</article></article><article class="legalArticle" data-lovdata-URL="LTI/forskrift/2017-12-12-1989/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></h3><article class="legalP" id="kapittel-1-paragraf-2-ledd-1">Forskrifta gjeld krav til søkjar om satellittinnmelding, innhald i søknad om satellittinnmelding og koordinering og bruk av satellittinnmeldingar, som Nasjonal kommunikasjonsmyndigheit melder inn til Den Internasjonale Teleunionen (ITU).</article></article><article class="legalArticle" data-lovdata-URL="LTI/forskrift/2017-12-12-1989/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjonar og forkortingar</span></h3><article class="legalP" id="kapittel-1-paragraf-3-ledd-1">I forskrifta tydar:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>satellitt:</i> ubemanna kunstig objekt som er plassert i bane rundt jorda.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>satellittsystem:</i> system for radiokommunikasjon mellom ein eller fleire satellittar og tilhøyrande jordstasjonar.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>satellittinnmelding:</i> ei elektronisk fil på det formatet som er fastsett i medhald av forskrifta og med det tekniske innhaldet som ITU (Den Internasjonale Teleunionen) krev i samband med koordinering og notifisering av satellittsystem i medhald av ITU-RR (Den Internasjonale Teleunionens Radioreglement).</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>satellittoperatør:</i> den som skal operere og drifte satellittsystemet, og koordinere og bruke satellittinnmeldinga.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>ITU:</i> Den Internasjonale Teleunionen</article></article></li><li data-li-identifier="f)" data-name="f)"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>ITU-RR:</i> Den Internasjonale Teleunionens Radioreglement.</article></article></li></ul></article><article class="legalP" id="kapittel-1-paragraf-3-ledd-2">Elles gjeld definisjonane i lov 4. juli 2003 nr. 83 om elektronisk kommunikasjon.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2017-12-12-1989/KAPITTEL_2"><h2>Kapittel 2. Søknad om og koordinering av satellittinnmelding</h2><article class="legalArticle" data-lovdata-URL="LTI/forskrift/2017-12-12-1989/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknad</span></h3><article class="legalP" id="kapittel-2-paragraf-1-ledd-1">Ein satellittoperatør som vil melde inn eit satellittsystem til ITU må sende søknad om innmelding til Nasjonal kommunikasjonsmyndigheit.</article><article class="legalP" id="kapittel-2-paragraf-1-ledd-2">Søknaden skal vere på det formatet og innehalde den informasjonen som krevjast i medhald av ITU-RR. Søknaden skal òg innehalde eit samandrag av søknaden og dokumentasjon som viser at kravet i § 5 er oppfylt. Nasjonal kommunikasjonsmyndigheit kan utarbeide ein rettleiar for utfylling av søknaden.</article></article><article class="legalArticle" data-lovdata-URL="LTI/forskrift/2017-12-12-1989/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søkar</span></h3><article class="legalP" id="kapittel-2-paragraf-2-ledd-1">Søkar må vere ein satellittoperatør som er registrert i norsk føretaksregister. Satellittoperatøren må òg ha slik verksemd, organisasjon eller tilknyting til Noreg at norske myndigheiter er relevant myndigheit for å gjennomføre innmeldinga til ITU.</article><article class="legalP" id="kapittel-2-paragraf-2-ledd-2">Søkar skal dekke kostnadane staten har overfor ITU i samband med innmeldinga. Nasjonal kommunikasjonsmyndigheit kan krevje at søkar leverer bankgaranti før søknaden om satellittinnmelding vert sakshandsama.</article></article><article class="legalArticle" data-lovdata-URL="LTI/forskrift/2017-12-12-1989/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Koordinering</span></h3><article class="legalP" id="kapittel-2-paragraf-3-ledd-1">Ved innmelding til ITU fattar Nasjonal kommunikasjonsmyndigheit vedtak om nasjonal og internasjonal koordinering av satellittinnmeldinga.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2017-12-12-1989/KAPITTEL_3"><h2>Kapittel 3. Bruk og notifisering av satellittinnmelding</h2><article class="legalArticle" data-lovdata-URL="LTI/forskrift/2017-12-12-1989/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til bruksløyve</span></h3><article class="legalP" id="kapittel-3-paragraf-1-ledd-1">Ein satellittoperatør som vil bruke satellittinnmeldinga må sende søknad om bruksløyve til Nasjonal kommunikasjonsmyndigheit.</article><article class="legalP" id="kapittel-3-paragraf-1-ledd-2">Søknaden må innehalde:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">dokumentasjon som viser status for koordineringsprosessen med relevante norske satellittsystem,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">ei liste over status for koordineringsprosessen med satellittsystem som er identifisert av ITU.</article></article></li></ul></article><article class="legalP" id="kapittel-3-paragraf-1-ledd-3">Satellittoperatøren plikter å sørgje for at bruk av satellittinnmeldinga ikkje skapar skadeleg interferens.</article></article><article class="legalArticle" data-lovdata-URL="LTI/forskrift/2017-12-12-1989/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Notifisering av satellittinnmeldinga</span></h3><article class="legalP" id="kapittel-3-paragraf-2-ledd-1">Ein satellittoperatør kan søke Nasjonal kommunikasjonsmyndigheit om notifisering av satellittinnmeldinga til ITU.</article><article class="legalP" id="kapittel-3-paragraf-2-ledd-2">Søknaden må vere på det formatet og innehalde den informasjonen som krevjast i medhald av ITU-RR.</article><article class="legalP" id="kapittel-3-paragraf-2-ledd-3">Søknaden må òg innehalde:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-3-punkt-1"><article class="legalP" id="kapittel-3-paragraf-2-ledd-3-punkt-1-ledd-1">dokumentasjon som viser status for koordineringsprosessen med relevante norske satellittsystem.</article></article></li></ul></article><article class="legalP" id="kapittel-3-paragraf-2-ledd-4">Nasjonal kommunikasjonsmyndigheit kan sende satellittinnmeldinga vidare til ITU for notifisering og endeleg registrering i Master International Frequency Register (MIFR).</article></article></section><section class="section" data-name="kap4" id="kapittel-4" data-lovdata-URL="LTI/forskrift/2017-12-12-1989/KAPITTEL_4"><h2>Kapittel 4. Generelle føresegner og tilsyn</h2><article class="legalArticle" data-lovdata-URL="LTI/forskrift/2017-12-12-1989/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Stans i innmeldingsprosessen</span></h3><article class="legalP" id="kapittel-4-paragraf-1-ledd-1">Nasjonal kommunikasjonsmyndigheit kan nekte å gjennomføre innmeldinga til ITU når vilkår som er fastsett i eller i medhald av forskrifta ikkje er oppfylt.</article></article><article class="legalArticle" data-lovdata-URL="LTI/forskrift/2017-12-12-1989/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Overdraging ved sal eller utleige av løyve</span></h3><article class="legalP" id="kapittel-4-paragraf-2-ledd-1">Nasjonal kommunikasjonsmyndigheit kan etter søknad fatte enkeltvedtak som gjev innehavar av løyve etter § 6 og § 7, rett til å overdra løyvet ved sal eller utleige. Overdraging ved sal og ved vesentlige endringar i eigarsamansetning eller eigarstruktur hjå satellittoperatør skal meldast Nasjonal kommunikasjonsmyndigheit utan ugrunna opphald. Nasjonal kommunikasjonsmyndigheit kan stille vilkår til overdraginga. Nasjonal kommunikasjonsmyndigheit kan nekte overdraging, dersom ny innehavar ikkje oppfyller krava fastsett i forskrifta.</article></article><article class="legalArticle" data-lovdata-URL="LTI/forskrift/2017-12-12-1989/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tilsyn</span></h3><article class="legalP" id="kapittel-4-paragraf-3-ledd-1">Nasjonal kommunikasjonsmyndigheit fører tilsyn med at føresegnene i forskrifta eller vedtak fatta med heimel i forskrifta overhaldast, jf. ekomlova § 10-1.</article></article><article class="legalArticle" data-lovdata-URL="LTI/forskrift/2017-12-12-1989/§12" data-name="§12" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Reaksjonar</span></h3><article class="legalP" id="kapittel-4-paragraf-4-ledd-1">Nasjonal kommunikasjonsmyndigheit kan gi pålegg om retting eller opphør av ulovlege forhold som er i strid med krava fastsett i medhald av forskrifta, jf. ekomlova § 10-6.</article><article class="legalP" id="kapittel-4-paragraf-4-ledd-2">Nasjonal kommunikasjonsmyndigheit kan ved brot på krav i eller i medhald av forskrifta fatte vedtak om tvangsmulkt etter ekomlova § 10-7, eller vedtak om tilbakekall etter ekomlova § 10-8.</article></article><article class="legalArticle" data-lovdata-URL="LTI/forskrift/2017-12-12-1989/§13" data-name="§13" id="kapittel-4-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Sektoravgift</span></h3><article class="legalP" id="kapittel-4-paragraf-5-ledd-1">Satellittoperatøren skal betale ei årleg sektoravgift til Nasjonal kommunikasjonsmyndigheit etter forskrift 20. mars 2017 nr. 386 om sektoravgift og gebyr til Nasjonal kommunikasjonsmyndigheit.</article></article><article class="legalArticle" data-lovdata-URL="LTI/forskrift/2017-12-12-1989/§14" data-name="§14" id="kapittel-4-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Klagemyndigheit</span></h3><article class="legalP" id="kapittel-4-paragraf-6-ledd-1">Samferdselsdepartementet avgjer klage over enkeltvedtak fatta av Nasjonal kommunikasjonsmyndigheit.</article></article><article class="legalArticle" data-lovdata-URL="LTI/forskrift/2017-12-12-1989/§15" data-name="§15" id="kapittel-4-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Unntak</span></h3><article class="legalP" id="kapittel-4-paragraf-7-ledd-1">Nasjonal kommunikasjonsmyndigheit kan i særskilte høve og innanfor folkerettens rammer gjere unntak frå forskrifta eller frå føresegner i forskrifta.</article></article><article class="legalArticle" data-lovdata-URL="LTI/forskrift/2017-12-12-1989/§16" data-name="§16" id="kapittel-4-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Iverksetjing</span></h3><article class="legalP" id="kapittel-4-paragraf-8-ledd-1">Forskrifta trer i kraft 1. januar 2018.</article></article></section></main></body></html>