<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Nortrain Fagskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-07-706</dd><dt class="dokid">DokumentID</dt><dd class="dokid">LTI/forskrift/2017-06-07-706</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-06-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-05-10-596</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-06-20-56/§4</li><li>lov/2003-06-20-56/§6</li></ul></dd><dt class="dateOfPublication">Kunngjort</dt><dd class="dateOfPublication">2017-06-08 14:40</dd><dt class="journalNumber">Journalnummer</dt><dd class="journalNumber">2017-0542</dd><dt class="titleShort">Korttittel</dt><dd class="titleShort">Endr. i forskrift om opptak, studier og eksamen ved Nortrain Fagskole</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Nortrain Fagskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av administrasjonen ved Norwegian Drilling Academy AS 7. juni 2017 med hjemmel i lov 20. juni 2003 nr. 56 om fagskoleutdanning (fagskoleloven) § 4 og § 6.</dd><dt class="refid">RefID</dt><dd class="refid">forskrift/2017-06-07-706</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Nortrain Fagskole<ul class="tocSubUl"><li></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-07-706" id="dokument"><h1>Forskrift om endring i forskrift om opptak, studier og eksamen ved Nortrain Fagskole</h1><section class="section" id="kapittel-1" data-lovdata-URL="LTI/forskrift/2017-06-07-706/KAPITTEL_1"><h2 data-text-align="center" /><article class="legalP" id="kapittel-1-ledd-1">I forskrift 10. mai 2017 nr. 596 om opptak, studier og eksamen ved Nortrain fagskole gjøres følgende endringer:</article> <article class="defaultP" margin-top="true">§ 1-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Utdanningene som tilbys ved skolen er på tertiært utdanningsnivå. Utdanningene som tilbys ved skolen er innplassert på nivå 5.1 og 5.2 i Nasjonalt Kvalifikasjonsrammeverk for Livslang Læring. Kvalifikasjonsnivået for utdanningene står beskrevet i de respektive studieplanene.</article> <article class="defaultP" margin-top="true">§ 4-2 sjette ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">kvalifikasjonsnivået som oppnås (Nivå 5.1 Fagskole 1/Nivå 5.2 Fagskole 2)</article></article></li></ul></article> <article class="defaultP" margin-top="true">§ 4-8 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Ved klage på karakter oppnevner styret ny(e) sensor(er).</article> <article class="defaultP" margin-top="true">§ 4-9 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Studenten kan klage til skolens klagenemnd på formelle feil som har hatt betydning for gjennomføringen av eksamen og sensur. Formelle feil kan være feil ved eksamensoppgaven, eksamensavviklingen eller gjennomføringen av sensur.</article> <article class="defaultP" margin-top="true">§ 4-9 første ledd bokstav b skal lyde:<ul class="defaultList"><li data-li-identifier="(b)" data-name="(b)"><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">Klagen må være datert, underskrevet og bør inneholde en begrunnelse for hvorfor studenten klager. Klagen sendes til skolens klagenemnd. Se for øvrig kapittel 7 for informasjon om klagebehandling.</article></article></li></ul></article> <article class="defaultP" margin-top="true">§ 4-9 andre ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Dersom klagebehandlingen avdekker at det er begått feil som kan ha hatt betydning for studentens prestasjon eller bedømmelsen av denne, skal sensuren oppheves og det skal foretas ny sensurering eller avholdes ny eksamen. I de tilfeller feilen antas å ha hatt betydning for flere studenters prestasjon, kan skolens klagenemnd vedta at det skal foretas ny sensurering eller ny eksamen for samtlige studenter.</article> <article class="defaultP" margin-top="true">§ 7-4 andre ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Studenten kan få hjelp og støtte fra skolens administrasjon til utforming av en skriftlig klage. Dersom klagen gjelder en disiplinær sanksjon har studenten rett til å la seg bistå i alle trinn av saksbehandlingen, for eksempel av studentrepresentant. Studentrepresentanten som eventuelt bistår studenten, skal ikke sitte i skolens klagenemnd eller styre.</article> <article class="defaultP" margin-top="true">§ 7-6 første ledd skal lyde:</article><article class="numberedLegalP" data-numerator="1" id="kapittel-1-nummer-6">(1) Studenten skal sende klagen skriftlig til den som har fattet enkeltvedtaket. Når klagen er mottatt klagen, informeres studenten om at klagen er mottatt og om videre saksgang.</article> <article class="defaultP" margin-top="true">§ 7-6 andre ledd skal lyde:</article><article class="numberedLegalP" data-numerator="2" id="kapittel-1-nummer-7">(2) Klagen behandles først av den som fattet vedtaket. Hvis den som fattet vedtaket ikke finner grunn til å omgjøre vedtaket til klagers gunst, sendes klagen videre til skolens klagenemnd for vedtak etter kapittel 1–4 eller nasjonal klagenemnd etter kapittel 5–6 for videre behandling uten opphold.</article> <article class="defaultP" margin-top="true">§ 7-6 fjerde ledd skal lyde:</article><article class="numberedLegalP" data-numerator="4" id="kapittel-1-nummer-8">(4) Søkeren har krav på et begrunnet svar på klagen innen 3 (tre) uker fra skolens klagenemnd. Der hvor nasjonal klagenemnd er klageinstans, skal saken forberedes og avgjøres uten ugrunnet opphold etter forvaltningslovens § 11a. Avgjørelsen er endelig og kan ikke påklages.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-06-07-706/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft ved kunngjøring i Norsk Lovtidend.</article></section></main></body></html>