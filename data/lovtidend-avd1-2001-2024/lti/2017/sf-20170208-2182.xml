<!DOCTYPE html><html lang="no"><head><title>Delegering av forskriftskompetanse etter plan- og bygningsloven til Direktoratet for byggkvalitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-02-08-2182</dd><dt class="dokid">DokumentID</dt><dd class="dokid">LTI/forskrift/2017-02-08-2182</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2017-02-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§29-5</li><li>lov/2008-06-27-71/§29-7</li></ul></dd><dt class="dateOfPublication">Kunngjort</dt><dd class="dateOfPublication">2017-12-20 15:35</dd><dt class="journalNumber">Journalnummer</dt><dd class="journalNumber">2017-1408</dd><dt class="titleShort">Korttittel</dt><dd class="titleShort">Deleg. av forskriftskompetanse etter plan- og bygningsloven</dd><dt class="title">Tittel</dt><dd class="title">Delegering av forskriftskompetanse etter plan- og bygningsloven til Direktoratet for byggkvalitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 8. februar 2017 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 29-5 og § 29-7.</dd><dt class="refid">RefID</dt><dd class="refid">forskrift/2017-02-08-2182</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av forskriftskompetanse etter plan- og bygningsloven til Direktoratet for byggkvalitet</li></ul></dd></dl></header><main class="documentBody" data-lovdata-URL="LTI/forskrift/2017-02-08-2182" id="dokument"><h1>Delegering av forskriftskompetanse etter plan- og bygningsloven til Direktoratet for byggkvalitet</h1><article class="legalP" id="ledd-1">Kommunal- og moderniseringsdepartementet er tillagt forvaltningsansvar for lov 27. juni 2008 nr. 71 om planlegging og byggesaksbehandling (plan- og bygningsloven). Kompetansen til å gi forskrifter til gjennomføring og utfylling av plan- og bygningsloven § 29-5 Tekniske krav og § 29-7 Krav til produkter til byggverk, er lagt til departementet, jf. bestemmelsenes andre ledd.</article> <article class="defaultP" margin-top="true"><strong>Departementets forskriftskompetanse</strong></article><article class="legalP" id="ledd-2">Kommunal- og moderniseringsdepartementet vedtar forskrifter som<ul class="defaultList"><li data-li-identifier="-" data-name="-"><article class="listArticle" id="ledd-2-punkt-1"><article class="legalP" id="ledd-2-punkt-1-ledd-1">fastsetter, endrer eller opphever særnorske bestemmelser og/eller</article></article></li><li data-li-identifier="-" data-name="-"><article class="listArticle" id="ledd-2-punkt-2"><article class="legalP" id="ledd-2-punkt-2-ledd-1">gjennomfører grunntekster i EØS-avtalen i norsk rett.</article></article></li></ul></article><article class="legalP" id="ledd-3">Med grunntekster forstås her EU-rettsakter vedtatt av Europaparlamentsrådet eller Rådet og Parlamentet i fellesskap, med hjemmel i EUs primærlovgivning.</article> <article class="defaultP" margin-top="true"><strong>Delegering av forskriftskompetanse</strong></article><article class="legalP" id="ledd-4">Kommunal- og moderniseringsdepartementet gir med dette Direktoratet for byggkvalitet myndighet til å fastsette, endre eller oppheve bestemmelser i<ul class="defaultList"><li data-li-identifier="-" data-name="-"><article class="listArticle" id="ledd-4-punkt-1"><article class="legalP" id="ledd-4-punkt-1-ledd-1">Forskrift 17. desember 2013 nr. 1579 om omsetning og dokumentasjon av produkter til byggverk (DOK-forskriften), som gjennomfører Europaparlaments- og rådsforordning (EU) nr. 305/2011 av 9. mars 2011 om fastsettelse av harmoniserte vilkår for markedsføring av byggevarer og om oppheving av rådsdirektiv 89/106/EØF (Byggevareforordningen), og</article></article></li><li data-li-identifier="-" data-name="-"><article class="listArticle" id="ledd-4-punkt-2"><article class="legalP" id="ledd-4-punkt-2-ledd-1">Forskrift 13. april 2016 nr. 373 om omsetning og dokumentasjon av heiser og sikkerhetskomponenter for heiser (Heis-forskriften), som gjennomfører Europaparlaments- og rådsdirektiv 2014/33/EU av 26. februar 2014 om tilnærming av medlemsstatenes lovgivning om heiser og sikkerhetskomponenter for heiser (omarbeiding) (Heisdirektivet).</article></article></li></ul></article><article class="legalP" id="ledd-5">Delegeringen er avgrenset til å omfatte fastsettelse, endring og oppheving som er nødvendig for å implementere gjennomføringstekster i EØS-avtalen i norsk rett. Med gjennomføringstekster forstås her delegerte EU-rettsakter som har hjemmel i grunntekster, i dette tilfellet Byggevareforordningen og Heisdirektivet, og som utfyller disse.</article></main></body></html>