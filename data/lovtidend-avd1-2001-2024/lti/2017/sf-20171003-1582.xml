<!DOCTYPE html><html lang="no"><head><title>Forskrift om endring i forskrift om tilskudd til tiltak i beiteområder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-10-03-1582</dd><dt class="dokid">DokumentID</dt><dd class="dokid">LTI/forskrift/2017-10-03-1582</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-02-04-206</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li><li>forskrift/1995-05-12-413</li></ul></dd><dt class="dateOfPublication">Kunngjort</dt><dd class="dateOfPublication">2017-10-05 13:50</dd><dt class="journalNumber">Journalnummer</dt><dd class="journalNumber">2017-1054</dd><dt class="titleShort">Korttittel</dt><dd class="titleShort">Endr. i forskrift om tilskudd til tiltak i beiteområder</dd><dt class="title">Tittel</dt><dd class="title">Forskrift om endring i forskrift om tilskudd til tiltak i beiteområder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 3. oktober 2017 med hjemmel i lov 12. mai 1995 nr. 23 om jord (jordlova) § 3 og § 18 og delegeringsvedtak 12. mai 1995 nr. 413.</dd><dt class="refid">RefID</dt><dd class="refid">forskrift/2017-10-03-1582</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til tiltak i beiteområder<ul class="tocSubUl"><li>I<ul class="tocSubUl"><li>§ 6A. Departementets kontroll med tilskuddsordningen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-10-03-1582" id="dokument"><h1>Forskrift om endring i forskrift om tilskudd til tiltak i beiteområder</h1><section class="section" data-name="kapI" id="kapittel-1" data-lovdata-URL="LTI/forskrift/2017-10-03-1582/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. februar 2013 nr. 206 om tilskudd til tiltak i beiteområder gjøres følgende endringer:</article> <article class="defaultP" margin-top="true">§ 4 første og andre ledd skal lyde:</article><article class="legalP" id="kapittel-1-ledd-2">Søknad på skjema fastsatt av Landbruksdirektoratet skal sendes kommunen der tiltaket skal gjennomføres. Kommunen fastsetter søknadsfrist.</article><article class="legalP" id="kapittel-1-ledd-3">Kommunen utbetaler innvilget tilskudd etterskuddsvis når tiltaket er gjennomført. Dersom kostnadene til gjennomføring av investeringstiltaket og/eller planleggings- og tilretteleggingsprosjektet blir lavere enn godkjent kostnadsoverslag, reduseres tilskuddet tilsvarende.</article> <article class="defaultP" margin-top="true">§ 5 første og andre ledd skal lyde:</article><article class="legalP" id="kapittel-1-ledd-4">Frist for gjennomføring av investeringstiltaket og/eller planleggings- og tilretteleggingsprosjektet er 3 år fra tilskudd blir innvilget, med mindre kommunen har satt en kortere frist ved innvilgelsen av søknaden.</article><article class="legalP" id="kapittel-1-ledd-5">Kommunen kan etter søknad forlenge gjennomføringsfristen, men ikke ut over 5 år fra tilskuddet ble innvilget.</article> <article class="defaultP" margin-top="true">§ 6 første, andre og tredje ledd skal lyde:</article><article class="legalP" id="kapittel-1-ledd-6">Søkere av tilskudd plikter å gi alle opplysninger som kommunen finner nødvendig for å kunne forvalte ordningen.</article><article class="legalP" id="kapittel-1-ledd-7">Kommunen kontrollerer at utbetalinger av tilskudd er riktig og har adgang til all bokføring, korrespondanse og opptegnelser som vedkommer tilskuddet. Det kan kreves at opplysningene bekreftes av revisor.</article><article class="legalP" id="kapittel-1-ledd-8">Kommunen kan foreta stedlig kontroll.</article> <article class="defaultP" margin-top="true">Ny § 6A skal lyde:</article><article class="futureLegalArticle" data-name="§6A" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6A</span>. <span class="legalArticleTitle">Departementets kontroll med tilskuddsordningen</span></span><article class="legalP" id="kapittel-1-foreslåttparagraf-1-ledd-1">Departementet skal føre kontroll med at kommunens forvaltning av tilskuddsordningen utføres på en forsvarlig måte, jf. Reglement for økonomistyring i staten.</article><article class="legalP" id="kapittel-1-foreslåttparagraf-1-ledd-2">Ved slik kontroll kan departementet foreta stedlig kontroll hos tilskuddsmottaker og innhente nødvendig dokumentasjon.</article></article> <article class="defaultP" margin-top="true">§ 9 første, andre og tredje ledd skal lyde:</article><article class="legalP" id="kapittel-1-ledd-9">Kommunen fatter vedtak om tilskudd, kontrollerer og utbetaler.</article><article class="legalP" id="kapittel-1-ledd-10">Kommunen kan i særlige tilfeller dispensere fra bestemmelsene i § 2 og § 3 i denne forskriften.</article><article class="legalP" id="kapittel-1-ledd-11">Kommunens vedtak kan påklages til fylkesmannen etter lov 10. februar 1967 om behandlingsmåten i forvaltningssaker kapittel VI. Klagen skal sendes kommunen.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-10-03-1582/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2020.</article></section></main></body></html>