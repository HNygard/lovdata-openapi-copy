<!DOCTYPE html><html lang="no"><head><title>Lov om endringer i aksjelovgivningen mv. (modernisering og forenkling)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-16-71</dd><dt class="dokid">DokumentID</dt><dd class="dokid">LTI/lov/2017-06-16-71</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-21-78</li><li>lov/1997-06-13-44</li><li>lov/1997-06-13-45</li><li>lov/1999-01-15-2</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Revisjon</li> <li>Selskaper, fond og foreninger &gt; Aksjeselskaper og allmennaksjeselskaper</li> <li>Selskaper, fond og foreninger &gt; Foretak</li></ul></dd><dt class="dateOfPublication">Kunngjort</dt><dd class="dateOfPublication">2017-06-16 16:15</dd><dt class="lastupdated">Rettet</dt><dd class="lastupdated">2017-06-19 (§ 4-5, § 4-6)</dd><dt class="journalNumber">Journalnummer</dt><dd class="journalNumber">2017-0570</dd><dt class="titleShort">Korttittel</dt><dd class="titleShort">Endringslov til aksjelovgivningen mv.</dd><dt class="title">Tittel</dt><dd class="title">Lov om endringer i aksjelovgivningen mv. (modernisering og forenkling)</dd><dt class="miscInformation">Annet om dokumentet</dt><dd class="miscInformation">Prop.112 L (2016–2017), Innst.366 L (2016–2017), Lovvedtak 99 (2016–2017). Stortingets første og andre gangs behandling hhv. 6. og 12. juni 2017. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2017-06-16-71</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i aksjelovgivningen mv. (modernisering og forenkling)<ul class="tocSubUl"><li>I<ul class="tocSubUl"><li>§ 1-6. Utarbeidelse og oppbevaring av dokumentasjon</li><li>§ 1-7. Meldinger mv.</li><li>§ 5-7. Forenklet generalforsamling</li><li>§ 5-7 a. Protokoll ved forenklet generalforsamlingsbehandling</li><li>§ 5-11 b. Adgang til å delta på generalforsamlingen ved hjelp av elektroniske hjelpemidler og til å bruke forhåndsstemme</li><li>§ 7-6. Beslutning om å unnlate revisjon</li></ul></li><li>II<ul class="tocSubUl"><li>§ 1-6. Utarbeidelse og oppbevaring av dokumentasjon mv.</li></ul></li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2017-06-16-71" id="dokument"><h1>Lov om endringer i aksjelovgivningen mv. (modernisering og forenkling)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. juni 1985 nr. 78 om registrering av foretak</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. juni 1997 nr. 44 om aksjeselskaper (aksjeloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 13. juni 1997 nr. 45 om allmennaksjeselskaper (allmennaksjeloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 15. januar 1999 nr. 2 om revisjon og revisorer (revisorloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-06-16-71/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. juni 1997 nr. 44 om aksjeselskaper gjøres følgende endringer:</article> <article class="defaultP" margin-top="true">Etter § 1-5 skal nytt avsnitt III lyde:</article><span class="futuretitle" id="kapittel-1-foreslåttittel-1">III. Utarbeidelse og oppbevaring av dokumentasjon, meldinger mv.</span><article class="futureLegalArticle" data-name="§1-6" id="kapittel-1-foreslåttparagraf-1"><span class="futureLegalArticleHeader">§ 1-6. <span class="legalArticleTitle">Utarbeidelse og oppbevaring av dokumentasjon</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Dokumentasjon som kreves utarbeidet etter aksjeloven, skal utarbeides og oppbevares på betryggende måte. Dokumentasjonen skal være i lesbar form og være tilgjengelig fra Norge.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Krav i denne loven om at meldinger mv. skal være eller gis skriftlig, er ikke til hinder for bruk av elektroniske løsninger.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Departementet kan i forskrift gi nærmere bestemmelser om oppbevaringstid for bestemte dokumenttyper, hva som anses som betryggende måte for utarbeidelse og oppbevaring, og sikkerhetsnivået for signatur.</article></article><article class="futureLegalArticle" data-name="§1-7" id="kapittel-1-foreslåttparagraf-2"><span class="futureLegalArticleHeader">§ 1-7. <span class="legalArticleTitle">Meldinger mv.</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Selskapets meldinger mv. til aksjeeierne etter denne loven gis på den måten styret bestemmer. Styret skal informere aksjeeierne i rimelig tid før ny kommunikasjonsmåte tas i bruk. Meldinger mv. skal gis på en betryggende og hensiktsmessig måte.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Aksjeeiernes meldinger mv. til selskapet etter denne loven kan alltid sendes til selskapets forretningsadresse, og til digital adresse og postadresse som selskapet har oppgitt.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Departementet kan i forskrift gi nærmere bestemmelser om krav til meldinger mv. mellom selskapet og aksjeeierne.</article></article> <article class="defaultP" margin-top="true">§ 2-1 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Stiftelsesdokumentet skal oppbevares i hele selskapets levetid.</article> <article class="defaultP" margin-top="true">§ 2-6 annet ledd annet punktum skal lyde:</article><article class="legalP" id="kapittel-1-ledd-2">Stifterne skal datere og signere redegjørelsen.</article> <article class="defaultP" margin-top="true">§ 2-8 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Skal aksjeinnskudd kunne gjøres med andre eiendeler enn penger, skal selskapet bli part i en avtale, eller skal noen gis særskilte rettigheter som nevnt i § 2-4, skal stifterne utarbeide, datere og signere en åpningsbalanse som skal vedlegges stiftelsesdokumentet.</article> <article class="defaultP" margin-top="true">§ 2-9 første ledd skal lyde:</article><article class="legalP" id="kapittel-1-ledd-3">Stifterne skal datere og signere stiftelsesdokumentet. Når alle stifterne har signert stiftelsesdokumentet, er aksjene tegnet og selskapet stiftet.</article> <article class="defaultP" margin-top="true">§ 2-13 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Ved forsinkelse med oppgjøret av krav på innskudd skal styret gi aksjeeieren melding om at innskuddet må gjøres opp innen syv dager regnet fra avsendelsen av meldingen. Styret skal benytte en betryggende metode for å sikre at aksjeeieren mottar meldingen. I meldingen skal aksjeeieren gjøres kjent med følgene av at fristen oversittes, jf. femte ledd. Har aksjeeieren ikke kjent adresse, skal betalingsoppfordringen kunngjøres i Brønnøysundregistrenes elektroniske kunngjøringspublikasjon.</article> <article class="defaultP" margin-top="true">§ 2-18 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Selskapet skal meldes til Foretaksregisteret innen tre måneder etter at stiftelsesdokumentet er signert.</article> <article class="defaultP" margin-top="true">§ 2-18 annet ledd femte punktum skal lyde:</article><article class="legalP" id="kapittel-1-ledd-4">Skal aksjeinnskuddene utelukkende gjøres opp i penger, kan bekreftelsen gis av et finansforetak, en advokat eller en autorisert regnskapsfører.</article> <article class="defaultP" margin-top="true">§ 2-19 første ledd første punktum skal lyde:</article><article class="numberedLegalP" data-numerator="1" id="kapittel-1-nummer-5">(1) Styrets medlemmer og den som har avgitt bekreftelse etter § 2-18 annet ledd, er solidarisk ansvarlig for det som måtte mangle av aksjeinnskudd som i meldingen til Foretaksregisteret er oppgitt og bekreftet innbetalt eller gjort opp på annen måte.</article> <article class="defaultP" margin-top="true">§ 3-5 første ledd annet punktum oppheves. Nåværende tredje og fjerde punktum blir annet og tredje punktum.</article> <article class="defaultP" margin-top="true">§ 4-5 annet ledd skal lyde:</article><article class="numberedLegalP" data-numerator="2" id="kapittel-1-nummer-6">(2) I aksjeeierboken skal aksjeeierne innføres i alfabetisk orden med angivelse av navn eller foretaksnavn, fødselsdato eller organisasjonsnummer, digital adresse, forretningsadresse eller bostedsadresse og eventuelt postadresse.</article> <article class="defaultP" margin-top="true">§ 4-6 første ledd skal lyde:</article><article class="legalP" id="kapittel-1-ledd-5">Opplysninger i aksjeeierboken skal være tilgjengelige for enhver. Dette gjelder likevel ikke aksjeeiernes digitale adresse. Kongen kan gi regler om innsynsrett etter første og annet punktum, og kan bestemme at selskapet etter begjæring skal gi utskrift av aksjeeierboken mot en nærmere fastsatt godtgjørelse.</article> <article class="defaultP" margin-top="true">§ 4-24 fjerde ledd tredje punktum oppheves. Nåværende fjerde punktum blir tredje punktum.</article> <article class="defaultP" margin-top="true">§ 4-26 tredje ledd skal lyde:</article><article class="numberedLegalP" data-numerator="3" id="kapittel-1-nummer-7">(3) Morselskapet skal gi aksjeeierne et tilbud om løsningssum. Dersom tilbudet rettes skriftlig til hver enkelt aksjeeier, kan det fastsettes en frist for den enkelte aksjeeier til å komme med innsigelser mot eller avslå tilbudet. Dersom det skal fastsettes en frist som nevnt i annet punktum og ikke alle aksjeeierne har kjent adresse, må tilbudet i tillegg kunngjøres i Brønnøysundregistrenes elektroniske kunngjøringspublikasjon. Dersom innsigelse etter annet punktum ikke kommer frem til selskapet innen utløpet av fristen, anses aksjeeieren for å ha akseptert tilbudet. Fristen kan ikke settes kortere enn to måneder. I meldingen med tilbud om løsningssum og i kunngjøringen skal aksjeeierne gjøres oppmerksom på fristen og følgene av å oversitte den.</article> <article class="defaultP" margin-top="true">§ 5-2 annet ledd første og annet punktum skal lyde:</article><article class="numberedLegalP" data-numerator="2" id="kapittel-1-nummer-8">(2) Fullmektigen skal legge frem skriftlig fullmakt. Fullmakten skal være signert og datert.</article> <article class="defaultP" margin-top="true">Kapittel 5 avsnitt II overskriften skal lyde:</article><span class="futuretitle" id="kapittel-1-foreslåttittel-2">II. Forenklet generalforsamlingsbehandling</span> <article class="defaultP" margin-top="true">§ 5-7 skal lyde:</article><article class="futureLegalArticle" data-name="§5-7" id="kapittel-1-foreslåttparagraf-3"><span class="futureLegalArticleHeader">§ 5-7. <span class="legalArticleTitle">Forenklet generalforsamling</span></span><article class="legalP" id="kapittel-1-foreslåttparagraf-3-ledd-1">Dersom ingen aksjeeiere motsetter seg det, kan en sak behandles på generalforsamlingen etter reglene i bestemmelsen her. Generalforsamlingen kan holdes uten fysisk møte, herunder ved hjelp av elektroniske hjelpemidler. For gjennomføring av forenklet generalforsamling gjelder følgende regler:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Samtlige aksjeeiere skal gis mulighet til å delta i behandlingen av saken på egnet måte.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Styremedlemmene og eventuelt daglig leder og revisor skal gis mulighet til å uttale seg om saken og kan kreve at saken behandles av generalforsamlingen i møte.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Styreleder eller den som generalforsamlingen velger til å lede generalforsamlingsbehandlingen, skal sørge for at det føres protokoll, jf. § 5-7 a.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">Generalforsamlingen kan holdes uten å følge kravene i §§ 5-8 til 5-16.</article></article></li></ul></article></article> <article class="defaultP" margin-top="true">Ny § 5-7 a skal lyde:</article><article class="futureLegalArticle" data-name="§5-7a" id="kapittel-1-foreslåttparagraf-4"><span class="futureLegalArticleHeader">§ 5-7 a. <span class="legalArticleTitle">Protokoll ved forenklet generalforsamlingsbehandling</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Protokollen skal angi at saken er behandlet etter § 5-7.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Generalforsamlingens beslutning skal inntas i protokollen. I selskap med flere enn én aksjeeier skal protokollen angi antallet avgitte stemmer og hvor mange aksjer som har stemt for og imot beslutningen. I den utstrekning dette er relevant, skal det også angis hvilken andel av aksjekapitalen de avgitte stemmer representerer. En fortegnelse over hvilke aksjeeiere som har deltatt i behandlingen av saken, skal inntas i eller vedlegges protokollen.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Protokollen skal dateres og signeres av den som er styrets leder på signeringstidspunktet eller av den som generalforsamlingen utpeker. Protokollen skal sendes til samtlige aksjeeiere.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Protokollen og fortegnelse over aksjeeiere som nevnt i annet ledd fjerde punktum, skal oppbevares i hele selskapets levetid. Protokollen skal holdes tilgjengelig for aksjeeierne hos selskapet.</article></article> <article class="defaultP" margin-top="true">§ 5-11 b skal lyde:</article><article class="futureLegalArticle" data-name="§5-11b" id="kapittel-1-foreslåttparagraf-5"><span class="futureLegalArticleHeader">§ 5-11 b. <span class="legalArticleTitle">Adgang til å delta på generalforsamlingen ved hjelp av elektroniske hjelpemidler og til å bruke forhåndsstemme</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Aksjeeierne har rett til å delta på generalforsamling ved hjelp av elektroniske hjelpemidler, med mindre styret finner at det foreligger saklig grunn for å nekte. Deltakelse ved hjelp av elektroniske hjelpemidler kan likevel bare skje når deltakelsen og stemmegivningen kan kontrolleres på en betryggende måte. I vedtektene kan det fastsettes nærmere krav til deltakelse ved hjelp av elektroniske hjelpemidler.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Det kan fastsettes i vedtektene at aksjeeierne skal kunne avgi sin stemme skriftlig, herunder ved bruk av elektronisk kommunikasjon, i en periode før generalforsamlingen. For slik stemmegivning skal det benyttes en betryggende metode for å autentisere avsenderen. I vedtektene kan det fastsettes nærmere krav til slik stemmegivning.</article></article> <article class="defaultP" margin-top="true">§ 5-16 tredje ledd skal lyde:</article><article class="numberedLegalP" data-numerator="3" id="kapittel-1-nummer-9">(3) Protokollen skal signeres av møtelederen og minst en annen person valgt av generalforsamlingen blant dem som er til stede. Protokollen og fortegnelse over aksjeeiere som nevnt i § 5-13, skal oppbevares på betryggende måte i hele selskapets levetid. Protokollen skal holdes tilgjengelig for aksjeeierne hos selskapet.</article> <article class="defaultP" margin-top="true">§ 6-6 første og annet ledd skal lyde:</article><article class="numberedLegalP" data-numerator="1" id="kapittel-1-nummer-10">(1) Styremedlemmer tjenestegjør i to år. I vedtektene kan det fastsettes kortere eller lengre tjenestetid, herunder at styremedlemmene tjenestegjør på ubestemt tid. Ved suppleringsvalg kan kortere tjenestetid fastsettes.</article><article class="numberedLegalP" data-numerator="2" id="kapittel-1-nummer-11">(2) Tjenestetiden regnes fra valget når noe annet ikke er bestemt. Den opphører ved avslutningen av den ordinære generalforsamlingen i det året tjenestetiden utløper, dersom ikke noe annet er bestemt.</article> <article class="defaultP" margin-top="true">§ 6-7 første ledd første punktum skal lyde:</article><article class="numberedLegalP" data-numerator="1" id="kapittel-1-nummer-12">(1) Et styremedlem har rett til å tre tilbake før tjenestetiden er ute.</article> <article class="defaultP" margin-top="true">§ 6-29 tredje og nytt fjerde ledd skal lyde:</article><article class="numberedLegalP" data-numerator="3" id="kapittel-1-nummer-13">(3) Protokollen skal signeres av alle de medlemmer som har deltatt i styrebehandlingen. Har styret minst fem medlemmer, og er beslutning truffet i møte, kan styret velge to til å signere. I så fall skal kopi av protokollen sendes samtlige styremedlemmer med frist for merknader, som i tilfelle kan kreves inntatt i protokollen.</article><article class="numberedLegalP" data-numerator="4" id="kapittel-1-nummer-14">(4) Protokollen skal oppbevares i hele selskapets levetid.</article> <article class="defaultP" margin-top="true">§ 7-5 nytt tredje punktum skal lyde:</article><article class="legalP" id="kapittel-1-ledd-6">Deltakelse kan skje ved hjelp av elektroniske hjelpemidler, med mindre styret krever at revisor deltar fysisk.</article> <article class="defaultP" margin-top="true">§ 7-6 skal lyde:</article><article class="futureLegalArticle" data-name="§7-6" id="kapittel-1-foreslåttparagraf-6"><span class="futureLegalArticleHeader">§ 7-6. <span class="legalArticleTitle">Beslutning om å unnlate revisjon</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Generalforsamlingen kan med flertall som for vedtektsendring beslutte at selskapets årsregnskaper for inneværende regnskapsår eller senere ikke skal revideres etter revisorloven dersom<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-nummer-1-punkt-1"><article class="legalP" id="kapittel-1-foreslåttparagraf-6-nummer-1-punkt-1-ledd-1">driftsinntektene av den samlede virksomheten er mindre enn en terskelverdi fastsatt av departementet i forskrift,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-nummer-1-punkt-2"><article class="legalP" id="kapittel-1-foreslåttparagraf-6-nummer-1-punkt-2-ledd-1">selskapets balansesum er mindre enn en terskelverdi fastsatt av departementet i forskrift, og</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-nummer-1-punkt-3"><article class="legalP" id="kapittel-1-foreslåttparagraf-6-nummer-1-punkt-3-ledd-1">gjennomsnittlig antall ansatte ikke overstiger ti årsverk.</article></article></li></ul><p class="leddfortsettelse">Et morselskap kan bare beslutte å unnlate revisjon dersom vilkårene etter første punktum er oppfylt for konsernet sett som en enhet.</p></article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Terskelverdiene etter første ledd nr. 1 og 2 skal baseres på årsregnskapet for siste regnskapsår. Har selskapet ikke fastsatt sitt første årsregnskap, kan beslutning som nevnt i første ledd treffes hvis selskapets ansatte ikke overstiger ti på tidspunktet for generalforsamlingens beslutning og<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-nummer-2-punkt-1"><article class="legalP" id="kapittel-1-foreslåttparagraf-6-nummer-2-punkt-1-ledd-1">balansesummen etter åpningsbalansen er mindre enn en terskelverdi fastsatt av departementet i forskrift, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-nummer-2-punkt-2"><article class="legalP" id="kapittel-1-foreslåttparagraf-6-nummer-2-punkt-2-ledd-1">dersom selskapet ikke har plikt til å utarbeide åpningsbalanse, aksjeinnskuddene i forbindelse med stiftelsen er mindre enn en terskelverdi fastsatt av departementet i forskrift.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Viser et årsregnskap driftsinntekter, balansesum eller årsverk som overstiger terskelverdiene i første ledd, skal selskapets årsregnskap for påfølgende regnskapsår revideres. For morselskap gjelder første punktum for konsernet sett som en enhet.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) Beslutning som nevnt i første ledd kan omgjøres av en senere generalforsamling dersom forslaget får tilslutning fra mer enn en tredel av den aksjekapitalen eller av de stemmene som er representert på generalforsamlingen, eventuelt av en slik andel av aksjekapitalen eller stemmene som etter vedtektsbestemmelse som nevnt i § 5-18 tredje ledd kreves for å hindre vedtektsendring. Dersom beslutning som nevnt omgjøres, skal selskapets årsregnskap for påfølgende regnskapsår revideres.</article><article class="numberedLegalP" data-numerator="5" id="kapittel-1-foreslåttparagraf-6-nummer-5">(5) Stifterne kan i stiftelsesdokumentet unnlate å velge revisor dersom vilkårene i første ledd er oppfylt. Annet til fjerde ledd gjelder tilsvarende.</article><article class="numberedLegalP" data-numerator="6" id="kapittel-1-foreslåttparagraf-6-nummer-6">(6) Selskapet skal straks gi melding til Foretaksregisteret dersom generalforsamlingen har truffet beslutning som nevnt i første ledd eller dersom selskapets årsregnskaper igjen skal revideres som følge av at vilkårene for fritak fra revisjon etter revisorloven § 2-1 tredje til sjette ledd ikke lenger er til stede. Det samme gjelder dersom det er truffet beslutning etter fjerde ledd. Beslutning som nevnt i første ledd får ikke virkning før den er registrert i Foretaksregisteret.</article><article class="numberedLegalP" data-numerator="7" id="kapittel-1-foreslåttparagraf-6-nummer-7">(7) Dersom vilkårene for fritak fra revisjon etter revisorloven § 2-1 tredje til sjette ledd ikke lenger er til stede, skal styret straks sørge for at generalforsamlingen kan velge revisor.</article></article> <article class="defaultP" margin-top="true">§ 10-6 annet ledd fjerde punktum skal lyde:</article><article class="legalP" id="kapittel-1-ledd-7">Beviset skal signeres av minst to styremedlemmer eller av den styret gir fullmakt.</article> <article class="defaultP" margin-top="true">§ 10-6 annet ledd femte punktum oppheves.</article> <article class="defaultP" margin-top="true">§ 10-9 annet ledd fjerde punktum skal lyde:</article><article class="legalP" id="kapittel-1-ledd-8">Skal aksjeinnskuddene utelukkende gjøres opp i penger, kan bekreftelsen gis av et finansforetak, en advokat eller en autorisert regnskapsfører.</article> <article class="defaultP" margin-top="true">§ 12-2 annet ledd sjette punktum oppheves.</article> <article class="defaultP" margin-top="true">§ 12-6 nr. 3 annet punktum skal lyde:</article><article class="legalP" id="kapittel-1-ledd-9">En bekreftelse signert av styret om at forholdet til selskapets kreditorer ikke er til hinder for at beslutningen trer i kraft, skal følge med meldingen.</article> <article class="defaultP" margin-top="true">§ 13-3 første ledd annet punktum skal lyde:</article><article class="legalP" id="kapittel-1-ledd-10">Planen skal utarbeides etter reglene i §§ 13-6 til 13-8 og signeres av styrene.</article> <article class="defaultP" margin-top="true">§ 13-3 fjerde ledd skal lyde:</article><article class="numberedLegalP" data-numerator="4" id="kapittel-1-nummer-15">(4) Styret i hvert av selskapene som skal fusjonere, skal gi opplysninger til generalforsamlingen i selskapet og til styret i de andre selskapene som deltar i fusjonen, om vesentlige endringer i eiendeler, rettigheter og forpliktelser som har funnet sted i tiden mellom signeringen av fusjonsplanen og behandlingen av fusjonsplanen i generalforsamlingene som skal treffe beslutning om fusjon.</article> <article class="defaultP" margin-top="true">§ 13-17 tredje og nytt fjerde ledd skal lyde:</article><article class="numberedLegalP" data-numerator="3" id="kapittel-1-nummer-16">(3) Det overtakende selskapet skal oppbevare det eller de overdragende selskapenes selskapsdokumentasjon i minst ti år etter regnskapsårets slutt det året fusjonen er registrert i Foretaksregisteret, jf. § 1-6.</article><article class="numberedLegalP" data-numerator="4" id="kapittel-1-nummer-17">(4) Det overtakende selskapet skal oppbevare det eller de overdragende selskapenes oppbevaringspliktige regnskapsmateriale i samsvar med bokføringslovens bestemmelser.</article> <article class="defaultP" margin-top="true">§ 14-4 første ledd første punktum skal lyde:</article><article class="numberedLegalP" data-numerator="1" id="kapittel-1-nummer-18">(1) Styret i det selskapet som skal deles, skal utarbeide og signere en fisjonsplan som minst inneholder opplysning om forhold som angitt i § 13-6 første ledd.</article> <article class="defaultP" margin-top="true">§ 14-5 første ledd skal lyde:</article><article class="legalP" id="kapittel-1-ledd-11">Styret i det selskapet som skal deles, skal gi opplysninger til sin generalforsamling og til styret i et overtakende selskap om vesentlige endringer i eiendeler, rettigheter og forpliktelser som har funnet sted i tiden mellom signeringen av fisjonsplanen og vedtakelsen av fisjonsplanen.</article> <article class="defaultP" margin-top="true">§ 14-8 første ledd skal lyde:</article><article class="numberedLegalP" data-numerator="1" id="kapittel-1-nummer-19">(1) Bestemmelsene i § 13-16 og § 13-17 første, tredje og fjerde ledd gjelder tilsvarende.</article> <article class="defaultP" margin-top="true">§ 16-10 tredje og nytt fjerde ledd skal lyde:</article><article class="numberedLegalP" data-numerator="3" id="kapittel-1-nummer-20">(3) Avviklingsstyret skal sørge for at selskapsdokumentasjonen oppbevares i minst ti år etter regnskapsårets slutt det året selskapet er endelig oppløst, jf. § 1-6.</article><article class="numberedLegalP" data-numerator="4" id="kapittel-1-nummer-21">(4) Avviklingsstyret skal sørge for at selskapets oppbevaringspliktige regnskapsmateriale oppbevares i samsvar med bokføringslovens bestemmelser.</article> <article class="defaultP" margin-top="true">§ 18-5 oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2017-06-16-71/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 13. juni 1997 nr. 45 om allmennaksjeselskaper gjøres følgende endringer:</article> <article class="defaultP" margin-top="true">Etter § 1-5 skal nytt avsnitt III lyde:</article><span class="futuretitle" id="kapittel-2-foreslåttittel-1">III. Utarbeidelse og oppbevaring av dokumentasjon mv.</span><article class="futureLegalArticle" data-name="§1-6" id="kapittel-2-foreslåttparagraf-1"><span class="futureLegalArticleHeader">§ 1-6. <span class="legalArticleTitle">Utarbeidelse og oppbevaring av dokumentasjon mv.</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Dokumentasjon som kreves utarbeidet etter allmennaksjeloven, skal utarbeides og oppbevares på betryggende måte. Dokumentasjonen skal være i lesbar form og være tilgjengelig fra Norge.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Krav i denne loven om at meldinger mv. skal være eller gis skriftlig, er ikke til hinder for bruk av elektroniske løsninger.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) Departementet kan i forskrift gi nærmere bestemmelser om oppbevaringstid for bestemte dokumenttyper, hva som anses som betryggende måte for utarbeidelse og oppbevaring, og sikkerhetsnivået for signatur.</article></article> <article class="defaultP" margin-top="true">§ 2-1 nytt tredje ledd skal lyde:</article><article class="numberedLegalP" data-numerator="3" id="kapittel-2-nummer-1">(3) Stiftelsesdokumentet skal oppbevares i hele selskapets levetid.</article> <article class="defaultP" margin-top="true">§ 2-8 første ledd skal lyde:</article><article class="numberedLegalP" data-numerator="1" id="kapittel-2-nummer-2">(1) Skal aksjeinnskudd kunne gjøres med andre eiendeler enn penger, skal selskapet bli part i en avtale, eller skal noen gis særskilte rettigheter som nevnt i § 2-4, skal stifterne utarbeide, datere og signere en åpningsbalanse som skal vedlegges stiftelsesdokumentet.</article> <article class="defaultP" margin-top="true">§ 2-9 første ledd skal lyde:</article><article class="legalP" id="kapittel-2-ledd-2">Stifterne skal datere og signere stiftelsesdokumentet. Når alle stifterne har signert stiftelsesdokumentet, er aksjene tegnet og selskapet stiftet.</article> <article class="defaultP" margin-top="true">§ 2-13 tredje ledd skal lyde:</article><article class="numberedLegalP" data-numerator="3" id="kapittel-2-nummer-3">(3) Ved forsinkelse med oppgjøret av krav på innskudd skal styret gi aksjeeieren melding om at innskuddet må gjøres opp innen syv dager regnet fra avsendelsen av meldingen. Styret skal benytte en betryggende metode for å sikre at aksjeeieren mottar meldingen. I meldingen skal aksjeeieren gjøres kjent med følgene av at fristen oversittes, jf. femte ledd. Har aksjeeieren ikke kjent adresse, skal betalingsoppfordringen kunngjøres i Brønnøysundregistrenes elektroniske kunngjøringspublikasjon.</article> <article class="defaultP" margin-top="true">§ 2-18 første ledd skal lyde:</article><article class="numberedLegalP" data-numerator="1" id="kapittel-2-nummer-4">(1) Selskapet skal meldes til Foretaksregisteret innen tre måneder etter at stiftelsesdokumentet er signert.</article> <article class="defaultP" margin-top="true">§ 2-18 annet ledd femte punktum skal lyde:</article><article class="legalP" id="kapittel-2-ledd-3">Skal aksjeinnskuddene utelukkende gjøres opp i penger, kan bekreftelsen gis av et finansforetak, en advokat eller en autorisert regnskapsfører.</article> <article class="defaultP" margin-top="true">§ 2-19 første ledd første punktum skal lyde:</article><article class="numberedLegalP" data-numerator="1" id="kapittel-2-nummer-5">(1) Styrets medlemmer og den som har avgitt bekreftelse etter § 2-18 annet ledd, er solidarisk ansvarlig for det som måtte mangle av aksjeinnskudd som i meldingen til Foretaksregisteret er oppgitt og bekreftet innbetalt eller gjort opp på annen måte.</article> <article class="defaultP" margin-top="true">§ 4-25 tredje ledd skal lyde:</article><article class="numberedLegalP" data-numerator="3" id="kapittel-2-nummer-6">(3) Morselskapet skal gi aksjeeierne et tilbud om løsningssum. Dersom tilbudet rettes skriftlig til hver enkelt aksjeeier, kan det fastsettes en frist for den enkelte aksjeeier til å komme med innsigelser mot eller avslå tilbudet. Dersom det skal fastsettes en frist som nevnt i annet punktum og ikke alle aksjeeierne har kjent adresse, må tilbudet i tillegg kunngjøres i Brønnøysundregistrenes elektroniske kunngjøringspublikasjon. Dersom innsigelse etter annet punktum ikke kommer frem til selskapet innen utløpet av fristen, anses aksjeeieren for å ha akseptert tilbudet. Fristen kan ikke settes kortere enn to måneder. I meldingen med tilbudet om løsningssum og i kunngjøringen skal aksjeeierne gjøres oppmerksom på fristen og følgene av å oversitte den.</article> <article class="defaultP" margin-top="true">§ 5-2 annet ledd første og annet punktum skal lyde:</article><article class="numberedLegalP" data-numerator="2" id="kapittel-2-nummer-7">(2) Fullmektigen skal legge frem skriftlig fullmakt. Fullmakten skal være signert og datert.</article> <article class="defaultP" margin-top="true">§ 5-16 tredje ledd skal lyde:</article><article class="numberedLegalP" data-numerator="3" id="kapittel-2-nummer-8">(3) Protokollen skal signeres av møtelederen og minst en annen person valgt av generalforsamlingen blant dem som er til stede. Protokollen og fortegnelse over aksjeeiere som nevnt i § 5-13, skal oppbevares på betryggende måte i hele selskapets levetid. Protokollen skal holdes tilgjengelig for aksjeeierne hos selskapet.</article> <article class="defaultP" margin-top="true">§ 6-29 tredje ledd og nytt fjerde ledd skal lyde:</article><article class="numberedLegalP" data-numerator="3" id="kapittel-2-nummer-9">(3) Protokollen skal signeres av alle de medlemmer som har deltatt i styrebehandlingen. Har styret minst fem medlemmer, og er beslutning truffet i møte, kan styret velge to til å signere. I så fall skal kopi sendes samtlige styremedlemmer med frist for merknader, som i tilfelle kan kreves inntatt i protokollen.</article><article class="numberedLegalP" data-numerator="4" id="kapittel-2-nummer-10">(4) Protokollen skal oppbevares i hele selskapets levetid.</article> <article class="defaultP" margin-top="true">§ 10-9 annet ledd fjerde punktum skal lyde:</article><article class="legalP" id="kapittel-2-ledd-4">Skal aksjeinnskuddene utelukkende gjøres opp i penger, kan bekreftelsen gis av et finansforetak, en advokat eller en autorisert regnskapsfører.</article> <article class="defaultP" margin-top="true">§ 13-3 første ledd annet punktum skal lyde:</article><article class="legalP" id="kapittel-2-ledd-5">Planen skal utarbeides etter reglene i §§ 13-6 til 13-8 og signeres av styrene.</article> <article class="defaultP" margin-top="true">§ 13-3 fjerde ledd skal lyde:</article><article class="numberedLegalP" data-numerator="4" id="kapittel-2-nummer-11">(4) Styret i hvert av selskapene som skal fusjonere, skal gi opplysninger til generalforsamlingen i selskapet og til styret i de andre selskapene som deltar i fusjonen, om vesentlige endringer i eiendeler, rettigheter og forpliktelser som har funnet sted i tiden mellom signeringen av fusjonsplanen og behandlingen av fusjonsplanen i generalforsamlingene som skal treffe beslutning om fusjon.</article> <article class="defaultP" margin-top="true">§ 13-18 fjerde og nytt femte ledd skal lyde:</article><article class="numberedLegalP" data-numerator="4" id="kapittel-2-nummer-12">(4) Det overtakende selskapet skal oppbevare det eller de overdragende selskapenes selskapsdokumentasjon i minst ti år etter regnskapsårets slutt det året fusjonen er registrert i Foretaksregisteret, jf. § 1-6. Har det eller de overdragende selskapenes aksjer vært registrert i et verdipapirregister, skal det overtakende selskapet også oppbevare en kopi av aksjeeierregisteret i minst ti år, slik dette er ved registreringen av fusjonen.</article><article class="numberedLegalP" data-numerator="5" id="kapittel-2-nummer-13">(5) Det overtakende selskapet skal oppbevare det eller de overdragende selskapenes oppbevaringspliktige regnskapsmateriale i samsvar med bokføringslovens bestemmelser.</article> <article class="defaultP" margin-top="true">§ 13-26 første ledd annet punktum skal lyde:</article><article class="legalP" id="kapittel-2-ledd-6">Planen skal signeres av styret.</article> <article class="defaultP" margin-top="true">§ 14-4 første ledd første punktum skal lyde:</article><article class="numberedLegalP" data-numerator="1" id="kapittel-2-nummer-14">(1) Styret i det selskapet som skal deles, skal utarbeide og signere en fisjonsplan som minst inneholder opplysning om forhold som angitt i § 13-6 første ledd.</article> <article class="defaultP" margin-top="true">§ 14-5 første ledd skal lyde:</article><article class="legalP" id="kapittel-2-ledd-7">Styret i det selskapet som skal deles, skal gi opplysninger til sin generalforsamling og til styret i et overtakende selskap om vesentlige endringer i eiendeler, rettigheter og forpliktelser som har funnet sted i tiden mellom signeringen av fisjonsplanen og vedtakelsen av fisjonsplanen.</article> <article class="defaultP" margin-top="true">§ 14-8 første ledd skal lyde:</article><article class="numberedLegalP" data-numerator="1" id="kapittel-2-nummer-15">(1) Bestemmelsene i § 13-17 og § 13-18 første, tredje, fjerde og femte ledd gjelder tilsvarende.</article> <article class="defaultP" margin-top="true">§ 16-10 tredje og nytt fjerde ledd skal lyde:</article><article class="numberedLegalP" data-numerator="3" id="kapittel-2-nummer-16">(3) Avviklingsstyret skal sørge for at selskapsdokumentasjonen oppbevares i minst ti år etter regnskapsårets slutt det året selskapet er endelig oppløst, jf. § 1-6. Avviklingsstyret skal også sørge for at kopi av aksjeeierregisteret oppbevares i minst ti år etter regnskapsårets slutt det året selskapet er endelig oppløst, slik dette er når selskapet registreres som endelig oppløst.</article><article class="numberedLegalP" data-numerator="4" id="kapittel-2-nummer-17">(4) Avviklingsstyret skal sørge for at selskapets oppbevaringspliktige regnskapsmateriale oppbevares i samsvar med bokføringslovens bestemmelser.</article></section><section class="section" data-name="kapIII" id="kapittel-3" data-lovdata-URL="LTI/lov/2017-06-16-71/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 21. juni 1985 nr. 78 om registrering av foretak gjøres følgende endringer:</article> <article class="defaultP" margin-top="true">§ 4-4 bokstav e første punktum skal lyde:</article><article class="legalP" id="kapittel-3-ledd-2">Erklæring fra revisor, eller eventuelt erklæring fra finansforetak, advokat eller autorisert regnskapsfører, om at de opplysninger som er gitt om innbetaling av aksjekapital, selskapskapital i kommandittselskap, jf. § 3-3 nr. 6 og 7, grunnkapital i stiftelse og innskuddskapital i samvirkeforetak, statsforetak, interkommunalt selskap, regionalt helseforetak og helseforetak er riktige.</article> <article class="defaultP" margin-top="true">§ 4-4 bokstav h skal lyde:</article><article class="legalP" id="kapittel-3-ledd-3">Erklæring fra revisor når det meldes kapitalnedsetting og nedsettingsbeløpet skal anvendes til dekning av tap som ikke kan dekkes på annen måte. Dette gjelder likevel ikke ved melding om kapitalnedsetting etter aksjeloven § 12-1 første ledd annet punktum nr. 1.</article></section><section class="section" data-name="kapIV" id="kapittel-4" data-lovdata-URL="LTI/lov/2017-06-16-71/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 15. januar 1999 nr. 2 om revisjon og revisorer gjøres følgende endringer:</article> <article class="defaultP" margin-top="true">§ 2-1 tredje ledd skal lyde:</article><article class="legalP" id="kapittel-4-ledd-2">For aksjeselskaper gjelder ikke revisjonsplikten etter første ledd dersom det er truffet beslutning om fravalg av revisjon i medhold av aksjeloven § 7-6 første ledd. Tilsvarende gjelder dersom det ikke er valgt revisor i medhold av aksjeloven § 7-6 femte ledd.</article> <article class="defaultP" margin-top="true">§ 2-1 femte ledd skal lyde:</article><article class="legalP" id="kapittel-4-ledd-3">Unntakene etter annet og tredje ledd gjelder ikke for foretak som er pliktig til å utarbeide konsernregnskap.</article></section><section class="section" data-name="kapV" id="kapittel-5" data-lovdata-URL="LTI/lov/2017-06-16-71/KAPITTEL_5"><h2 data-text-align="center">V</h2><ul class="defaultList"><li data-li-identifier="1." data-name="1."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelser til forskjellig tid.</article></article></li><li data-li-identifier="2." data-name="2."><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Departementet kan gi nærmere overgangsbestemmelser.</article></article></li></ul></section></main></body></html>