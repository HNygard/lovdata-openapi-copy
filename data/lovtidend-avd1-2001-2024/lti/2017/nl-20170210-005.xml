<!DOCTYPE html><html lang="no"><head><title>Lov om endringer i tobakksskadeloven (gjennomføring av direktiv 2014/40/EU og standardiserte tobakkspakninger)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-02-10-5</dd><dt class="dokid">DokumentID</dt><dd class="dokid">LTI/lov/2017-02-10-5</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1973-03-09-14</li></ul></dd><dt class="legalArea">Rettsområde</dt><dd class="legalArea"><ul><li>EU/EØS-rett &gt; Mattrygghet</li> <li>Helse- og omsorgsrett</li> <li>Næringsrett &gt; Handel og tjenester</li></ul></dd><dt class="dateOfPublication">Kunngjort</dt><dd class="dateOfPublication">2017-02-10 15:10</dd><dt class="journalNumber">Journalnummer</dt><dd class="journalNumber">2016-1276</dd><dt class="titleShort">Korttittel</dt><dd class="titleShort">Endringslov til tobakksskadeloven</dd><dt class="title">Tittel</dt><dd class="title">Lov om endringer i tobakksskadeloven (gjennomføring av direktiv 2014/40/EU og standardiserte tobakkspakninger)</dd><dt class="miscInformation">Annet om dokumentet</dt><dd class="miscInformation">Prop.142 L (2015–2016), Innst.101 L (2016–2017), Lovvedtak 26 (2016–2017). Stortingets første og andre gangs behandling hhv. 9. og 12. desember 2016. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2017-02-10-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i tobakksskadeloven (gjennomføring av direktiv 2014/40/EU og standardiserte tobakkspakninger)<ul class="tocSubUl"><li>I<ul class="tocSubUl"><li>§ 18. Forbud mot selvbetjening</li><li>§ 19. Forbud mot salg fra selvbetjent automat</li><li>§ 21. Forbud mot omsetning med rabatt</li><li>§ 21 a. Registreringsordning for fjernsalg</li><li>§ 24. Forbud mot synlig oppstilling på utsalgssteder</li><li>§ 28 a. Bruk av elektroniske sigaretter</li><li>§ 30. Standardisert utforming av pakninger og varer</li><li>§ 30 a. Helseadvarsel og produktpresentasjon</li><li>§ 32. Tobakksvarers innhold og utslipp</li><li>§ 33. Minstestørrelse på forpakninger av tobakksvarer</li><li>§ 34 a. Registrering, kvalitet og sikkerhet ved elektroniske sigaretter mv.</li><li>§ 34 b. Skadelige og uønskede virkninger av elektroniske sigaretter mv.</li><li>§ 34 c. Markedsovervåking av elektroniske sigaretter mv.</li><li>§ 34 d. Godkjenningsordning for nye tobakks- og nikotinprodukter</li><li>§ 35. Tilsynsansvar</li><li>§ 37 a. Tilbakekall av registrering, godkjenning og omsetningsforbud</li><li>§ 38. Opplysnings- og rapporteringsplikter mv.</li><li>§ 40 a. Utlevering av opplysninger</li><li>§ 42. Forbud mot enkelte produktkategorier</li><li>§ 43. Beslag og destruksjon av ulovlig importerte varer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2017-02-10-5" id="dokument"><h1>Lov om endringer i tobakksskadeloven (gjennomføring av direktiv 2014/40/EU og standardiserte tobakkspakninger)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 9. mars 1973 nr. 14 om vern mot tobakksskader (tobakksskadeloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-02-10-5/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 9. mars 1973 nr. 14 om vern mot tobakksskader gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Med tobakksvarer forstås i denne lov varer som kan røykes, innsnuses, suges eller tygges såfremt de helt eller delvis består av tobakk.</article><article class="legalP" id="kapittel-1-ledd-3">Med tobakksutstyr forstås i denne lov varer som etter sitt formål hovedsakelig benyttes i forbindelse med tobakksvarer og tobakkssurrogater.</article><article class="legalP" id="kapittel-1-ledd-4">Med tobakkssurrogat forstås i denne lov produkt som etter sin bruksmåte tilsvarer tobakksvarer, men som ikke inneholder tobakk.</article><article class="legalP" id="kapittel-1-ledd-5">Med elektronisk sigarett forstås i denne lov tobakkssurrogater som kan brukes til inntak av damp gjennom et munnstykke, eller deler av et slikt produkt, herunder en patron, en tank og utstyret uten patron eller tank. Elektroniske sigaretter kan være til engangsbruk eller for gjenoppfylling.</article><article class="legalP" id="kapittel-1-ledd-6">Med gjenoppfyllingsbeholder forstås i denne lov en beholder som inneholder væske som kan brukes til gjenoppfylling av en elektronisk sigarett.</article><article class="legalP" id="kapittel-1-ledd-7">Med urtebasert røykeprodukt forstås i denne lov tobakkssurrogat basert på planter, urter eller frukter, som kan forbrukes gjennom en forbrenningsprosess.</article><article class="legalP" id="kapittel-1-ledd-8">Med tobakksimitasjon forstås i denne lov produkter som etter sin utforming har en nær likhet med tobakksvarer eller tobakksutstyr, men som ikke inneholder tobakk eller tobakkssurrogat.</article><article class="legalP" id="kapittel-1-ledd-9">Med salg forstås i denne lov overdragelse av tobakksvarer til forbruker mot vederlag.</article><article class="legalP" id="kapittel-1-ledd-10">Med engrossalg forstås i denne lov overdragelse av tobakksvarer mot vederlag som ikke omfattes av åttende ledd.</article><article class="legalP" id="kapittel-1-ledd-11">Med grensekryssende fjernsalg forstås i denne lov salg der forbrukeren på tidspunktet for bestilling av varen fra et detaljsalgssted er i et annet land enn der detaljsalgsstedet er etablert.</article><article class="legalP" id="kapittel-1-ledd-12">Med spesialforretning forstås i denne lov utsalgssted som hovedsakelig selger tobakksvarer, tobakkssurrogater eller tobakksutstyr.</article><article class="legalP" id="kapittel-1-ledd-13">Departementet kan gi forskrifter om hvilke produkter som skal regnes som tobakksvarer, tobakkssurrogater, tobakksimitasjoner, tobakksutstyr, elektroniske sigaretter og gjenoppfyllingsbeholdere, og nærmere kriterier for hva som menes med spesialforretning. I tvilstilfeller kan departementet avgjøre spørsmålene med bindende virkning.</article> <article class="defaultP" margin-top="true">§ 3 første og annet ledd skal lyde:</article><article class="legalP" id="kapittel-1-ledd-14">Loven får anvendelse på innførsel, utførsel, omsetning, utforming og bruk av tobakksvarer, tobakksutstyr, tobakkssurrogater, tobakksimitasjoner og nye kategorier av tobakks- og nikotinprodukter.</article><article class="legalP" id="kapittel-1-ledd-15">Loven, med unntak av § 28 a, får ikke anvendelse på elektroniske sigaretter og gjenoppfyllingsbeholdere som omfattes av legemiddelloven eller lov om medisinsk utstyr.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">Kapittel 2 oppheves.</article> <article class="defaultP" margin-top="true">Kapittel 3 overskriften skal lyde:</article><span class="futuretitle" id="kapittel-1-foreslåttittel-1">Kapittel 3. Salg av tobakksvarer mv.</span> <article class="defaultP" margin-top="true">§ 17 tredje ledd skal lyde:</article><article class="legalP" id="kapittel-1-ledd-16">Departementet kan i forskrift gjøre unntak fra aldersgrensene fastsatt i første og annet ledd, samt gi bestemmelser om aldersgrensen for innførsel av tobakksvarer, tobakkssurrogater, tobakksimitasjoner og tobakksutstyr.</article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-1"><span class="futureLegalArticleHeader">§ 18. <span class="legalArticleTitle">Forbud mot selvbetjening</span></span><article class="legalP" id="kapittel-1-foreslåttparagraf-1-ledd-1">Selvbetjening av tobakksvarer og tobakkssurrogater på utsalgssteder for forbrukere er forbudt.</article><article class="legalP" id="kapittel-1-foreslåttparagraf-1-ledd-2">Forbudet i første ledd gjelder ikke i spesialforretninger og utsalgssteder for avgiftsfritt salg på flyplasser.</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-2"><span class="futureLegalArticleHeader">§ 19. <span class="legalArticleTitle">Forbud mot salg fra selvbetjent automat</span></span><article class="legalP" id="kapittel-1-foreslåttparagraf-2-ledd-1">Salg av tobakksvarer og tobakkssurrogater fra selvbetjent automat er forbudt. Forbudet omfatter ikke løsninger der kunden henter ut varer fra automat med forhåndsbetalt automatkort.</article><article class="legalP" id="kapittel-1-foreslåttparagraf-2-ledd-2">Automatkort må ikke påføres vare- eller firmamerke eller andre kjennetegn for varene, kun en nøytral skriftlig angivelse av varemerkenavnet på den aktuelle varen.</article><article class="legalP" id="kapittel-1-foreslåttparagraf-2-ledd-3">Automater må ikke påføres vare- eller firmamerke eller andre kjennetegn, kun en nøytral, skriftlig angivelse av at innretningen er en automat for tobakksvarer eller tobakkssurrogater.</article><article class="legalP" id="kapittel-1-foreslåttparagraf-2-ledd-4">Departementet kan gi forskrifter om gjennomføring og utfylling av disse bestemmelser.</article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-3"><span class="futureLegalArticleHeader">§ 21. <span class="legalArticleTitle">Forbud mot omsetning med rabatt</span></span><article class="legalP" id="kapittel-1-foreslåttparagraf-3-ledd-1">Det er forbudt å gi spesiell rabatt ved salg av tobakksvarer og tobakkssurrogater til forbruker.</article></article> <article class="defaultP" margin-top="true">Ny § 21 a skal lyde:</article><article class="futureLegalArticle" data-name="§21a" id="kapittel-1-foreslåttparagraf-4"><span class="futureLegalArticleHeader">§ 21 a. <span class="legalArticleTitle">Registreringsordning for fjernsalg</span></span><article class="legalP" id="kapittel-1-foreslåttparagraf-4-ledd-1">Det er forbudt å drive fjernsalg av tobakksvarer, elektroniske sigaretter og gjenoppfyllingsbeholdere til, fra eller i Norge, uten registrering hos Helsedirektoratet.</article><article class="legalP" id="kapittel-1-foreslåttparagraf-4-ledd-2">Det er forbudt å utlevere varer som nevnt i første ledd til forbrukere i Norge uten at virksomheten er registrert som utleverer hos Helsedirektoratet.</article><article class="legalP" id="kapittel-1-foreslåttparagraf-4-ledd-3">Det er forbudt med fjernsalg fra Norge til forbrukere som befinner seg i EØS-land som har forbud mot fjernsalg.</article><article class="legalP" id="kapittel-1-foreslåttparagraf-4-ledd-4">Departementet kan i forskrift gi nærmere bestemmelser om gjennomføringen av registreringsordningen for fjernsalg, herunder krav til registreringen, stedlig representant, utleverer, alderskontrollsystem og gebyrer.</article><article class="legalP" id="kapittel-1-foreslåttparagraf-4-ledd-5">Departementet kan i forskrift gi nærmere bestemmelser om privatimport av tobakksvarer, elektroniske sigaretter og gjenoppfyllingsbeholdere, herunder mengdebegrensninger.</article></article> <article class="defaultP" margin-top="true">§ 22 overskriften skal lyde:</article> <article class="defaultP" margin-top="true"><i>Forbud mot reklame</i></article> <article class="defaultP" margin-top="true">§ 22 første ledd skal lyde:</article><article class="legalP" id="kapittel-1-ledd-17">Alle former for reklame for tobakksvarer er forbudt.</article> <article class="defaultP" margin-top="true">§ 22 femte og nytt sjette ledd skal lyde:</article><article class="legalP" id="kapittel-1-ledd-18">Denne bestemmelsen gjelder tilsvarende for tobakkssurrogater, tobakksimitasjoner og tobakksutstyr.</article><article class="legalP" id="kapittel-1-ledd-19">Departementet kan gi forskrifter om gjennomføring og utfylling av disse bestemmelser, samt gjøre unntak fra dem.</article> <article class="defaultP" margin-top="true">§ 23 overskriften skal lyde:</article> <article class="defaultP" margin-top="true"><i>Forbud mot sponsing</i></article> <article class="defaultP" margin-top="true">§ 23 annet ledd skal lyde:</article><article class="legalP" id="kapittel-1-ledd-20">Med tobakkssponsing forstås i denne lov enhver form for offentlig eller privat bidrag til et arrangement, en virksomhet eller en person med den hensikt eller den direkte eller indirekte virkning å fremme salget av tobakksprodukter eller tobakkssurrogater.</article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-5"><span class="futureLegalArticleHeader">§ 24. <span class="legalArticleTitle">Forbud mot synlig oppstilling på utsalgssteder</span></span><article class="legalP" id="kapittel-1-foreslåttparagraf-5-ledd-1">Synlig oppstilling av tobakksvarer på utsalgssteder er forbudt. Tilsvarende gjelder for tobakksutstyr, tobakksimitasjoner, tobakkssurrogater og automatkort som gir kunden adgang til å hente ut slike varer fra automat.</article><article class="legalP" id="kapittel-1-foreslåttparagraf-5-ledd-2">Forbudet i første ledd gjelder ikke for spesialforretninger.</article><article class="legalP" id="kapittel-1-foreslåttparagraf-5-ledd-3">Det kan på utsalgssteder gis nøytrale opplysninger om pris, og om hvilke varer som selges på stedet.</article><article class="legalP" id="kapittel-1-foreslåttparagraf-5-ledd-4">Departementet kan gi forskrifter om gjennomføring og utfylling av disse bestemmelser og gjøre unntak fra dem.</article></article> <article class="defaultP" margin-top="true">Kapittel 5 overskriften skal lyde:</article><span class="futuretitle" id="kapittel-1-foreslåttittel-2">Kapittel 5. Særskilte forbud mot tobakksbruk mv.</span> <article class="defaultP" margin-top="true">Ny § 28 a skal lyde:</article><article class="futureLegalArticle" data-name="§28a" id="kapittel-1-foreslåttparagraf-6"><span class="futureLegalArticleHeader">§ 28 a. <span class="legalArticleTitle">Bruk av elektroniske sigaretter</span></span><article class="legalP" id="kapittel-1-foreslåttparagraf-6-ledd-1">Bestemmelsene i dette kapittelet gjelder tilsvarende for bruk av elektroniske sigaretter.</article></article> <article class="defaultP" margin-top="true">§ 29 første ledd skal lyde:</article><article class="legalP" id="kapittel-1-ledd-21">Kommunen skal føre tilsyn med at reglene i og i medhold av §§ 25, 26 første ledd, 27 første og annet ledd og 28 a overholdes. Dreier det seg om arbeidslokaler, føres tilsynet av Arbeidstilsynet.</article> <article class="defaultP" margin-top="true">§ 29 tredje til sjette ledd skal lyde:</article><article class="legalP" id="kapittel-1-ledd-22">Petroleumstilsynet fører tilsyn med at reglene i og i medhold av §§ 25 og 28 a overholdes innen det ansvarsområde Petroleumstilsynet har i petroleumsvirksomheten i henhold til arbeidsmiljøloven. Sjøfartsmyndighetene fører tilsyn med at reglene i og i medhold av §§ 25 og 28 a overholdes på skip samt fartøyer og innretninger for øvrig. I sin tilsynsmyndighet kan nevnte myndigheter bruke tilsvarende virkemidler som de har etter gjeldende regler om helseforhold og arbeidsmiljø på skip og innretninger innen petroleumsvirksomheten.</article><article class="legalP" id="kapittel-1-ledd-23">Forsvarsstaben fører tilsyn med at reglene i og i medhold av §§ 25 og 28 a overholdes på Forsvarets fartøyer.</article><article class="legalP" id="kapittel-1-ledd-24">Sysselmannen fører tilsyn med at reglene i og i medhold av §§ 25, 26, 27 og 28 a overholdes på Svalbard. Sysselmannen kan overlate til Longyearbyen lokalstyre å føre tilsyn for Longyearbyen.</article><article class="legalP" id="kapittel-1-ledd-25">Tilsynsmyndigheten kan i særlige tilfeller gi dispensasjon fra regler gitt i eller i medhold av §§ 25 og 28 a og sette vilkår for eventuell dispensasjon. På arbeidsplasser med arbeidsmiljøutvalg skal uttalelse fra utvalget legges ved søknaden. På arbeidsplasser uten arbeidsmiljøutvalg skal uttalelse fra verneombud legges ved.</article> <article class="defaultP" margin-top="true">Kapittel 6 overskriften skal lyde:</article><span class="futuretitle" id="kapittel-1-foreslåttittel-3">Merking og utforming av tobakksvarer mv.</span> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-7"><span class="futureLegalArticleHeader">§ 30. <span class="legalArticleTitle">Standardisert utforming av pakninger og varer</span></span><article class="legalP" id="kapittel-1-foreslåttparagraf-7-ledd-1">Det er forbudt å føre inn i Norge eller selge tobakkspakninger og tobakksvarer som ikke har standardisert utforming etter nærmere bestemmelser fastsatt av departementet i forskrift. Standardiseringen kan for eksempel gjelde farge, form, utseende, materiale og merking, herunder bruk av varemerke, logo og andre elementer knyttet til merkevarebygging.</article><article class="legalP" id="kapittel-1-foreslåttparagraf-7-ledd-2">Departementet kan i forskrift fastsette krav om tilsvarende standardisering for tobakksutstyr og tobakkssurrogater, og gjøre unntak for enkelte produktkategorier. Departementet kan i forskrift sette begrensninger for hvilke typer utsalgssteder som kan selge varer som er gitt unntak fra standardiseringskravet.</article></article> <article class="defaultP" margin-top="true">Ny § 30 a skal lyde:</article><article class="futureLegalArticle" data-name="§30a" id="kapittel-1-foreslåttparagraf-8"><span class="futureLegalArticleHeader">§ 30 a. <span class="legalArticleTitle">Helseadvarsel og produktpresentasjon</span></span><article class="legalP" id="kapittel-1-foreslåttparagraf-8-ledd-1">Det er forbudt å føre inn i Norge eller selge tobakksvarer, elektroniske sigaretter og gjenoppfyllingsbeholdere samt urtebaserte røykeprodukter, som ikke er merket med helseadvarsel.</article><article class="legalP" id="kapittel-1-foreslåttparagraf-8-ledd-2">Det er forbudt å føre inn i Norge eller selge tobakksvarer, urtebaserte røykeprodukter, elektroniske sigaretter eller gjenoppfyllingsbeholdere merket med elementer, herunder tekst, navn, varemerke, symboler, illustrasjoner eller andre tegn, som<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-2-punkt-1"><article class="legalP" id="kapittel-1-foreslåttparagraf-8-ledd-2-punkt-1-ledd-1">fremmer eller oppfordrer til bruk ved å gi et villledende inntrykk av produktets egenskaper, helseeffekt, risiko eller utslipp,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-2-punkt-2"><article class="legalP" id="kapittel-1-foreslåttparagraf-8-ledd-2-punkt-2-ledd-1">inneholder informasjon om mengden nikotin, tjære eller karbonmonoksid,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-2-punkt-3"><article class="legalP" id="kapittel-1-foreslåttparagraf-8-ledd-2-punkt-3-ledd-1">gir inntrykk av at et spesielt produkt er mindre helseskadelig enn andre eller har vitaliserende, energigivende, helbredende, foryngende, naturlige, økologiske egenskaper eller andre helsemessige eller livsstilsmessige fordeler,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-ledd-2-punkt-4"><article class="legalP" id="kapittel-1-foreslåttparagraf-8-ledd-2-punkt-4-ledd-1">henviser til smak, lukt eller andre tilsetningsstoffer eller fraværet av slike,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-8-ledd-2-punkt-5"><article class="legalP" id="kapittel-1-foreslåttparagraf-8-ledd-2-punkt-5-ledd-1">ligner et næringsmiddel eller kosmetikk eller</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-8-ledd-2-punkt-6"><article class="legalP" id="kapittel-1-foreslåttparagraf-8-ledd-2-punkt-6-ledd-1">gir inntrykk av at et produkt har miljømessige eller økonomiske fordeler.</article></article></li></ul></article><article class="legalP" id="kapittel-1-foreslåttparagraf-8-ledd-3">Bestemmelsene i første og annet ledd gjelder ikke for nikotinfrie elektroniske sigaretter til engangsbruk og nikotinfrie gjenoppfyllingsbeholdere. Forbudet mot informasjon om nikotininnhold i annet ledd bokstav b og smakstilsetninger i annet ledd bokstav d gjelder ikke for elektroniske sigaretter og gjenoppfyllingsbeholdere. Annet ledd bokstav d og bokstav f gjelder ikke for urtebaserte røykeprodukter, men det kan likevel ikke oppgis at produktet er fritt for tilsetningsstoffer eller smakstilsetninger.</article><article class="legalP" id="kapittel-1-foreslåttparagraf-8-ledd-4">Departementet kan i forskrift gi nærmere bestemmelser til utfylling og gjennomføring av kravene i første og annet ledd samt gjøre unntak fra dem.</article></article> <article class="defaultP" margin-top="true">§ 31 første ledd skal lyde:</article><article class="legalP" id="kapittel-1-ledd-26">Det er forbudt å føre inn i Norge eller selge etuier-, esker, omslag, innpakninger og ethvert annet produkt som har til hensikt helt eller delvis å skjule eller tilsløre helseadvarslene i § 30 a første ledd.</article> <article class="defaultP" margin-top="true">§ 32 skal lyde:</article><article class="futureLegalArticle" data-name="§32" id="kapittel-1-foreslåttparagraf-9"><span class="futureLegalArticleHeader">§ 32. <span class="legalArticleTitle">Tobakksvarers innhold og utslipp</span></span><article class="legalP" id="kapittel-1-foreslåttparagraf-9-ledd-1">Det er forbudt å føre inn i Norge eller selge sigaretter og rulletobakk med karakteristisk smak. Med karakteristisk smak menes en klart merkbar lukt eller smak av annet enn tobakk, som resultat av et tilsetningsstoff eller en kombinasjon av tilsetningsstoffer, for eksempel frukt, krydder, urter, alkohol, godteri, mentol eller vanilje, og som er merkbar før eller under forbruk av varen. Departementet kan gi utfyllende forskrifter, herunder om saksbehandlingen for vurderingen av om et produkt anses ha karakteristisk smak, og gjøre unntak fra forbudet.</article><article class="legalP" id="kapittel-1-foreslåttparagraf-9-ledd-2">Departementet kan gi forskrifter om tobakksvarer og tobakkssurrogaters innhold, herunder forbud mot enkelte typer tilsetningsstoffer, maksimalgrenser for innhold og utslipp, samt om metoder for og kontroll med utslippsmålinger. Tilsvarende gjelder for tobakksvarers komponenter, herunder filter, papir, kapsler mv.</article><article class="legalP" id="kapittel-1-foreslåttparagraf-9-ledd-3">Departementet kan i forskrift fastsette gebyrer for myndighetenes arbeid med og kontroll av ingredienser og utslippsmålinger.</article></article> <article class="defaultP" margin-top="true">§ 33 skal lyde:</article><article class="futureLegalArticle" data-name="§33" id="kapittel-1-foreslåttparagraf-10"><span class="futureLegalArticleHeader">§ 33. <span class="legalArticleTitle">Minstestørrelse på forpakninger av tobakksvarer</span></span><article class="legalP" id="kapittel-1-foreslåttparagraf-10-ledd-1">Departementet kan gi forskrifter om minstevekt og minste antall tobakksvarer per enkeltforpakning som kan selges i detaljsalg.</article></article> <article class="defaultP" margin-top="true">§ 34 første ledd skal lyde:</article><article class="legalP" id="kapittel-1-ledd-27">Enhver form for testing av tobakksvarer og tobakkssurrogater samt pakninger ved hjelp av forbrukere, er forbudt.</article> <article class="defaultP" margin-top="true">Nytt kapittel 6A skal lyde:</article><span class="futuretitle" id="kapittel-1-foreslåttittel-4">Kapittel 6A. Elektroniske sigaretter, urtebaserte røykeprodukter og nye tobakksprodukter</span><article class="futureLegalArticle" data-name="§34a" id="kapittel-1-foreslåttparagraf-11"><span class="futureLegalArticleHeader">§ 34 a. <span class="legalArticleTitle">Registrering, kvalitet og sikkerhet ved elektroniske sigaretter mv.</span></span><article class="legalP" id="kapittel-1-foreslåttparagraf-11-ledd-1">Det er forbudt å føre inn i Norge eller selge elektroniske sigaretter og gjenoppfyllingsbeholdere som ikke er registrert hos Statens legemiddelverk.</article><article class="legalP" id="kapittel-1-foreslåttparagraf-11-ledd-2">Produsenter og importører av elektroniske sigaretter og gjenoppfyllingsbeholdere skal søke om å få sine produkter registrert minst seks måneder før de planlegges plassert på det norske markedet. Ved enhver vesentlig endring skal produktet registreres på nytt.</article><article class="legalP" id="kapittel-1-foreslåttparagraf-11-ledd-3">Departementet kan i forskrift fastsette nærmere bestemmelser om gjennomføringen av registreringsplikten, offentliggjøring av mottatt informasjon samt gebyr og avgift for å dekke utgifter knyttet til registrering og tilsyn.</article><article class="legalP" id="kapittel-1-foreslåttparagraf-11-ledd-4">Departementet kan i forskrift fastsette nærmere bestemmelser om krav til produktenes kvalitet, sikkerhet, utforming og bruksanvisning.</article></article><article class="futureLegalArticle" data-name="§34b" id="kapittel-1-foreslåttparagraf-12"><span class="futureLegalArticleHeader">§ 34 b. <span class="legalArticleTitle">Skadelige og uønskede virkninger av elektroniske sigaretter mv.</span></span><article class="legalP" id="kapittel-1-foreslåttparagraf-12-ledd-1">Produsenter, importører og distributører av elektroniske sigaretter og gjenoppfyllingsbeholdere skal ha et system for innsamling av informasjon om alle antatt skadelige eller uønskede virkninger av produktet på menneskers helse.</article><article class="legalP" id="kapittel-1-foreslåttparagraf-12-ledd-2">Produsenter, importører og distributører som har grunn til å tro at elektroniske sigaretter eller gjenoppfyllingsbeholdere som er i deres besittelse, planlegges eller er plassert på markedet, ikke er sikre eller av god kvalitet eller ikke oppfyller lovens bestemmelser, skal umiddelbart iverksette tiltak for å rette feilen, trekke produktet fra markedet eller tilbakekalle det. Tilsynsmyndigheten der produktet planlegges eller er plassert på markedet skal umiddelbart varsles.</article><article class="legalP" id="kapittel-1-foreslåttparagraf-12-ledd-3">Departementet kan i forskrift fastsette nærmere bestemmelser om gjennomføringen av bestemmelsen, herunder tiltaks- og varslingsplikter.</article></article><article class="futureLegalArticle" data-name="§34c" id="kapittel-1-foreslåttparagraf-13"><span class="futureLegalArticleHeader">§ 34 c. <span class="legalArticleTitle">Markedsovervåking av elektroniske sigaretter mv.</span></span><article class="legalP" id="kapittel-1-foreslåttparagraf-13-ledd-1">Produsenter og importører av elektroniske sigaretter og gjenoppfyllingsbeholdere skal årlig rapportere om salgsvolum, forbrukerpreferanser, salgsmåte og sammendrag av markedsundersøkelser.</article><article class="legalP" id="kapittel-1-foreslåttparagraf-13-ledd-2">Departementet kan i forskrift gi nærmere bestemmelser om gjennomføringen av rapporteringsplikten samt om markedsovervåking.</article></article><article class="futureLegalArticle" data-name="§34d" id="kapittel-1-foreslåttparagraf-14"><span class="futureLegalArticleHeader">§ 34 d. <span class="legalArticleTitle">Godkjenningsordning for nye tobakks- og nikotinprodukter</span></span><article class="legalP" id="kapittel-1-foreslåttparagraf-14-ledd-1">Det er forbudt å føre inn i Norge eller selge nye tobakks- eller nikotinprodukter uten at produktet er godkjent av direktoratet.</article><article class="legalP" id="kapittel-1-foreslåttparagraf-14-ledd-2">Med nye tobakks- og nikotinprodukter forstås produkter som er plassert på markedet etter 19. mai 2014 og som ikke faller inn under følgende kategorier: sigaretter, rulletobakk, pipetobakk, vannpipetobakk, sigarer, sigarillos, tyggetobakk, nesetobakk eller snus.</article><article class="legalP" id="kapittel-1-foreslåttparagraf-14-ledd-3">Departementet kan i forskrift fastsette nærmere bestemmelser om vilkår for godkjenning, nødvendig dokumentasjon, krav om undersøkelser, rapporteringsplikter og gebyrer for godkjenning.</article></article> <article class="defaultP" margin-top="true">Kapittel 7 overskriften skal lyde:</article><span class="futuretitle" id="kapittel-1-foreslåttittel-5">Kapittel 7. Tilsyn og reaksjoner på regelbrudd</span> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-15"><span class="futureLegalArticleHeader">§ 35. <span class="legalArticleTitle">Tilsynsansvar</span></span><article class="legalP" id="kapittel-1-foreslåttparagraf-15-ledd-1">Helsedirektoratet fører tilsyn med at bestemmelsene i §§ 19 til 24, 30 til 34, 34 c og 34 d og bestemmelser gitt i medhold av disse lovbestemmelsene, overholdes. Direktoratet fører tilsyn med kravene i §§ 30 a og 32 når det gjelder tobakksvarer og urtebaserte røykeprodukter.</article><article class="legalP" id="kapittel-1-foreslåttparagraf-15-ledd-2">Statens legemiddelverk fører tilsyn med at bestemmelsene i §§ 34 a og 34 b og bestemmelser gitt i medhold av disse, overholdes. Det samme gjelder kravene om helseadvarsel og produktpresentasjon i § 30 a når det gjelder elektroniske sigaretter og gjenoppfyllingsbeholdere.</article><article class="legalP" id="kapittel-1-foreslåttparagraf-15-ledd-3">Tilsynsmyndigheten kan foreta slik granskning og besiktigelse som den finner nødvendig for å utføre sine gjøremål etter loven, og gir de pålegg og treffer de vedtak som er nødvendige for gjennomføringen av tilsynet.</article><article class="legalP" id="kapittel-1-foreslåttparagraf-15-ledd-4">Departementet kan gi utfyllende forskrifter om gjennomføringen av tilsynet.</article></article> <article class="defaultP" margin-top="true">§ 36 første ledd skal lyde:</article><article class="legalP" id="kapittel-1-ledd-28">Finner tilsynsmyndigheten at noen av bestemmelsene nevnt i § 35 er overtrådt, kan den pålegge retting av forholdet. Samtidig settes en frist for rettingen. Tilsynsmyndigheten kan kreve skriftlig bekreftelse fra overtrederen på at det ulovlige forholdet er opphørt.</article> <article class="defaultP" margin-top="true">§ 36 fjerde ledd skal lyde:</article><article class="legalP" id="kapittel-1-ledd-29">Når særlige grunner taler for det, kan tilsynsmyndigheten helt eller delvis frafalle ilagt tvangsmulkt.</article> <article class="defaultP" margin-top="true">§ 37 første ledd skal lyde:</article><article class="legalP" id="kapittel-1-ledd-30">Vedtak etter § 36 på grunnlag av overtredelser av §§ 20, 21, 22, 23, 30, 30 a, 31 og 33 eller bestemmelser gitt i medhold til disse, kan påklages til Markedsrådet. Ved behandlingen i Markedsrådet gjelder de saksbehandlingsregler som er gitt i eller i medhold av markedsføringsloven så langt de passer.</article> <article class="defaultP" margin-top="true">Ny § 37 a skal lyde:</article><article class="futureLegalArticle" data-name="§37a" id="kapittel-1-foreslåttparagraf-16"><span class="futureLegalArticleHeader">§ 37 a. <span class="legalArticleTitle">Tilbakekall av registrering, godkjenning og omsetningsforbud</span></span><article class="legalP" id="kapittel-1-foreslåttparagraf-16-ledd-1">Tilsynsmyndighetene kan nekte registrering eller godkjenning etter §§ 21 a, 34 a og 34 d, eller trekke denne tilbake dersom virksomheten eller produktet ikke oppfyller kravene i denne lov eller bestemmelser gitt i medhold av den.</article><article class="legalP" id="kapittel-1-foreslåttparagraf-16-ledd-2">Tilsynsmyndighetene kan fastsette omsetningsforbud for enkelte produkter eller produktpartier, dersom de har grunn til å anta at disse ikke oppfyller lovens bestemmelser eller bestemmelser gitt i medhold av denne lov.</article><article class="legalP" id="kapittel-1-foreslåttparagraf-16-ledd-3">Departementet kan i forskrift gi nærmere bestemmelser til gjennomføring og utfylling av første og annet ledd.</article></article> <article class="defaultP" margin-top="true">Kapittel 8 overskriften skal lyde:</article><span class="futuretitle" id="kapittel-1-foreslåttittel-6">Kapittel 8. Opplysnings- og rapporteringsplikter</span> <article class="defaultP" margin-top="true">§ 38 skal lyde:</article><article class="futureLegalArticle" data-name="§38" id="kapittel-1-foreslåttparagraf-17"><span class="futureLegalArticleHeader">§ 38. <span class="legalArticleTitle">Opplysnings- og rapporteringsplikter mv.</span></span><article class="legalP" id="kapittel-1-foreslåttparagraf-17-ledd-1">Enhver plikter etter pålegg av tilsynsmyndigheten å gi de opplysninger som er nødvendige for å forebygge helseskader som bruk av tobakksvarer eller tobakkssurrogater medfører eller gjennomføre gjøremål etter loven.</article><article class="legalP" id="kapittel-1-foreslåttparagraf-17-ledd-2">Produsenter og importører av tobakksvarer skal rapportere til direktoratet om tobakksvarers innhold og utslipp, og om salgsvolum. De skal også sende inn alle markeds- og forbrukerundersøkelser knyttet til ingredienser og utslipp, og sammendrag av markedsundersøkelser i forbindelse med lansering av nye produkter. Det samme gjelder ved vesentlige endringer.</article><article class="legalP" id="kapittel-1-foreslåttparagraf-17-ledd-3">Produsenter og importører av urtebaserte røykeprodukter skal rapportere til direktoratet om produktenes ingredienser. Det samme gjelder når sammensetningen av ingrediensene i et produkt endres.</article><article class="legalP" id="kapittel-1-foreslåttparagraf-17-ledd-4">Direktoratet kan kreve at den som tilvirker eller innfører tobakksvarer skal legge frem en representativ prøve av produktet eller iverksette undersøkelser som er nødvendig for å vurdere produktets egenskaper og virkninger. Kostnadene ved slike undersøkelser bæres av vedkommende tilvirker eller importør. Direktoratet kan bestemme at kostnadene helt eller delvis skal dekkes av det offentlige.</article><article class="legalP" id="kapittel-1-foreslåttparagraf-17-ledd-5">Direktoratet kan selv iverksette slike undersøkelser, og kan pålegge tilvirker eller importør å bære kostnadene ved undersøkelsen. Kostnadene er tvangsgrunnlag for utlegg.</article><article class="legalP" id="kapittel-1-foreslåttparagraf-17-ledd-6">Departementet kan i forskrift gi nærmere bestemmelser om gjennomføringen av rapporteringsplikten i annet og tredje ledd, herunder plikt til å utføre studier og utarbeide rapporter, og gjøre unntak fra rapporteringsplikten.</article><article class="legalP" id="kapittel-1-foreslåttparagraf-17-ledd-7">Departementet kan i forskrift pålegge produsenter og importører å betale gebyrer for myndighetenes arbeid med mottak, lagring, håndtering, analyse og offentliggjøring av opplysningene som er omtalt i annet, tredje og sjette ledd.</article></article> <article class="defaultP" margin-top="true">§ 39 første ledd skal lyde:</article><article class="legalP" id="kapittel-1-ledd-31">Departementet kan gi forskrifter om plikt for tilsynsmyndigheter, og enhver virksomhet eller person som er involvert i produksjon, import, distribusjon eller detaljsalg av tobakksvarer eller relaterte produkter, til å avgi opplysninger til statistiske formål.</article> <article class="defaultP" margin-top="true">Ny § 40 a skal lyde:</article><article class="futureLegalArticle" data-name="§40a" id="kapittel-1-foreslåttparagraf-18"><span class="futureLegalArticleHeader">§ 40 a. <span class="legalArticleTitle">Utlevering av opplysninger</span></span><article class="legalP" id="kapittel-1-foreslåttparagraf-18-ledd-1">Opplysninger mottatt i medhold av §§ 34 a, 34 c, 34 d og 38, kan uten hinder av lovbestemt taushetsplikt utleveres til EFTAs overvåkingsorgan, EU-kommisjonen og relevante myndigheter i andre EØS-land.</article></article> <article class="defaultP" margin-top="true">§ 42 skal lyde:</article><article class="futureLegalArticle" data-name="§42" id="kapittel-1-foreslåttparagraf-19"><span class="futureLegalArticleHeader">§ 42. <span class="legalArticleTitle">Forbud mot enkelte produktkategorier</span></span><article class="legalP" id="kapittel-1-foreslåttparagraf-19-ledd-1">Departementet kan forby innførsel og salg av bestemte produktkategorier på bakgrunn av særlige forhold dersom dette anses nødvendig for å beskytte folkehelsen.</article></article> <article class="defaultP" margin-top="true">§ 43 skal lyde:</article><article class="futureLegalArticle" data-name="§43" id="kapittel-1-foreslåttparagraf-20"><span class="futureLegalArticleHeader">§ 43. <span class="legalArticleTitle">Beslag og destruksjon av ulovlig importerte varer</span></span><article class="legalP" id="kapittel-1-foreslåttparagraf-20-ledd-1">Tobakksvarer, tobakkssurrogater og tobakksutstyr som importeres i strid med bestemmelser i denne lov med forskrifter, kan tilbakeholdes, beslaglegges og destrueres.</article><article class="legalP" id="kapittel-1-foreslåttparagraf-20-ledd-2">Ved tilbakehold skal mottakeren varsles om at varen kan bli beslaglagt og destruert. Mottakeren skal gis mulighet til å uttale seg i saken innen en nærmere angitt frist.</article><article class="legalP" id="kapittel-1-foreslåttparagraf-20-ledd-3">Dersom mottakeren ikke avgir uttalelse innen fristen, kan varen beslaglegges og destrueres. Forvaltningsloven §§ 23, 24, 25 og 27 kommer ikke til anvendelse der mottaker ikke har gitt tilbakemelding innen fristen.</article><article class="legalP" id="kapittel-1-foreslåttparagraf-20-ledd-4">Kongen kan gi forskrift om gjennomføring av denne bestemmelsen, herunder fastsette frister for å gi tilbakemelding på varsel gitt etter andre ledd.</article><article class="legalP" id="kapittel-1-foreslåttparagraf-20-ledd-5">Kongen kan i forskrift gjøre unntak fra klagerett over vedtak fattet i medhold av denne bestemmelsen.</article></article> <article class="defaultP" margin-top="true">Nåværende §§ 42 og 43 blir nye §§ 44 og 45.</article></section><section class="section" data-name="kapII" id="kapittel-2" data-lovdata-URL="LTI/lov/2017-02-10-5/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan bestemme at de enkelte bestemmelsene skal tre i kraft til ulik tid og fastsette overgangsperioder.</article></section></main></body></html>