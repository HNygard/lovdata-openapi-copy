<!DOCTYPE html><html lang="no"><head><title>Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-09-714</dd><dt class="dokid">DokumentID</dt><dd class="dokid">LTI/forskrift/2017-06-09-714</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-20-1097</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-05-28-16/§14</li></ul></dd><dt class="dateOfPublication">Kunngjort</dt><dd class="dateOfPublication">2017-06-09 14:15</dd><dt class="journalNumber">Journalnummer</dt><dd class="journalNumber">2017-0555</dd><dt class="titleShort">Korttittel</dt><dd class="titleShort">Endr. i politiregisterforskriften</dd><dt class="title">Tittel</dt><dd class="title">Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 9. juni 2017 med hjemmel i lov 28. mai 2010 nr. 16 om om behandling av opplysninger i politiet og påtalemyndigheten (politiregisterloven) § 14. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2017-06-09-714</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten<ul class="tocSubUl"><li>I<ul class="tocSubUl"><li>§ 74-1. Formål</li><li>§ 74-2. Definisjoner</li><li>§ 74-3. Virkeområde og formålsbegrensning</li><li>§ 74-5. Forholdet til andre avtaler</li><li>§ 74-6. Nasjonalt kontaktpunkt</li><li>§ 74-7. Fingeravtrykksopplysninger</li><li>§ 74-8. DNA-profiler</li><li>§ 74-9. Utlevering av personopplysninger og andre opplysninger for å forebygge alvorlig kriminalitet</li><li>§ 74-10. Fastsettelse av særlige vilkår for utlevering av opplysninger etter § 74-7 til § 74-9</li><li>§ 74-11. Elektronisk søk i fingeravtrykkregistre</li><li>§ 74-12. Elektronisk søk i DNA-registre</li><li>§ 74-13. Formålsbegrensninger ved behandling av opplysninger</li><li>§ 74-14. Særlige behandlingsregler og informasjonsplikt</li><li>§ 74-15. Dokumentasjonsplikt</li><li>§ 74-16. Handlinger som faller inn under dette kapittelets virkeområde</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-09-714" id="dokument"><h1>Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten</h1><section class="section" data-name="kapI" id="kapittel-1" data-lovdata-URL="LTI/forskrift/2017-06-09-714/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften) gjøres følgende endringer:</article> <article class="defaultP" margin-top="true">Nytt kapittel 74 skal lyde:</article><span class="futuretitle" id="kapittel-1-foreslåttittel-1">Kapittel 74. Avtale mellom Norge og USA om styrket samarbeid om forebygging og bekjempelse av alvorlig kriminalitet.</span><span class="futuretitle" id="kapittel-1-foreslåttittel-2">I. Formål, definisjoner og virkeområde</span><article class="futureLegalArticle" data-name="§74-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 74-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">I dette kapittelet gjennomføres de bestemmelser i avtale mellom Kongeriket Norges regjering og De forente staters regjering om styrket samarbeid om forebygging og bekjempelse av alvorlig kriminalitet (PCSC-avtalen) som ikke allerede er gjennomført i politiregisterloven eller politiregisterforskriften.</article></article><article class="futureLegalArticle" data-name="§74-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 74-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I dette kapittel forstås med:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>DNA-profiler</i>: Bokstav- eller tallkode som representerer et antall kjennetegn som gjør det mulig å identifisere den ikke-kodede delen av en analysert DNA-prøve fra et menneske, det vil si den særskilte kjemiske formen på ulike DNA-loci.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Referansedata:</i> En DNA-profil med tilhørende referanse (DNA-referansedata) eller opptatte fingeravtrykk med tilhørende referanse (fingeravtrykksreferansedata). Referansedata må ikke inneholde opplysninger som gjør det mulig å identifisere den registrerte direkte. Referansedata som ikke kan spores tilbake til en enkelt person (ikke-sporbare data), skal kunne identifiseres som dét.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Alvorlig kriminalitet</i>: Handlinger som i henhold til partenes nasjonale lovgivning straffes med frihetsberøvelse med en øvre strafferamme på mer enn ett år eller med en strengere straff, og som er oppført i § 74-16.</article></article></li></ul></article></article><article class="futureLegalArticle" data-name="§74-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 74-3</span>. <span class="legalArticleTitle">Virkeområde og formålsbegrensning</span></span><article class="legalP" id="kapittel-1-foreslåttparagraf-3-ledd-1">Bestemmelsene i dette kapittelet gjelder politiets og påtalemyndighetens utveksling av opplysninger med De forente stater ved forebygging og bekjempelse av alvorlig kriminalitet, jf. PCSC-avtalen art. 1.</article><article class="legalP" id="kapittel-1-foreslåttparagraf-3-ledd-2">Retten til å foreta direkte søk i henhold til dette kapittelet skal kun benyttes for å forebygge, avdekke og etterforske alvorlig kriminalitet, når det foreligger særlige forhold som gir grunn til å undersøke om en eller flere registrerte vil begå eller har begått alvorlig kriminalitet.</article></article><article class="futureLegalArticle" data-name="§74-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 74-5</span>. <span class="legalArticleTitle">Forholdet til andre avtaler</span></span><article class="legalP" id="kapittel-1-foreslåttparagraf-4-ledd-1">Dette kapittelet berører ikke bestemmelser om adgang til informasjonsutveksling mellom Norge og De forente stater fastsatt i traktater eller andre overenskomster, i forbindelse med praktisk samarbeid om rettshåndheving eller i intern rett.</article></article><article class="futureLegalArticle" data-name="§74-6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 74-6</span>. <span class="legalArticleTitle">Nasjonalt kontaktpunkt</span></span><article class="legalP" id="kapittel-1-foreslåttparagraf-5-ledd-1">Den nasjonale enhet for bekjempelse av organisert og annen alvorlig kriminalitet (Kripos) er det norske kontaktpunkt ved utveksling av opplysninger i henhold til PCSC-avtalen.</article></article><span class="futuretitle" id="kapittel-1-foreslåttittel-3">II. Utlevering av opplysninger fra norsk politimyndighet</span><article class="futureLegalArticle" data-name="§74-7" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 74-7</span>. <span class="legalArticleTitle">Fingeravtrykksopplysninger</span></span><article class="legalP" id="kapittel-1-foreslåttparagraf-6-ledd-1">Til bruk for forebygging og etterforskning av alvorlig kriminalitet gis De forente staters nasjonale kontaktpunkt tilgang til referansedata i det norske fingeravtrykkregister, jf. kapittel 46, herunder rett til å foreta direkte søk ved å sammenlikne fingeravtrykk. Dette omfatter også registrerte fingeravtrykk som ikke kan knyttes til en identifisert person. Søk kan bare foretas i enkelttilfeller. De forente stater skal ikke gis direkte tilgang til opplysninger knyttet til det enkelte fingeravtrykk som er egnet til å identifisere den registrerte.</article><article class="legalP" id="kapittel-1-foreslåttparagraf-6-ledd-2">Dersom man ved søk etter første ledd konstaterer at fingeravtrykkene samsvarer, skal Kripos innenfor de rammer som følger av norsk lovgivning utlevere ytterligere personopplysninger og andre tilgjengelige opplysninger vedrørende referansedataene. Kripos kan ved behov foreta ytterligere analyser for å bekrefte at fingeravtrykkene samsvarer.</article></article><article class="futureLegalArticle" data-name="§74-8" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 74-8</span>. <span class="legalArticleTitle">DNA-profiler</span></span><article class="legalP" id="kapittel-1-foreslåttparagraf-7-ledd-1">Til bruk for etterforskning av alvorlig kriminalitet gis De forente staters nasjonale kontaktpunkt tilgang til referansedata i det norske DNA-register, jf. kapittel 45, herunder rett til å foreta direkte søk ved å sammenlikne DNA-profiler. Søk kan foretas bare i enkelttilfeller. De forente stater skal ikke gis direkte tilgang til opplysninger knyttet til den enkelte DNA-profil som er egnet til å identifisere den registrerte.</article><article class="legalP" id="kapittel-1-foreslåttparagraf-7-ledd-2">Dersom man ved søk etter første ledd konstaterer at DNA-profilene samsvarer, skal Kripos utlevere elektronisk referansedataene som hører til profilen det er funnet samsvar med. Dersom det ikke foreligger samsvar, skal det gis elektronisk melding om dette. Innenfor de rammer som følger av norsk lovgivning skal Kripos utlevere ytterligere personopplysninger og andre tilgjengelige opplysninger vedrørende referansedataene.</article></article><article class="futureLegalArticle" data-name="§74-9" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 74-9</span>. <span class="legalArticleTitle">Utlevering av personopplysninger og andre opplysninger for å forebygge alvorlig kriminalitet</span></span><article class="legalP" id="kapittel-1-foreslåttparagraf-8-ledd-1">Innenfor de rammer som følger av norsk lovgivning kan Kripos utlevere opplysninger som nevnt i annet ledd, dersom særlige forhold gir grunn til å tro at den registrerte<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">vil begå eller har begått terrorhandlinger eller lovbrudd forbundet med terrorisme, en terrorgruppe eller en terrorsammenslutning, slik disse lovbruddene er definert i norsk lov</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">gjennomgår eller har gjennomgått trening i den hensikt å begå lovbrudd som nevnt i bokstav a, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">vil begå eller har begått et alvorlig lovbrudd eller deltar i en organisert kriminell gruppe eller sammenslutning i strid med norsk lov.</article></article></li></ul></article><article class="legalP" id="kapittel-1-foreslåttparagraf-8-ledd-2">Opplysningene som utleveres kan omfatte etternavn, fornavn, tidligere navn, andre navn, dekknavn, alternativ staving av navn, kjønn, fødselsdato og fødested, nåværende og tidligere nasjonalitet, passnummer, nummer på annet legitimasjonsdokument, fingeravtrykk samt en beskrivelse av eventuelle tidligere dommer eller av de forhold som ligger til grunn for antakelsen i første ledd. I tillegg kan det utleveres andre opplysninger enn personopplysninger i tilknytning til lovbruddene angitt i første ledd.</article></article><article class="futureLegalArticle" data-name="§74-10" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 74-10</span>. <span class="legalArticleTitle">Fastsettelse av særlige vilkår for utlevering av opplysninger etter § 74-7 til § 74-9</span></span><article class="legalP" id="kapittel-1-foreslåttparagraf-9-ledd-1">Kripos kan i samsvar med norsk lov fastsette vilkår for utlevering av opplysninger som nevnt i §§ 74-7 til 74-9. Vilkårene kan ikke gå ut på generelle begrensninger i De forente staters rettslige standarder for behandling av personopplysninger</article></article><span class="futuretitle" id="kapittel-1-foreslåttittel-4">III. Innhenting av opplysninger fra De forente stater</span><article class="futureLegalArticle" data-name="§74-11" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 74-11</span>. <span class="legalArticleTitle">Elektronisk søk i fingeravtrykkregistre</span></span><article class="legalP" id="kapittel-1-foreslåttparagraf-10-ledd-1">Til bruk for forebygging og etterforskning av alvorlig kriminalitet innenfor avtalens virkeområde kan Kripos i enkeltsaker foreta elektroniske søk i referansedata i De forente staters fingeravtrykkregistre.</article><article class="legalP" id="kapittel-1-foreslåttparagraf-10-ledd-2">Ved elektroniske søk i referansedata i De forente staters fingeravtrykkregistre gjelder bestemmelsene i politiregisterloven.</article></article><article class="futureLegalArticle" data-name="§74-12" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 74-12</span>. <span class="legalArticleTitle">Elektronisk søk i DNA-registre</span></span><article class="legalP" id="kapittel-1-foreslåttparagraf-11-ledd-1">Til bruk for etterforskning av alvorlig kriminalitet kan Kripos i enkeltsaker foreta elektroniske søk i referansedata i De forente staters DNA-registre.</article><article class="legalP" id="kapittel-1-foreslåttparagraf-11-ledd-2">Ved elektroniske søk i referansedata i De forente staters DNA-registre gjelder bestemmelsene i politiregisterloven.</article></article><span class="futuretitle" id="kapittel-1-foreslåttittel-5">IV. Behandling av opplysninger som skal utleveres eller er mottatt etter dette kapittel</span><article class="futureLegalArticle" data-name="§74-13" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 74-13</span>. <span class="legalArticleTitle">Formålsbegrensninger ved behandling av opplysninger</span></span><article class="legalP" id="kapittel-1-foreslåttparagraf-12-ledd-1">Opplysninger mottatt fra De forente stater i forbindelse med søk etter § 74-7 og § 74-8 kan kun behandles:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">for å kunne foreta en sammenlikning,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">for å gi elektronisk tilbakemelding på søket</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-ledd-1-punkt-3"><article class="legalP" id="kapittel-1-foreslåttparagraf-12-ledd-1-punkt-3-ledd-1">for å foreta registrering etter § 74-15</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-12-ledd-1-punkt-4"><article class="legalP" id="kapittel-1-foreslåttparagraf-12-ledd-1-punkt-4-ledd-1">for formålene nevnt i annet ledd bokstav b og c.</article></article></li></ul></article><article class="legalP" id="kapittel-1-foreslåttparagraf-12-ledd-2">Opplysninger mottatt fra De forente stater som tilbakemelding ved søk etter § 74-11 og § 74-12, herunder informasjon om treff eller ikke treff, kan kun behandles<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-2-punkt-1"><article class="legalP" id="kapittel-1-foreslåttparagraf-12-ledd-2-punkt-1-ledd-1">for å fastslå om de sammenliknede DNA-profilene eller fingeravtrykkene samsvarer,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-2-punkt-2"><article class="legalP" id="kapittel-1-foreslåttparagraf-12-ledd-2-punkt-2-ledd-1">for å utarbeide og fremme en tilleggsanmodning om bistand i samsvar med nasjonal lovgivning, herunder bestemmelsene om rettslig bistand, dersom opplysningene samsvarer,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-ledd-2-punkt-3"><article class="legalP" id="kapittel-1-foreslåttparagraf-12-ledd-2-punkt-3-ledd-1">for registrering som norsk lov krever eller tillater.</article></article></li></ul></article><article class="legalP" id="kapittel-1-foreslåttparagraf-12-ledd-3">Øvrige opplysninger mottatt etter dette kapittel kan behandles:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-3-punkt-1"><article class="legalP" id="kapittel-1-foreslåttparagraf-12-ledd-3-punkt-1-ledd-1">for etterforskning i straffesaker</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-3-punkt-2"><article class="legalP" id="kapittel-1-foreslåttparagraf-12-ledd-3-punkt-2-ledd-1">for å avverge en alvorlig trussel mot den offentlige sikkerhet</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-ledd-3-punkt-3"><article class="legalP" id="kapittel-1-foreslåttparagraf-12-ledd-3-punkt-3-ledd-1">i retts- eller forvaltningssaker som ikke er av strafferettslig art, men som er direkte forbundet med etterforskning som nevnt i bokstav a</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-12-ledd-3-punkt-4"><article class="legalP" id="kapittel-1-foreslåttparagraf-12-ledd-3-punkt-4-ledd-1">etter samtykke fra den registrerte</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-12-ledd-3-punkt-5"><article class="legalP" id="kapittel-1-foreslåttparagraf-12-ledd-3-punkt-5-ledd-1">for alle andre formål, dersom De forente stater har gitt samtykke til det på forhånd.</article></article></li></ul></article></article><article class="futureLegalArticle" data-name="§74-14" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 74-14</span>. <span class="legalArticleTitle">Særlige behandlingsregler og informasjonsplikt</span></span><article class="legalP" id="kapittel-1-foreslåttparagraf-13-ledd-1">På anmodning fra De forente stater plikter Kripos eller den behandlingsansvarlige å rette, slette eller sperre opplysninger som er innhentet eller behandlet i strid med dette kapittel, eller hvor utleveringen til Norge er i strid med De forente staters interne rett.</article><article class="legalP" id="kapittel-1-foreslåttparagraf-13-ledd-2">Opplysninger mottatt etter dette kapittel skal ikke utleveres til tredjestater, internasjonale organer eller private parter uten samtykke fra De forente stater. Nødvendige sikkerhetsforanstaltninger skal foretas.</article><article class="legalP" id="kapittel-1-foreslåttparagraf-13-ledd-3">Kripos skal på anmodning uten unødig opphold underrette kontaktpunktet i De forente stater om behandlingen av oversendte opplysninger og hvilket resultat som er oppnådd. Dersom De forente stater i et konkret tilfelle har fastsatt særlige vilkår for bruk av opplysningene, skal Kripos på anmodning underrette De forente stater om hvordan opplysningene er brukt.</article></article><article class="futureLegalArticle" data-name="§74-15" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 74-15</span>. <span class="legalArticleTitle">Dokumentasjonsplikt</span></span><article class="legalP" id="kapittel-1-foreslåttparagraf-14-ledd-1">Kripos skal føre et register over sending og mottak av opplysninger etter dette kapittel. Registeret skal omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-ledd-1-punkt-1"><article class="legalP" id="kapittel-1-foreslåttparagraf-14-ledd-1-punkt-1-ledd-1">informasjon om hvilke opplysninger som er oversendt</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-ledd-1-punkt-2"><article class="legalP" id="kapittel-1-foreslåttparagraf-14-ledd-1-punkt-2-ledd-1">datoen opplysningene ble oversendt</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-14-ledd-1-punkt-3"><article class="legalP" id="kapittel-1-foreslåttparagraf-14-ledd-1-punkt-3-ledd-1">navn på mottaker av opplysningene dersom de oversendes til andre enheter enn Kripos.</article></article></li></ul></article><article class="legalP" id="kapittel-1-foreslåttparagraf-14-ledd-2">De registrerte opplysninger om sending og mottak skal oppbevares i to år. De skal deretter slettes.</article></article><span class="futuretitle" id="kapittel-1-foreslåttittel-6">V. Handlinger som faller inn under dette kapittelets virkeområde</span><article class="futureLegalArticle" data-name="§74-16" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 74-16</span>. <span class="legalArticleTitle">Handlinger som faller inn under dette kapittelets virkeområde</span></span><article class="legalP" id="kapittel-1-foreslåttparagraf-15-ledd-1">Forbrytelser som faller inn under denne avtales virkeområde, omfatter følgende lovbrudd i tillegg til forbund om å begå slike lovbrudd, deltaking i en organisert kriminell gruppe i strid med nasjonal lovgivning eller forsøk på å begå slike lovbrudd, når de er straffebelagt:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-15-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-1-ledd-1">Forbrytelser mot mennesker: folkemord, tortur, overlagt, forsettlig eller uaktsomt drap og tilsvarende lovbrudd; menneskehandel; ufrivillig trelldom; voldtekt og andre sedelighetsforbrytelser, herunder fremstilling av seksuelle overgrep mot barn eller fremstilling som seksualiserer barn og voldtektsforsøk; vold som begås i den hensikt å forårsake alvorlig skade, eller som resulterer i slik skade; bortføring; gisseltaking; drift eller ledelse av en prostitusjonsvirksomhet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-15-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-2-ledd-1">Forbrytelser mot staten: terrorhandlinger (herunder lovbrudd fastsatt i FNs konvensjoner til bekjempelse av terrorisme, gi materiell støtte til terrorister, gi materiell støtte til terrororganisasjoner, motta eller sørge for militærlignende opplæring fra utenlandske terrororganisasjoner); brudd på FN-resolusjoner om frysing av formuesgoder og forbud mot transaksjoner med personer som bryter internasjonale bestemmelser om våpenhandel; forbudte transaksjoner med biologiske, kjemiske eller nukleære materialer; sabotasje; spionasje (herunder dataspionasje og økonomisk spionasje); menneskesmugling, hindring av rettsforfølgning, mened eller medvirkning til mened; falsk forklaring; trusler.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-15-ledd-1-punkt-3"><article class="legalP" id="kapittel-1-foreslåttparagraf-15-ledd-1-punkt-3-ledd-1">Våpenkriminalitet: lovbrudd knyttet til skytevåpen, herunder men ikke begrenset til ulovlig handel med slike våpen; lovbrudd knyttet til ødeleggelsesmidler eller sprengstoff; bære skjult våpen med det forsett å bruke våpenet; bruk eller ulovlig besittelse av biologiske, kjernefysiske, kjemiske eller andre masseødeleggelsesvåpen; produksjon, overføring eller besittelse av spredere for radiologiske stoffer.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-15-ledd-1-punkt-4"><article class="legalP" id="kapittel-1-foreslåttparagraf-15-ledd-1-punkt-4-ledd-1">Tyveri/bedrageri: innbruddstyveri, ran, væpnet ran; pengeutpressing; innbrudd; bestikkelser; underslag; utpressing; hvitvasking av penger; organisert kriminalitet; forsøk på å heve ugyldige sjekker; ulike former for bedrageri (forfalskninger, utstedelse av falske dokumenter, bedrageri, svikaktig og ulovlig bruk av dokumenter, herunder men ikke begrenset til kredittkort og pass); skatteunndragelser; ulike former for tyveri; smugling av varer; ulovlig omsetning av tyvegods og falskmyntneri eller forfalskning av varer.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-15-ledd-1-punkt-5"><article class="legalP" id="kapittel-1-foreslåttparagraf-15-ledd-1-punkt-5-ledd-1">Alvorlige forbrytelser med kontrollerte stoffer: omsetning av eller handel med narkotiske, kontrollerte og psykotrope stoffer eller marihuana; besittelse av eller besittelse i den hensikt å selge narkotiske, kontrollerte og psykotrope stoffer eller marihuana, med unntak av mindre kvanta som ikke anses som en alvorlig forseelse etter intern rett.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-15-ledd-1-punkt-6"><article class="legalP" id="kapittel-1-foreslåttparagraf-15-ledd-1-punkt-6-ledd-1">Forbrytelser mot eiendom, miljø, personvern og datakriminalitet: ildspåsettelse; bombeattentat; skadeverk; sjørøveri på det åpne hav; miljøkriminalitet; grove personvernbrudd, herunder ulovlig tilgang til databaser; og datakriminalitet.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-06-09-714/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. september 2017, med unntak av § 74-2 nr. 1, § 74-8 og § 74 12, som trer i kraft senere.</article></section></main></body></html>