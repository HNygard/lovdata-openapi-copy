<!DOCTYPE html><html lang="no"><head><title>Forskrift for opptak, gjennomføring av studier, eksamen og klagebehandling for fagskolen Hald Internasjonale Senter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-05-30-677</dd><dt class="dokid">DokumentID</dt><dd class="dokid">LTI/forskrift/2017-05-30-677</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-07-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-06-20-56/§4</li><li>lov/2003-06-20-56/§6</li><li>lov/2003-06-20-56/§13</li><li>forskrift/2010-02-01-96</li><li>forskrift/2017-03-17-334</li><li>lov/1967-02-10</li><li>forskrift/2013-12-12-1504</li></ul></dd><dt class="dateOfPublication">Kunngjort</dt><dd class="dateOfPublication">2017-06-02 15:00</dd><dt class="journalNumber">Journalnummer</dt><dd class="journalNumber">2017-0512</dd><dt class="titleShort">Korttittel</dt><dd class="titleShort">Forskrift for studier m.m. ved fagskolen Hald Internasjonale Senter</dd><dt class="title">Tittel</dt><dd class="title">Forskrift for opptak, gjennomføring av studier, eksamen og klagebehandling for fagskolen Hald Internasjonale Senter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Styret for Hald Internasjonale Senter 30. mai 2017 med hjemmel i lov 20. juni 2003 nr. 56 om fagskoleutdanning (fagskoleloven) § 4, § 6 og § 13, forskrift 1. februar 2010 nr. 96 om kvalitetssikring og kvalitetsutvikling i høyere utdanning og fagskoleutdanning, forskrift 17. mars 2017 nr. 334 om fagskoleutdanning, lov 10. februar 1967 om behandlingsmåten i forvaltningssaker (forvaltningsloven) og forskrift 12. desember 2013 nr. 1504 om tilsyn med kvaliteten i fagskoleutdanning (fagskoletilsynsforskriften).</dd><dt class="refid">RefID</dt><dd class="refid">forskrift/2017-05-30-677</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for opptak, gjennomføring av studier, eksamen og klagebehandling for fagskolen Hald Internasjonale Senter<ul class="tocSubUl"><li>Kapittel I – Generelle bestemmelser<ul class="tocSubUl"><li>§ 1. Forskriftens formål og virkeområde</li></ul></li><li>Kapittel II – Opptak<ul class="tocSubUl"><li>§ 2. Opptaksreglement</li></ul></li><li>Kapittel III – Studentene rettigheter og plikter<ul class="tocSubUl"><li>§ 3-1. Studentenes rettigheter</li><li>§ 3-2. Studentenes plikter:</li><li>§ 3-3. Skolens ansvar</li><li>§ 3-3. Utvisning:</li></ul></li><li>Kapittel IV – Avleggelse og gjennomføring av eksamen<ul class="tocSubUl"><li>§ 4-1. Oppmelding</li><li>§ 4-2. Vilkår for å gå opp til sluttvurdering:</li><li>§ 4-3. Underveisvurdering</li><li>§ 4-4. Sluttvurdering</li><li>§ 4-5. Vitnemål</li></ul></li><li>Kapittel V – Klagebehandling<ul class="tocSubUl"><li>§ 5-1. Klagerett</li><li>§ 5-2. Klagefrist</li><li>§ 5-3. Klagens innhold</li><li>§ 5-4. Veiledning, hjelp og støtte</li><li>§ 5-5. Klageinstans</li><li>§ 5-6. Saksgang ved klage</li></ul></li><li>Kapittel VI – Innpassing og fritak<ul class="tocSubUl"><li>§ 6-1. Innpassing av emner</li><li>§ 6-2. Fritak for deler av utdanningen</li><li>§ 6-3. Prosedyre ved vurdering av innpassing og fritak</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-05-30-677" id="dokument"><h1>Forskrift for opptak, gjennomføring av studier, eksamen og klagebehandling for fagskolen Hald Internasjonale Senter</h1><section class="section" data-name="kapI" id="kapittel-1" data-lovdata-URL="LTI/forskrift/2017-05-30-677/KAPITTEL_1"><h2>Kapittel I – Generelle bestemmelser</h2><article class="legalArticle" data-lovdata-URL="LTI/forskrift/2017-05-30-677/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens formål og virkeområde</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-punkt-1"><article class="legalP" id="kapittel-1-paragraf-1-punkt-1-ledd-1">Formålet med forskriften er å sikre godt samarbeid, trivsel, respekt og medansvar blant ansatte og studenter. Forskriften skal fremme god orden og legge til rette for god læring, samt å sikre upartisk og rettferdig behandling av studenter og søkere (i samsvar med sentrale lover og forskrifter).</article></article></li><li data-li-identifier="2." data-name="2."><article class="listArticle" id="kapittel-1-paragraf-1-punkt-2"><article class="legalP" id="kapittel-1-paragraf-1-punkt-2-ledd-1">Forskriften regulerer studentens, søkerens og skolens rettigheter og plikter ved Hald Internasjonale Senter.</article></article></li><li data-li-identifier="3." data-name="3."><article class="listArticle" id="kapittel-1-paragraf-1-punkt-3"><article class="legalP" id="kapittel-1-paragraf-1-punkt-3-ledd-1">Forskriften gjelder opptak, studier, eksamen og klagebehandling ved Hald Internasjonale Senter.</article></article></li><li data-li-identifier="4." data-name="4."><article class="listArticle" id="kapittel-1-paragraf-1-punkt-4"><article class="legalP" id="kapittel-1-paragraf-1-punkt-4-ledd-1">Skolens styre er ansvarlig for gjennomføringen av utdanningen og overfor NOKUT.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2017-05-30-677/KAPITTEL_2"><h2>Kapittel II – Opptak</h2><article class="legalArticle" data-lovdata-URL="LTI/forskrift/2017-05-30-677/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Opptaksreglement</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-punkt-1"><article class="legalP" id="kapittel-2-paragraf-1-punkt-1-ledd-1">Hald Internasjonale Senter tar inn studenter som har fullført videregående opplæring. Det stilles ikke krav om særskilte studieretninger i videregående opplæring.</article></article></li><li data-li-identifier="2." data-name="2."><article class="listArticle" id="kapittel-2-paragraf-1-punkt-2"><article class="legalP" id="kapittel-2-paragraf-1-punkt-2-ledd-1">Hald Internasjonale Senter kan ta inn studenter som ikke har fullført videregående opplæring eller har sin utdanning fra utlandet ut i fra en vurdering av realkompetanse. Følgende kriterier legges til grunn ved vurdering av realkompetanse: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-punkt-2-ledd-1-punkt-1"><article class="legalP" id="kapittel-2-paragraf-1-punkt-2-ledd-1-punkt-1-ledd-1">Søkeren må dokumentere minimum 3 års utdanning, relevant arbeidserfaring, ulønnet arbeid, organisasjonserfaring eller lignende.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-punkt-2-ledd-1-punkt-2"><article class="legalP" id="kapittel-2-paragraf-1-punkt-2-ledd-1-punkt-2-ledd-1">Søkeren må ha gode kunnskaper i engelsk eller tegnspråk.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-punkt-2-ledd-1-punkt-3"><article class="legalP" id="kapittel-2-paragraf-1-punkt-2-ledd-1-punkt-3-ledd-1">Laveste alder er 19 år i inntaksåret</article></article></li></ul></article></article></li><li data-li-identifier="3." data-name="3."><article class="listArticle" id="kapittel-2-paragraf-1-punkt-3"><article class="legalP" id="kapittel-2-paragraf-1-punkt-3-ledd-1">Hald Internasjonale Senter kan ta inn studenter på grunnlag av særskilt vurdering.</article><article class="legalP" id="kapittel-2-paragraf-1-punkt-3-ledd-2">Dersom du ønsker å bli vurdert etter denne bestemmelsen, må du be om det og legge ved begrunnelse og dokumentasjon. Grunnlag for opptak etter særskilt vurdering kan være når følgende forhold gir grunn til å anta at din utdannelse eller dine karakterpoeng ikke gir et riktig bilde av dine kvalifikasjoner: <ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-punkt-3-ledd-2-punkt-1"><article class="legalP" id="kapittel-2-paragraf-1-punkt-3-ledd-2-punkt-1-ledd-1">annet morsmål enn norsk eller engelsk</article></article></li><li data-li-identifier="-" data-name="-"><article class="listArticle" id="kapittel-2-paragraf-1-punkt-3-ledd-2-punkt-2"><article class="legalP" id="kapittel-2-paragraf-1-punkt-3-ledd-2-punkt-2-ledd-1">sykdom</article></article></li><li data-li-identifier="-" data-name="-"><article class="listArticle" id="kapittel-2-paragraf-1-punkt-3-ledd-2-punkt-3"><article class="legalP" id="kapittel-2-paragraf-1-punkt-3-ledd-2-punkt-3-ledd-1">nedsatt funksjonsevne</article></article></li><li data-li-identifier="-" data-name="-"><article class="listArticle" id="kapittel-2-paragraf-1-punkt-3-ledd-2-punkt-4"><article class="legalP" id="kapittel-2-paragraf-1-punkt-3-ledd-2-punkt-4-ledd-1">andre spesielle forhold.</article></article></li></ul>De forholdene som er nevnt over gir ikke rett til studieplass.</article></article></li><li data-li-identifier="4." data-name="4."><article class="listArticle" id="kapittel-2-paragraf-1-punkt-4"><article class="legalP" id="kapittel-2-paragraf-1-punkt-4-ledd-1">Hald Internasjonale Senter kan innpasse beståtte emner fra annen godkjent fagskoleutdanning innen fagområde tverrkulturell forståelse. <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-punkt-4-ledd-1-punkt-1"><article class="legalP" id="kapittel-2-paragraf-1-punkt-4-ledd-1-punkt-1-ledd-1">Følgende krav til dokumentasjon gjelder:</article><article class="legalP" id="kapittel-2-paragraf-1-punkt-4-ledd-1-punkt-1-ledd-2">Godkjent vitnemål med minimum 10 fagskolepoeng innen relevante emner knyttet til fagområdet tverrkulturell forståelse. Fritak vil kun gjelde teoretisk undervisning i gjeldende emne.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-punkt-4-ledd-1-punkt-2"><article class="legalP" id="kapittel-2-paragraf-1-punkt-4-ledd-1-punkt-2-ledd-1">Vedtak fattes som enkeltvedtak av daglig leder/rektor og programansvarlig. Avgjørelser om innpassing og fritak kan klages inn til styret ved skolen.</article></article></li></ul></article></article></li><li data-li-identifier="5." data-name="5."><article class="listArticle" id="kapittel-2-paragraf-1-punkt-5"><article class="legalP" id="kapittel-2-paragraf-1-punkt-5-ledd-1">Hald Internasjonale Senter tar inn studenter som vil være lojale mot skolens og eierorganisasjonenes verdigrunnlag og teologiske basis, uttrykt i Vedtektene § 3.</article></article></li><li data-li-identifier="6." data-name="6."><article class="listArticle" id="kapittel-2-paragraf-1-punkt-6"><article class="legalP" id="kapittel-2-paragraf-1-punkt-6-ledd-1">For å kunne nå målet for opplæringen slik det fremkommer av fagplanen, forutsettes det at studenten er fysisk og psykisk i stand til å gjennomføre praksisperioden. De som tas inn må helsemessig være i stand til å gjennomføre skoleåret, utenlandspraksis inkludert. Dette vil kreves dokumentert ved framlegging av helseattest av nyere dato og gjennom intervju med søker.</article></article></li><li data-li-identifier="7." data-name="7."><article class="listArticle" id="kapittel-2-paragraf-1-punkt-7"><article class="legalP" id="kapittel-2-paragraf-1-punkt-7-ledd-1">Alle studenter forventes å skulle være i kontakt med barn og unge i praksisperioden. For gjennomføring av praksis kreves det fremleggelse av politiattest av nyere dato.</article></article></li><li data-li-identifier="8." data-name="8."><article class="listArticle" id="kapittel-2-paragraf-1-punkt-8"><article class="legalP" id="kapittel-2-paragraf-1-punkt-8-ledd-1">Ved flere kvalifiserte søkere enn antall studieplasser, vil følgende hensyn avgjøre opptaksrekkefølgen: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-punkt-8-ledd-1-punkt-1"><article class="legalP" id="kapittel-2-paragraf-1-punkt-8-ledd-1-punkt-1-ledd-1"><i>Karakterer</i>. Av hensyn til undervisningens teoretiske karakter vil det bli tatt hensyn til vitnemål og karakterer fra tidligere skolegang. Søkere med over 4 i snitt fra videregående opplæring prioriteres.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-punkt-8-ledd-1-punkt-2"><article class="legalP" id="kapittel-2-paragraf-1-punkt-8-ledd-1-punkt-2-ledd-1"><i>Språkkunnskaper</i>. Av hensyn til praksisperiodens innhold, vil språkkunnskaper utover norsk og engelsk vektlegges.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-punkt-8-ledd-1-punkt-3"><article class="legalP" id="kapittel-2-paragraf-1-punkt-8-ledd-1-punkt-3-ledd-1"><i>Organisasjonserfaring</i>. Søkere med erfaring fra eierorganisasjonene eller andre frivillige organisasjoners arbeid prioriteres.</article></article></li><li data-li-identifier="d." data-name="d."><article class="listArticle" id="kapittel-2-paragraf-1-punkt-8-ledd-1-punkt-4"><article class="legalP" id="kapittel-2-paragraf-1-punkt-8-ledd-1-punkt-4-ledd-1"><i>Praksisplassens kriterier</i>. Som en del av opplæringen ved Hald Internasjonale Senter inngår det en praksisperiode hos lokale samarbeidspartnere i ulike land. Samarbeidspartnerne utarbeider kriterier for den enkelte praksisplass. Søkere som har erfaring, interesser og/eller personlige kvalifikasjoner som oppfyller et eller flere av praksisplassens kriterier, prioriteres.</article></article></li><li data-li-identifier="e." data-name="e."><article class="listArticle" id="kapittel-2-paragraf-1-punkt-8-ledd-1-punkt-5"><article class="legalP" id="kapittel-2-paragraf-1-punkt-8-ledd-1-punkt-5-ledd-1"><i>Kjønn</i>. Av hensyn til fordelingen mellom kjønnene vil søkere av det kjønn som er svakest representert gå foran personer av motsatt kjønn hvor søkere ellers stiller likt.</article></article></li><li data-li-identifier="f." data-name="f."><article class="listArticle" id="kapittel-2-paragraf-1-punkt-8-ledd-1-punkt-6"><article class="legalP" id="kapittel-2-paragraf-1-punkt-8-ledd-1-punkt-6-ledd-1"><i>Geografi</i>. Av hensyn til å få en så sammensatt studentgruppe som mulig vil geografiske hensyn kunne spille inn hvor søkere for øvrig stiller likt.</article></article></li></ul>For punktene a til c gis det et opptakspoeng for hvert av kravene som er oppfylt. Søkere som oppfyller kravet i punkt d gis 1–3 opptakspoeng. Søkere med flere opptakspoeng går foran søkere med færre opptakspoeng.</article></article></li><li data-li-identifier="9." data-name="9."><article class="listArticle" id="kapittel-2-paragraf-1-punkt-9"><article class="legalP" id="kapittel-2-paragraf-1-punkt-9-ledd-1">Av hensyn til studiets mål og innhold, tilstreber Hald Internasjonale Senter en viss fordeling mellom norske og utenlandske studenter. Dersom det finnes tilfredsstillende finansiering, vil 35–45&#xa0;% av studieplassene være reservert for utenlandske søkere. De utenlandske søkerne rekrutteres av de lokale partnerorganisasjonene ut i fra de samme kravene som gjelder for norske søkere.</article></article></li><li data-li-identifier="10." data-name="10."><article class="listArticle" id="kapittel-2-paragraf-1-punkt-10"><article class="legalP" id="kapittel-2-paragraf-1-punkt-10-ledd-1">Tilgjengelige studieplasser kan variere fra år til år og vil avhenge av ledige praksisplasser hos våre partnerorganisasjoner</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2017-05-30-677/KAPITTEL_3"><h2>Kapittel III – Studentene rettigheter og plikter</h2><article class="legalArticle" data-lovdata-URL="LTI/forskrift/2017-05-30-677/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Studentenes rettigheter</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-1-punkt-1"><article class="legalP" id="kapittel-3-paragraf-1-punkt-1-ledd-1">Studentene velger en studentrepresentant til styret for Hald Internasjonale Senter. Representanten har møte- og talerett i styret. Valget skjer ved skriftlig avstemming.</article></article></li><li data-li-identifier="2." data-name="2."><article class="listArticle" id="kapittel-3-paragraf-1-punkt-2"><article class="legalP" id="kapittel-3-paragraf-1-punkt-2-ledd-1">Studentene velger et studentråd som består av 6–7 representanter: én norsk og én utenlandsk student fra hvert program, + representanten til styret (dersom denne ikke inngår blant representantene fra et av programmene). Valget skjer ved skriftlig avstemming og alle på hvert program stemmer på både en norsk og en utenlandsk student. Studentrådets oppgaver er bl.a.: å arbeide for et godt skole- og læringsmiljø og å fremme studentenes felles interesser. Studentrådet konstituerer seg selv</article></article></li><li data-li-identifier="3." data-name="3."><article class="listArticle" id="kapittel-3-paragraf-1-punkt-3"><article class="legalP" id="kapittel-3-paragraf-1-punkt-3-ledd-1">Studentene velger to studentrepresentanter til lokal klagenemnd. Valget skjer ved skriftlig avstemming.</article></article></li></ul></article><article class="legalArticle" data-lovdata-URL="LTI/forskrift/2017-05-30-677/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Studentenes plikter:</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-punkt-1"><article class="legalP" id="kapittel-3-paragraf-2-punkt-1-ledd-1">Studentene må som utsendte representanter for organisasjonene, være lojale mot skolens og sin utsenderorganisasjons verdigrunnlag og teologiske basis.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-punkt-2"><article class="legalP" id="kapittel-3-paragraf-2-punkt-2-ledd-1">Studentene er forpliktet til å betale inn egenandel i henhold til gjeldende frister.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-punkt-3"><article class="legalP" id="kapittel-3-paragraf-2-punkt-3-ledd-1">Andre forhold er regulert i egen deltageravtale.</article></article></li></ul></article><article class="legalArticle" data-lovdata-URL="LTI/forskrift/2017-05-30-677/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Skolens ansvar</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-3-punkt-1"><article class="legalP" id="kapittel-3-paragraf-3-punkt-1-ledd-1">Skolen skal gjennomføre undervisningen slik den er definert i fagplanen. Skolen kan gjøre mindre endringer i undervisningen og pensum dersom spesielle forhold tilsier dette, men skolen skal da informere og tilrettelegge så godt det lar seg gjøre.</article></article></li><li data-li-identifier="2." data-name="2."><article class="listArticle" id="kapittel-3-paragraf-3-punkt-2"><article class="legalP" id="kapittel-3-paragraf-3-punkt-2-ledd-1">Skolen plikter å informere studentene om forskriften og å gjøre den tilgjengelig for studentene på skolens nettsider og ved kunngjøring i Norsk Lovtidend.</article></article></li></ul></article><article class="legalArticle" data-lovdata-URL="LTI/forskrift/2017-05-30-677/§3-3" data-name="§3-3" id="kapittel-3-paragraf-4"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Utvisning:</span></h3><article class="legalP" data-text-size="small" id="kapittel-3-paragraf-4-ledd-1">I henhold til lov om fagskoleutdanning § 10.<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">Hald Internasjonale Senter kan utvise en student for en viss tid eller for alltid, dersom studenten har gjort seg skyldig i grovt brudd mot skolens reglement eller ved uverdig atferd som i betydelig grad kan skade skolen, skolens eiere, skolens studenter, eller praksisstedet i det allmenne omdømme. Manglende betaling av skolepenger kan føre til utvisning.</article></article></li><li data-li-identifier="2." data-name="2."><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">Utvisningen skal være saklig begrunnet.</article></article></li><li data-li-identifier="3." data-name="3."><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">Før en eventuell utvisning skal studenten ha anledning til å forklare seg.</article></article></li><li data-li-identifier="4." data-name="4."><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">Forvaltningslovens regler om enkeltvedtak kommer til anvendelse ved vedtak om utvisning.</article></article></li><li data-li-identifier="5." data-name="5."><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">Klage: Når skolen har utvist for deler av et skoleår, er det lokalt klageorgan som behandler klagen.</article></article></li><li data-li-identifier="6." data-name="6."><article class="listArticle" id="kapittel-3-paragraf-4-ledd-1-punkt-6"><article class="legalP" id="kapittel-3-paragraf-4-ledd-1-punkt-6-ledd-1">Ved vedtak om bortvisning eller utestengning er regulert i fagskoleloven § 10.</article></article></li></ul></article></article></section><section class="section" data-name="kapIV" id="kapittel-4" data-lovdata-URL="LTI/forskrift/2017-05-30-677/KAPITTEL_4"><h2>Kapittel IV – Avleggelse og gjennomføring av eksamen</h2><article class="legalP" id="kapittel-4-ledd-1">Hald Internasjonale Senter bruker underveisvurdering og sluttvurdering med bestått/ikke bestått.</article><article class="legalArticle" data-lovdata-URL="LTI/forskrift/2017-05-30-677/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Oppmelding</span></h3><article class="legalP" id="kapittel-4-paragraf-1-ledd-1">Studenter opptatt ved skolen er automatisk oppmeldt til eksamen/sluttvurdering dersom vilkårene i § 4-2 er oppfylt</article></article><article class="legalArticle" data-lovdata-URL="LTI/forskrift/2017-05-30-677/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Vilkår for å gå opp til sluttvurdering:</span></h3><ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-punkt-1"><article class="legalP" id="kapittel-4-paragraf-2-punkt-1-ledd-1">Betalt studieavgift</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-punkt-2"><article class="legalP" id="kapittel-4-paragraf-2-punkt-2-ledd-1">Gjennomført og bestått praksis i utlandet med mindre enn 10&#xa0;% fravær</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-punkt-3"><article class="legalP" id="kapittel-4-paragraf-2-punkt-3-ledd-1">Oppmøte i obligatorisk undervisning med mindre enn 10&#xa0;% fravær</article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-punkt-4"><article class="legalP" id="kapittel-4-paragraf-2-punkt-4-ledd-1">Levert alle elementene til mappevurdering innen oppgitt frist.</article></article></li></ul></article><article class="legalArticle" data-lovdata-URL="LTI/forskrift/2017-05-30-677/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Underveisvurdering</span></h3><article class="legalP" id="kapittel-4-paragraf-3-ledd-1">Vurdering av studentene underveis er en viktig del av det pedagogiske opplegget ved HIS. Følgende elementer er med i underveisvurderingen:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">Avtalte veiledningssamtaler mellom lærer ved HIS og student.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">Regelmessige veiledningssamtaler mellom praksisveileder og student på praksisstedet.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">Skriftlig tilbakemelding på skriftlig arbeid i løpet av skoleåret. Studentene vil ha anledning til å gjøre endringer og forbedringer på bakgrunn av den skriftlige tilbakemeldingen de har fått fram til de leveres inn til sluttvurdering.</article></article></li></ul></article><article class="legalP" id="kapittel-4-paragraf-3-ledd-2">I tillegg foregår det en fortløpende uformell kontakt med tilbakemeldinger til studenten.</article></article><article class="legalArticle" data-lovdata-URL="LTI/forskrift/2017-05-30-677/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Sluttvurdering</span></h3><article class="legalP" id="kapittel-4-paragraf-4-ledd-1">Ved avslutningen av skoleåret blir det foretatt en sluttvurdering av studentene. Følgende elementer inngår i en helhetsvurdering:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">Det vil bli foretatt en mappevurdering av den enkelte student.</article></article></li><li data-li-identifier="2." data-name="2."><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">Praksisoppholdet vurderes av lokal praksisveileder.</article></article></li><li data-li-identifier="3." data-name="3."><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">Fravær i løpet av skoleåret (ikke over 10&#xa0;%).</article></article></li><li data-li-identifier="4." data-name="4."><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">Ekstern sensor vurderer et utvalg av mappene (20&#xa0;%).</article></article></li></ul></article><article class="legalP" id="kapittel-4-paragraf-4-ledd-2">Studiet vurderes totalt sett til bestått/ikke bestått. For at studiet skal vurderes til bestått, er det en forutsetning at alle elementene til mappen er innlevert og tilfredsstiller kravene og at praksisen er godkjent.</article><article class="legalP" id="kapittel-4-paragraf-4-ledd-3">Studiet utgjør en helhet der teori og praksis er tett knyttet sammen. Det er derfor en forutsetning at studentene har fått bestått på alle elementene i kurset (mappe, praksis og frammøte). Det er ikke anledning til å ta opp igjen deler av kurset dersom en skulle få ikke bestått på en av delene.</article><article class="legalP" id="kapittel-4-paragraf-4-ledd-4">Studenter med særskilte behov vil kunne få tilrettelagt for alternativ vurdering etter skriftlig søknad til skolen.</article></article><article class="legalArticle" data-lovdata-URL="LTI/forskrift/2017-05-30-677/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Vitnemål</span></h3><article class="legalP" id="kapittel-4-paragraf-5-ledd-1">Når studentene har gjennomført studiet, får de utdelt vitnemål.</article><article class="legalP" id="kapittel-4-paragraf-5-ledd-2">Vitnemålet skal inneholde:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-1"><article class="legalP" id="kapittel-4-paragraf-5-ledd-2-punkt-1-ledd-1">Tittel på fagskoleutdanningen: «Tverrkulturell forståelse og internasjonalt arbeid»</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-2"><article class="legalP" id="kapittel-4-paragraf-5-ledd-2-punkt-2-ledd-1">Navnet på fagskolen, Hald Internasjonale Senter</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-3"><article class="legalP" id="kapittel-4-paragraf-5-ledd-2-punkt-3-ledd-1">Det overordnede læringsutbytte</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-4"><article class="legalP" id="kapittel-4-paragraf-5-ledd-2-punkt-4-ledd-1">Navnet på programmet studenten er knyttet til</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-5"><article class="legalP" id="kapittel-4-paragraf-5-ledd-2-punkt-5-ledd-1">Emner</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-6"><article class="legalP" id="kapittel-4-paragraf-5-ledd-2-punkt-6-ledd-1">Praksisland og navn på lokal partnerorganisasjon</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-7"><article class="legalP" id="kapittel-4-paragraf-5-ledd-2-punkt-7-ledd-1">NKR-nivå og kvalifikasjon som oppnås</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-8"><article class="legalP" id="kapittel-4-paragraf-5-ledd-2-punkt-8-ledd-1">Karaktersystem som benyttes (A–F) eller bestått/ikke bestått</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-9"><article class="legalP" id="kapittel-4-paragraf-5-ledd-2-punkt-9-ledd-1">Antall fagskolepoeng</article></article></li><li data-li-identifier="-" data-name="-"><article class="listArticle" id="kapittel-4-paragraf-5-ledd-2-punkt-10"><article class="legalP" id="kapittel-4-paragraf-5-ledd-2-punkt-10-ledd-1">Om studiet er bestått eller ikke.</article></article></li></ul></article></article></section><section class="section" data-name="kapV" id="kapittel-5" data-lovdata-URL="LTI/forskrift/2017-05-30-677/KAPITTEL_5"><h2>Kapittel V – Klagebehandling</h2><article class="legalArticle" data-lovdata-URL="LTI/forskrift/2017-05-30-677/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Klagerett</span></h3><ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-1-punkt-1"><article class="legalP" id="kapittel-5-paragraf-1-punkt-1-ledd-1">En student har klagerett på alle enkeltvedtak fattet av skolen. Alle enkeltvedtak skal være skriftlige og inneholde en begrunnelse for vedtaket.</article></article></li><li data-li-identifier="2." data-name="2."><article class="listArticle" id="kapittel-5-paragraf-1-punkt-2"><article class="legalP" id="kapittel-5-paragraf-1-punkt-2-ledd-1">Alle enkeltvedtak fattes av skolen.</article></article></li><li data-li-identifier="3." data-name="3."><article class="listArticle" id="kapittel-5-paragraf-1-punkt-3"><article class="legalP" id="kapittel-5-paragraf-1-punkt-3-ledd-1">Dersom begrunnelse ikke foreligger sammen med vedtaket, kan studenten henvende seg til skolen og be om begrunnelse.</article></article></li></ul></article><article class="legalArticle" data-lovdata-URL="LTI/forskrift/2017-05-30-677/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Klagefrist</span></h3><article class="legalP" id="kapittel-5-paragraf-2-ledd-1">Klagefrist på alle enkeltvedtak er 3 (tre) uker etter at studenten har mottatt vedtaket eller etter at studenten burde vært kjent med forholdet som begrunner klagen. Dersom studenten har bedt om begrunnelse for vedtaket, gjelder klagefristen fra begrunnelsen er mottatt.</article></article><article class="legalArticle" data-lovdata-URL="LTI/forskrift/2017-05-30-677/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Klagens innhold</span></h3><article class="legalP" id="kapittel-5-paragraf-3-ledd-1">En klage må være skriftlig og inneholde informasjon om vedtaket det klages på, og endringen som ønskes i vedtaket det klages over. Klagen bør også være begrunnet. Klagen må være undertegnet og datert.</article></article><article class="legalArticle" data-lovdata-URL="LTI/forskrift/2017-05-30-677/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Veiledning, hjelp og støtte</span></h3><ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-4-punkt-1"><article class="legalP" id="kapittel-5-paragraf-4-punkt-1-ledd-1">Skolen skal informere studenten om klageadgang, klagefrist, klageinstans og fremgangsmåte ved klage, samt retten til å se sakens dokumenter. Denne informasjonen skal gis i alle enkeltvedtak.</article></article></li><li data-li-identifier="2." data-name="2."><article class="listArticle" id="kapittel-5-paragraf-4-punkt-2"><article class="legalP" id="kapittel-5-paragraf-4-punkt-2-ledd-1">Studenten kan få hjelp og støtte fra skolens administrasjon til utforming av en skriftlig klage. Dersom klagen gjelder en disiplinær sanksjon har studenten rett til å la seg bistå i alle trinn av saksbehandlingen, for eksempel av studentrepresentant. Studentrepresentanten som eventuelt bistår studenten, skal ikke sitte i skolens klagenemnd.</article></article></li></ul></article><article class="legalArticle" data-lovdata-URL="LTI/forskrift/2017-05-30-677/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Klageinstans</span></h3><ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-5-punkt-1"><article class="legalP" id="kapittel-5-paragraf-5-punkt-1-ledd-1">Styret har opprettet en lokal klagenemnd som skal behandle klager etter enkeltvedtak fattet av skolen i henhold til lov om fagskoleutdanning § 13. Lokal klagenemnd behandler også klager etter fagskolelovens § 7 Klage på formelle feil ved eksamen, § 9 Annullering av eksamen m.m., § 10 Utestenging og bortvisning, § 11 Vurdering av skikkethet og § 12 utestenging fra klinisk undervisning eller praksisopplæring.</article></article></li><li data-li-identifier="2." data-name="2."><article class="listArticle" id="kapittel-5-paragraf-5-punkt-2"><article class="legalP" id="kapittel-5-paragraf-5-punkt-2-ledd-1">Skolens lokale klagenemnd skal ha fem medlemmer med personlige varamedlemmer. Lederen og varamedlemmet for lederen skal fylle de lovbestemte kravene for lagdommere. Lederen og varamedlemmet for lederen skal ikke være ansatt ved fagskolen. To av medlemmene skal være studenter.</article></article></li><li data-li-identifier="3." data-name="3."><article class="listArticle" id="kapittel-5-paragraf-5-punkt-3"><article class="legalP" id="kapittel-5-paragraf-5-punkt-3-ledd-1">Klagenemnden er vedtaksfør når lederen eller varamedlemmet for lederen og to andre medlemmer er tilstede.</article></article></li><li data-li-identifier="4." data-name="4."><article class="listArticle" id="kapittel-5-paragraf-5-punkt-4"><article class="legalP" id="kapittel-5-paragraf-5-punkt-4-ledd-1">Klagenemnden innkalles og møter etter behov.</article></article></li><li data-li-identifier="5." data-name="5."><article class="listArticle" id="kapittel-5-paragraf-5-punkt-5"><article class="legalP" id="kapittel-5-paragraf-5-punkt-5-ledd-1">Ved klage på karakterfastsetting oppnevnes ny sensor. Slike klager skal ikke behandles av klageinstansen.</article></article></li><li data-li-identifier="6." data-name="6."><article class="listArticle" id="kapittel-5-paragraf-5-punkt-6"><article class="legalP" id="kapittel-5-paragraf-5-punkt-6-ledd-1">Fagskoleloven angir hvilke klagesaker som skal behandles av nasjonalt klageorgan.</article></article></li></ul></article><article class="legalArticle" data-lovdata-URL="LTI/forskrift/2017-05-30-677/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Saksgang ved klage</span></h3><ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-6-punkt-1"><article class="legalP" id="kapittel-5-paragraf-6-punkt-1-ledd-1">Studenten skal sende klagen skriftlig til skolen. Når skolen har mottatt klagen, informeres studenten om at klagen er mottatt og om videre saksgang.</article></article></li><li data-li-identifier="2." data-name="2."><article class="listArticle" id="kapittel-5-paragraf-6-punkt-2"><article class="legalP" id="kapittel-5-paragraf-6-punkt-2-ledd-1">Klagen behandles først av skolen. Hvis skolen ikke finner grunn til å omgjøre vedtaket til klagers gunst, sendes klagen videre til skolens klagenemnd.</article></article></li><li data-li-identifier="3." data-name="3."><article class="listArticle" id="kapittel-5-paragraf-6-punkt-3"><article class="legalP" id="kapittel-5-paragraf-6-punkt-3-ledd-1">Skolens klagenemnd, kan om nødvendig innhente ytterlig informasjon fra skolens administrasjon og fra den som klager. Klagen skal være så godt opplyst som mulig før vedtaket fattes.</article></article></li><li data-li-identifier="4." data-name="4."><article class="listArticle" id="kapittel-5-paragraf-6-punkt-4"><article class="legalP" id="kapittel-5-paragraf-6-punkt-4-ledd-1">Søkeren har krav på et begrunnet svar på klagen innen 3 (tre) uker fra skolens klagenemnd eller nasjonal klagenemnd mottok klagen. Avgjørelsen er endelig og kan ikke påklages.</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/forskrift/2017-05-30-677/KAPITTEL_6"><h2>Kapittel VI – Innpassing og fritak</h2><article class="legalArticle" data-lovdata-URL="LTI/forskrift/2017-05-30-677/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Innpassing av emner</span></h3><article class="legalP" id="kapittel-6-paragraf-1-ledd-1">Studenter kan søke om å få godkjent tidligere bestått fagskoleutdanning som en del av utdanningen. Utdanningen må tilfredsstille de faglige kravene for emnet eller emnene det søkes om innpassing for. Det er kun emner fra andre godkjente fagskoleutdanninger på samme eller nært beslektede fagområder og med samme antall fagskolepoeng, som kan innpasses i utdanningen.</article></article><article class="legalArticle" data-lovdata-URL="LTI/forskrift/2017-05-30-677/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Fritak for deler av utdanningen</span></h3><article class="legalP" id="kapittel-6-paragraf-2-ledd-1">Studenter kan søke om å få fritak for deler av utdanningen. Fritaket gis på grunnlag av dokumentert oppnådd likeverdig kompetanse. Relevant kompetanse kan for eksempel være utenlandsk utdanning, voksenopplæring eller høyere utdanning på samme eller beslektet fagområde. Fritak kan også gis på grunnlag av realkompetanse. Det gis ikke fritak for utdanning på videregående opplæringsnivå.</article></article><article class="legalArticle" data-lovdata-URL="LTI/forskrift/2017-05-30-677/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Prosedyre ved vurdering av innpassing og fritak</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-3-punkt-1"><article class="legalP" id="kapittel-6-paragraf-3-punkt-1-ledd-1">Søknad om innpassing eller fritak må inneholde nødvendig dokumentasjon av omfang og innhold i emnet som studenten ønsker godskrevet. Eksempler på dokumentasjon er vitnemål, kompetansebevis, attester, studieplan med mer. Innsending av dokumentasjon I forbindelse med søknad om innpassing og fritak, sendes inn samtidig som man søker om opptak til skolen. Godkjenning eller avslag på innpassing og fritak, skal være kjent for studenten før man aksepterer opptak gjennom signert studiekontrakt.</article></article></li><li data-li-identifier="2." data-name="2."><article class="listArticle" id="kapittel-6-paragraf-3-punkt-2"><article class="legalP" id="kapittel-6-paragraf-3-punkt-2-ledd-1">Skolen foretar en faglig vurdering av innsendt dokumentasjon. Utgangspunktet for vurderinger om innpassing og fritak er læringsutbyttet for den aktuelle utdanningen eller det aktuelle emnet, og fagskolepoeng eller andre vurderinger av omfang, nivå og arbeidsbelastning. Dersom utdanningen eller emnet ikke inneholder læringsutbyttebeskrivelser, kan studenten dokumentere læringsutbyttet gjennom studieplan eller lignende.</article></article></li></ul></article></section></main></body></html>