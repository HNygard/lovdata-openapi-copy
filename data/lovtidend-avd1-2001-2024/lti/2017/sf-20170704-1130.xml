<!DOCTYPE html><html lang="no"><head><title>Forskrift om endring i forskrift om adgang til å delta i kystfartøygruppens fiske for 2017 (deltakerforskriften) mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-07-04-1130</dd><dt class="dokid">DokumentID</dt><dd class="dokid">LTI/forskrift/2017-07-04-1130</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2017-07-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-06-1455</li><li>forskrift/2004-12-22-1878</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§21</li><li>lov/1999-03-26-15/§28</li><li>lov/1999-03-26-15/§29</li><li>forskrift/2000-02-11-99</li><li>lov/2008-06-06-37/§12</li><li>lov/2008-06-06-37/§15</li><li>lov/2008-06-06-37/§16</li><li>lov/2008-06-06-37/§22</li><li>lov/2008-06-06-37/§23</li><li>lov/2008-06-06-37/§39</li><li>lov/2008-06-06-37/§59</li></ul></dd><dt class="dateOfPublication">Kunngjort</dt><dd class="dateOfPublication">2017-07-05 13:40</dd><dt class="journalNumber">Journalnummer</dt><dd class="journalNumber">2017-0807</dd><dt class="titleShort">Korttittel</dt><dd class="titleShort">Endr. i deltakerforskriften mfl.</dd><dt class="title">Tittel</dt><dd class="title">Forskrift om endring i forskrift om adgang til å delta i kystfartøygruppens fiske for 2017 (deltakerforskriften) mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 4. juli 2017 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 21, § 28 og § 29, jf. delegeringsvedtak 11. februar 2000 nr. 99 og lov 6. juni 2008 nr. 37 om forvaltning av viltlevande marine ressursar (havressurslova) § 12, § 15, § 16, § 22, § 23, § 39 og § 59.</dd><dt class="refid">RefID</dt><dd class="refid">forskrift/2017-07-04-1130</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om adgang til å delta i kystfartøygruppens fiske for 2017 (deltakerforskriften) mv.<ul class="tocSubUl"><li>I<ul class="tocSubUl"><li>§ 40a. (vilkår for å delta i åpen gruppe)</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2017-07-04-1130" id="dokument"><h1>Forskrift om endring i forskrift om adgang til å delta i kystfartøygruppens fiske for 2017 (deltakerforskriften) mv.</h1><section class="section" data-name="kapI" id="kapittel-1" data-lovdata-URL="LTI/forskrift/2017-07-04-1130/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. desember 2016 nr. 1455 om adgang til å delta i kystfartøygruppens fiske for 2017 (deltakerforskriften) gjøres følgende endringer:</article> <article class="defaultP" margin-top="true">§ 1 første ledd bokstav m og n (endret) skal lyde:<ul class="defaultList"><li data-li-identifier="m)" data-name="m)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">fisket etter lange og brosme for fartøy som har mindre enn 500 m<sup>3</sup> lasteromsvolum,</article></article></li><li data-li-identifier="n)" data-name="n)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">fangst av kongekrabbe innenfor kvoteregulert område, og</article></article></li></ul></article> <article class="defaultP" margin-top="true">§ 1 første ledd bokstav o (ny) skal lyde:<ul class="defaultList"><li data-li-identifier="o)" data-name="o)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">fisket etter leppefisk.</article></article></li></ul></article> <article class="defaultP" margin-top="true">§ 5 fjerde ledd (ny) skal lyde:</article><article class="legalP" id="kapittel-1-ledd-2">Forbudet i annet ledd gjelder ikke i fisket etter leppefisk.</article> <article class="defaultP" margin-top="true">Kapittel 2 romertall XV (ny) skal lyde:</article><span class="futuretitle" id="kapittel-1-foreslåttittel-1">XV. Fisket etter leppefisk</span><article class="futureLegalArticle" data-name="§40a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 40a</span>. <span class="legalArticleTitle">(vilkår for å delta i åpen gruppe)</span></span><article class="legalP" id="kapittel-1-foreslåttparagraf-1-ledd-1">For å kunne delta i åpen gruppe i fisket etter leppefisk må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">fartøyet må ha lasteromsvolum som er mindre enn 500 m<sup>3</sup> og være registrert i merkeregisteret</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">eier av fartøyet og høvedsmann må være ført i fiskermanntallet</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">fartøyet må være egnet, bemannet og utstyrt for fiske etter leppefisk</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">det må foreligge leveringsavtale med godkjent kjøpe</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">Fartøy som skal benytte ruser må ha særskilt tillatelse fra Fiskeridirektoratets regionkontor. Søknad om å benytte ruser sendes på eget skjema som finnes på Fiskeridirektoratets hjemmeside</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">under utøvelse av fisket må eier selv være høvedsmann om bord i fartøyet. Fiskeridirektoratets regionkontor kan dispensere fra dette kravet dersom <ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-1-ledd-1-punkt-6-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-6-ledd-1-punkt-1-ledd-1">eier har tillitsverv i fiskeriorganisasjon eller offentlig verv, og vervet medfører at eier ikke kan være høvedsmann om bord i fartøyet under utøvelse av fisket, eller</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-1-ledd-1-punkt-6-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-6-ledd-1-punkt-2-ledd-1">eier er forhindret fra å være høvedsmann om bord i fartøyet under utøvelse av fisket på grunn av sykdom eller skade som vil kreve langvarig rehabilitering. Det er en forutsetning at vedkommende har stått i manntallet i minst ett år før første dag for utbetaling av sykepenger, og at vedkommende oppfylte vilkårene for å delta i åpen gruppe i fisket etter leppefisk med det samme fartøyet eller fartøyet som det kommer til erstatning for, da sykdommen eller skaden inntraff.</article></article></li></ul></article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-07-04-1130/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 22. desember 2004 nr. 1878 om utøvelse av fisket i sjøen gjøres det følgende endringer:</article> <article class="defaultP" margin-top="true">§ 28a oppheves.</article> <article class="defaultP" margin-top="true">§ 33 fjerde ledd (endret) skal lyde:</article><article class="legalP" id="kapittel-2-ledd-2">I fisket etter leppefisk kan det fra et merkeregistrert fiskefartøy ikke benyttes mer enn 100 teiner og ruser til sammen på kyststrekningen fra grensen mot Sverige til Varnes fyr på Lista. På kyststrekningen nord for Varnes fyr på Lista kan det fra et mekreregistrert fartøy ikke benyttes mer enn 400 teiner og ruser til sammen. Redskapsbegrensningene i dette ledd gjelder også når samme person eller de samme personene benytter flere fartøy.</article> <article class="defaultP" margin-top="true">§ 34 fjerde ledd (endret) skal lyde:</article><article class="legalP" id="kapittel-2-ledd-3">Det er forbudt å fiske leppefisk med teiner og ruser i følgende områder og tidsrom:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">Sør for 62° N fra og med 1. januar til 17. juli kl. 0800.</article></article></li><li data-li-identifier="b)" data-name="b)"><article class="listArticle" id="kapittel-2-ledd-3-punkt-2"><article class="legalP" id="kapittel-2-ledd-3-punkt-2-ledd-1">Nord for 62° N fra og med 1. januar til 31. juli kl. 0800.</article></article></li></ul></article> <article class="defaultP" margin-top="true">§ 34 femte ledd (ny) skal lyde:</article><article class="legalP" id="kapittel-2-ledd-4">Fiskeridirektoratet kan endre åpningsdatoene i fjerde ledd etter råd fra Havforskningsinstituttet.</article> <article class="defaultP" margin-top="true">§ 48 første ledd nr. 1 (endret) skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-4-punkt-1"><article class="legalP" id="kapittel-2-ledd-4-punkt-1-ledd-1">Levedyktig fisk fanget i strid med bestemmelser gitt i eller med hjemmel i havressursloven. Slik fangst skal straks slippes på sjøen. Leppefisk fanget i strid med bestemmelser gitt i eller med hjemmel i havressursloven skal straks slippes tilbake i sjøen på en slik måte at fisken finner tilbake til sitt naturlige miljø og unngår å bli skadet.</article></article></li></ul></article> <article class="defaultP" margin-top="true">§ 48 annet ledd nr. 1 (endret) skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-4-punkt-2"><article class="legalP" id="kapittel-2-ledd-4-punkt-2-ledd-1">Fisk fanget med teiner og ruser. Leppefisk fanget i strid med bestemmelser gitt i eller med hjemmel i havressursloven skal straks slippes tilbake i sjøen på en slik måte at fisken finner tilbake til sitt naturlige miljø og unngår å bli skadet.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2017-07-04-1130/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft straks.</article></section></main></body></html>