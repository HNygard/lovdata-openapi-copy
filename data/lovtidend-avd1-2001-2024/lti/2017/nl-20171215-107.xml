<!DOCTYPE html><html lang="no"><head><title>Lov om statlig tilsyn med helse- og omsorgstjenesten mv. (helsetilsynsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-12-15-107</dd><dt class="dokid">DokumentID</dt><dd class="dokid">LTI/lov/2017-12-15-107</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1984-03-30-15</li><li>lov/1999-07-02-61</li><li>lov/1999-07-02-62</li><li>lov/1999-07-02-63</li><li>lov/1999-07-02-64</li><li>lov/2011-06-24-30</li><li>lov/2015-05-07-25</li><li>lov/2015-05-07-26</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett</li> <li>Helse- og omsorgsrett &gt; Helsepersonell</li> <li>Helse- og omsorgsrett &gt; Kommunehelsetjeneste</li> <li>Helse- og omsorgsrett &gt; Pasientrettigheter</li> <li>Helse- og omsorgsrett &gt; Psykisk helsevern</li></ul></dd><dt class="dateOfPublication">Kunngjort</dt><dd class="dateOfPublication">2017-12-15 15:25</dd><dt class="journalNumber">Journalnummer</dt><dd class="journalNumber">2017-1278</dd><dt class="titleShort">Korttittel</dt><dd class="titleShort">Helsetilsynsloven</dd><dt class="title">Tittel</dt><dd class="title">Lov om statlig tilsyn med helse- og omsorgstjenesten mv. (helsetilsynsloven)</dd><dt class="miscInformation">Annet om dokumentet</dt><dd class="miscInformation">Prop.150 L (2016–2017), Innst.53 L (2017–2018), Lovvedtak 8 (2017–2018). Stortingets første og andre gangs behandling hhv. 7. og 11. desember 2017. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2017-12-15-107</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om statlig tilsyn med helse- og omsorgstjenesten mv. (helsetilsynsloven)<ul class="tocSubUl"><li>§ 1. Lovens formål</li><li>§ 2. Lovens virkeområde</li><li>§ 3. Organisering av tilsynsmyndighetene</li><li>§ 4. Tilsynsmyndighetens oppgaver</li><li>§ 5. Plikt til å opprette internkontrollsystem og tilsyn med at det føres internkontroll</li><li>§ 6. Plikt til å varsle tilsynsmyndigheten om alvorlige hendelser</li><li>§ 7. Plikt til å gi opplysninger til tilsynsmyndigheten mv.</li><li>§ 8. Pålegg om retting og stenging</li><li>§ 9. Tvangsmulkt</li><li>§ 10. Administrative reaksjoner overfor helsepersonell</li><li>§ 11. Klage</li><li>§ 12. Forbud mot bruk av meldinger til Helsedirektoratet om uønskede hendelser som grunnlag for tilsynssak mv.</li><li>§ 13. Ikraftsetting mv.</li><li>§ 14. Videreføring av forskrifter</li><li>§ 15. Endringer i andre lover<ul class="tocSubUl"><li>§ 3-3 a. Varsel til Statens helsetilsyn om alvorlige hendelser</li><li>§ 6-2. Opplysningsplikt til Statens helsetilsyn og Fylkesmannen</li><li>§ 7-1. Pålegg og tvangsmulkt</li><li>§ 7-6. Varsel til Statens helsetilsyn om alvorlig hendelse</li><li>§ 30. Opplysningsplikt til Statens helsetilsyn og Fylkesmannen</li><li>§ 62 a. Pålegg om innlevering av pasientjournalarkiv</li><li>§ 67 a. Forbud mot bruk av meldinger til Helsedirektoratet om uønskede hendelser som grunnlag for å opprette tilsynssak mv.</li><li>§ 5-9. Opplysningsplikt til Statens helsetilsyn og Fylkesmannen</li><li>§ 12-3 a. Varsel til Statens helsetilsyn om alvorlige hendelser</li><li>§ 23. Pålegg og tvangsmulkt</li><li>§ 16. Pålegg og tvangsmulkt</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2017-12-15-107" id="dokument"><h1>Lov om statlig tilsyn med helse- og omsorgstjenesten mv. (helsetilsynsloven)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 1999 nr. 61 om spesialisthelsetjenesten m.m. (spesialisthelsetjenesteloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 2. juli 1999 nr. 62 om etablering og gjennomføring av psykisk helsevern (psykisk helsevernloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 2. juli 1999 nr. 63 om pasient- og brukerrettigheter (pasient- og brukerrettighetsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 7. mai 2015 nr. 25 om donasjon og transplantasjon av organ, celler og vev (transplantasjonslova).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 7. mai 2015 nr. 26 om obduksjon og avgjeving av lik til undervisning og forsking (obduksjonslova).</article></article></li></ul></article><article class="legalArticle" data-lovdata-URL="LTI/lov/2017-12-15-107/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h2><article class="legalP" id="paragraf-1-ledd-1">Lovens formål er å etablere et statlig tilsyn som bidrar til å styrke sikkerheten og kvaliteten i helse- og omsorgstjenesten og befolkningens tillit til helsepersonell og helse- og omsorgstjenesten.</article></article><article class="legalArticle" data-lovdata-URL="LTI/lov/2017-12-15-107/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Lovens virkeområde</span></h2><article class="legalP" id="paragraf-2-ledd-1">Loven gjelder helse- og omsorgstjenester som tilbys eller ytes i riket.</article><article class="legalP" id="paragraf-2-ledd-2">Kongen kan gi forskrift om at loven og forskrifter med hjemmel i loven helt eller delvis skal gjelde for Svalbard og Jan Mayen og kan fastsette særlige regler under hensyn til de stedlige forholdene.</article><article class="legalP" id="paragraf-2-ledd-3">Kongen kan gi forskrift om at loven og forskrifter med hjemmel i loven helt eller delvis skal gjelde på norske skip i utenriksfart, i norske sivile luftfartøyer i internasjonal trafikk, på installasjoner og fartøy i arbeid på den norske kontinentalsokkelen og på norsk redningsansvarsområde.</article></article><article class="legalArticle" data-lovdata-URL="LTI/lov/2017-12-15-107/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Organisering av tilsynsmyndighetene</span></h2><article class="legalP" id="paragraf-3-ledd-1">Tilsynsmyndighetene består av Statens helsetilsyn som overordnet organ, og Fylkesmannen som regionalt organ.</article><article class="legalP" id="paragraf-3-ledd-2">Statens helsetilsyn ledes av en direktør. Direktøren utnevnes på åremål av Kongen.</article><article class="legalP" id="paragraf-3-ledd-3">Fylkesmannen er tillagt myndighet til å føre tilsyn med helse- og omsorgstjenesten og er da direkte underlagt Statens helsetilsyn. I hvert fylke skal det være en fylkeslege.</article><article class="legalP" id="paragraf-3-ledd-4">Kongen kan bestemme at en fylkesmann skal ha mer enn ett fylke i sin embetskrets. Statens helsetilsyn kan gi den enkelte fylkesmann oppgaver som omfatter et større geografisk område enn eget fylke.</article></article><article class="legalArticle" data-lovdata-URL="LTI/lov/2017-12-15-107/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsynsmyndighetens oppgaver</span></h2><article class="legalP" id="paragraf-4-ledd-1">Statens helsetilsyn har det overordnede faglige tilsyn med helse- og omsorgstjenesten i landet og skal utøve myndighet i samsvar med det som er bestemt i lover og forskrifter.</article><article class="legalP" id="paragraf-4-ledd-2">Fylkesmannen skal føre tilsyn med helse- og omsorgstjenesten og med alt helsepersonell og annet personell i fylket som yter helse- og omsorgstjenester. Fylkesmannen skal føre tilsyn med om tjenestene er i samsvar med det som er bestemt i lover og forskrifter. Når det føres tilsyn med kommunale helse- og omsorgstjenester skal dette gjøres etter reglene i kommuneloven kapittel 10 A. I tilknytning til tilsynet skal Fylkesmannen gi råd, veiledning og opplysninger som medvirker til at befolkningens behov for helse- og omsorgstjenester blir dekket.</article><article class="legalP" id="paragraf-4-ledd-3">Fylkesmannen skal holde Statens helsetilsyn orientert om forholdene i helse- og omsorgstjenesten i fylket og om forhold som innvirker på disse. Fylkesmannen skal informere Statens helsetilsyn om forhold som tilsier administrativ reaksjon etter helsepersonelloven kapittel 11.</article><article class="legalP" id="paragraf-4-ledd-4">Departementet kan i forskrift fastsette nærmere bestemmelser om tilsynsmyndighetenes saksbehandling.</article></article><article class="legalArticle" data-lovdata-URL="LTI/lov/2017-12-15-107/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å opprette internkontrollsystem og tilsyn med at det føres internkontroll</span></h2><article class="legalP" id="paragraf-5-ledd-1">Enhver som yter helse- og omsorgstjenester, skal etablere et internkontrollsystem for virksomheten og sørge for at virksomhet og tjenester planlegges, utføres og vedlikeholdes i samsvar med krav fastsatt i eller i medhold av lover og forskrifter.</article><article class="legalP" id="paragraf-5-ledd-2">Fylkesmannen skal påse at alle som yter helse- og omsorgstjenester, har etablert et internkontrollsystem i samsvar med kravene i første ledd.</article><article class="legalP" id="paragraf-5-ledd-3">Departementet kan i forskrift gi nærmere bestemmelser om internkontroll etter første ledd.</article></article><article class="legalArticle" data-lovdata-URL="LTI/lov/2017-12-15-107/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Plikt til å varsle tilsynsmyndigheten om alvorlige hendelser</span></h2><article class="legalP" id="paragraf-6-ledd-1">En virksomhet som yter helse- og omsorgstjenester, skal straks varsle Statens helsetilsyn om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen. Varslingsplikten gjelder dersom utfallet er uventet ut fra påregnelig risiko.</article><article class="legalP" id="paragraf-6-ledd-2">Når Statens helsetilsyn mottar varsel etter første ledd, skal tilsynet snarest mulig foreta stedlig tilsyn dersom dette er nødvendig for at tilsynssaken skal bli tilstrekkelig opplyst.</article><article class="legalP" id="paragraf-6-ledd-3">Departementet kan i forskrift gi nærmere bestemmelser om varsling som nevnt i første ledd, herunder om innholdet i varslene.</article></article><article class="legalArticle" data-lovdata-URL="LTI/lov/2017-12-15-107/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Plikt til å gi opplysninger til tilsynsmyndigheten mv.</span></h2><article class="legalP" id="paragraf-7-ledd-1">Enhver som utfører tjeneste eller arbeid i helse- og omsorgstjenesten, skal på anmodning gi tilsynsmyndigheten opplysninger som tilsynsmyndigheten mener er nødvendige for å kunne utføre sine oppgaver i medhold av lov, forskrift eller instruks. Dette gjelder også tilgang til helseopplysninger som behandles elektronisk og hjelpemidler for slik behandling av helseopplysninger som elektronisk pasientjournal, dokumenter, lyd- og bildeopptak og lignende. Den som skal gi opplysning etter første punktum, skal også gi tilsynsmyndigheten adgang til virksomhetens lokaler og utstyr, og yte bistand for at tilsynsmyndigheten kan gjennomføre prøver og kontroller på den måten som tilsynsmyndigheten finner nødvendig.</article><article class="legalP" id="paragraf-7-ledd-2">Den som skal gi opplysninger etter første ledd, eller som ønsker å gi opplysninger til tilsynsmyndigheten av eget tiltak, kan gjøre det uten hinder av taushetsplikt dersom det antas å være nødvendig for å fremme tilsynsorganets oppgaver etter lov, forskrift eller instruks.</article><article class="legalP" id="paragraf-7-ledd-3">Opplysninger som er gitt tilsynsmyndigheten i henhold til denne bestemmelsen, kan uten hinder av taushetsplikten forelegges sakkyndige til uttalelse eller departementet til orientering.</article><article class="legalP" id="paragraf-7-ledd-4">Dersom anmodning etter første ledd ikke etterkommes, kan tilsynsmyndigheten gi pålegg om å gi opplysningene eller om å gi adgang til virksomheten, jf. forvaltningsloven § 14. Pålegget skal inneholde en frist for oppfyllelse.</article></article><article class="legalArticle" data-lovdata-URL="LTI/lov/2017-12-15-107/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Pålegg om retting og stenging</span></h2><article class="legalP" id="paragraf-8-ledd-1">Hvis en virksomhet innen helse- og omsorgstjenesten drives på en måte som kan ha skadelige følger for pasienter, brukere eller andre eller på annen måte er uforsvarlig, kan Statens helsetilsyn gi pålegg om å rette forholdene. Pålegget skal inneholde en frist for oppfyllelse.</article><article class="legalP" id="paragraf-8-ledd-2">Dersom virksomheten drives uforsvarlig med fare for liv og helse til pasienter eller brukere, og pålegg om retting ikke etterkommes innen fristen, kan Statens helsetilsyn gi pålegg om stenging.</article></article><article class="legalArticle" data-lovdata-URL="LTI/lov/2017-12-15-107/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tvangsmulkt</span></h2><article class="legalP" id="paragraf-9-ledd-1">I pålegg etter § 7 fjerde ledd og § 8 kan Statens helsetilsyn fastsette en løpende tvangsmulkt for hver dag, uke eller måned som går etter utløpet av den frist som er satt for oppfyllelse av pålegget, inntil pålegget er oppfylt. Tvangsmulkt kan kun gis overfor virksomheter som yter spesialisthelsetjenester, jf. spesialisthelsetjenesteloven § 1-2.</article><article class="legalP" id="paragraf-9-ledd-2">Tvangsmulkt kan fastsettes som engangsmulkt. Tvangsmulkt kan fastsettes etter at fristen for å oppfylle pålegget er utløpt. Tilsynsmyndigheten kan redusere eller frafalle påløpt tvangsmulkt.</article><article class="legalP" id="paragraf-9-ledd-3">Endelig vedtak om tvangsmulkt er tvangsgrunnlag for utlegg. Tvangsmulkten tilfaller statskassen.</article></article><article class="legalArticle" data-lovdata-URL="LTI/lov/2017-12-15-107/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Administrative reaksjoner overfor helsepersonell</span></h2><article class="legalP" id="paragraf-10-ledd-1">Statens helsetilsyn gir administrative reaksjoner etter reglene i helsepersonelloven kapittel 11.</article><article class="legalP" id="paragraf-10-ledd-2">Statens helsetilsyn skal føre et nasjonalt register over advarsel og tilbakekall, frivillig avkall og suspensjon av autorisasjon, lisens, spesialistgodkjenning og rekvireringsrett og begrensning av autorisasjon etter helsepersonelloven kapittel 11.</article></article><article class="legalArticle" data-lovdata-URL="LTI/lov/2017-12-15-107/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" id="paragraf-11-ledd-1">Pålegg gitt av Statens helsetilsyn etter § 7 fjerde ledd og vedtak etter §§ 8 og 9 kan påklages til den instansen Kongen bestemmer.</article><article class="legalP" id="paragraf-11-ledd-2">Klagen skal gis oppsettende virkning, hvis ikke Statens helsetilsyn bestemmer at vedtaket straks skal iverksettes.</article></article><article class="legalArticle" data-lovdata-URL="LTI/lov/2017-12-15-107/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Forbud mot bruk av meldinger til Helsedirektoratet om uønskede hendelser som grunnlag for tilsynssak mv.</span></h2><article class="legalP" id="paragraf-12-ledd-1">Melding til Helsedirektoratet etter spesialisthelsetjenesteloven § 3-3 kan ikke brukes som grunnlag for å innlede sak eller fatte vedtak om administrativ reaksjon etter § 10 i loven her.</article></article><article class="legalArticle" data-lovdata-URL="LTI/lov/2017-12-15-107/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikraftsetting mv.</span></h2><article class="legalP" id="paragraf-13-ledd-1">Loven gjelder fra den tid Kongen bestemmer. Fra samme tid oppheves lov 30. mars 1984 nr. 15 om statlig tilsyn med helse- og omsorgstjenesten m.m.</article><article class="legalP" id="paragraf-13-ledd-2">Kongen kan sette i kraft de enkelte bestemmelsene til forskjellig tid.</article></article><article class="legalArticle" data-lovdata-URL="LTI/lov/2017-12-15-107/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Videreføring av forskrifter</span></h2><article class="legalP" id="paragraf-14-ledd-1">Forskrifter gitt i medhold av lov 30. mars 1984 nr. 15 om statlig tilsyn med helse- og omsorgstjenesten m.m. gjelder også etter at loven her har trådt i kraft.</article></article><article class="legalArticle" data-lovdata-URL="LTI/lov/2017-12-15-107/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Endringer i andre lover</span></h2><article class="legalP" id="paragraf-15-ledd-1">Fra den tid loven trer i kraft gjøres følgende endringer i andre lover:</article> <article class="defaultP" margin-top="true"><strong>1.</strong> I lov 2. juli 1999 nr. 61 om spesialisthelsetjenesten m.m. gjøres følgende endringer:</article> <article class="defaultP" margin-top="true">§ 3-3 a skal lyde:</article><article class="futureLegalArticle" data-name="§3-3a" id="paragraf-15-foreslåttparagraf-1"><span class="futureLegalArticleHeader">§ 3-3 a. <span class="legalArticleTitle">Varsel til Statens helsetilsyn om alvorlige hendelser</span></span><article class="legalP" id="paragraf-15-foreslåttparagraf-1-ledd-1">Virksomheter som er omfattet av loven her, skal straks varsle Statens helsetilsyn og Statens undersøkelseskommisjon for helse- og omsorgstjenesten om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen, jf. helsetilsynsloven § 6 og lov 16. juni 2017 nr. 56 om Statens undersøkelseskommisjon for helse- og omsorgstjenesten § 7. Varslingsplikten gjelder dersom utfallet er uventet ut fra påregnelig risiko.</article></article> <article class="defaultP" margin-top="true">§ 6-2 skal lyde:</article><article class="futureLegalArticle" data-name="§6-2" id="paragraf-15-foreslåttparagraf-2"><span class="futureLegalArticleHeader">§ 6-2. <span class="legalArticleTitle">Opplysningsplikt til Statens helsetilsyn og Fylkesmannen</span></span><article class="legalP" id="paragraf-15-foreslåttparagraf-2-ledd-1">Bestemmelsene i helsetilsynsloven § 7 om plikt til å gi tilsynsmyndigheten opplysninger og adgang til virksomheten på anmodning, og adgang til å gi tilsynsmyndigheten opplysninger av eget tiltak uten hinder av taushetsplikt, gjelder for enhver som utfører tjeneste eller arbeid som angår helsetjenester som omfattes av denne loven.</article></article> <article class="defaultP" margin-top="true">§ 7-1 skal lyde:</article><article class="futureLegalArticle" data-name="§7-1" id="paragraf-15-foreslåttparagraf-3"><span class="futureLegalArticleHeader">§ 7-1. <span class="legalArticleTitle">Pålegg og tvangsmulkt</span></span><article class="legalP" id="paragraf-15-foreslåttparagraf-3-ledd-1">Statens helsetilsyn kan gi pålegg om retting og stenging, og fastsette tvangsmulkt etter reglene i helsetilsynsloven §§ 8 og 9.</article></article> <article class="defaultP" margin-top="true">§ 7-2 oppheves.</article> <article class="defaultP" margin-top="true"><strong>2.</strong> I lov 2. juli 1999 nr. 62 om etablering og gjennomføring av psykisk helsevern gjøres følgende endring:</article> <article class="defaultP" margin-top="true">§ 1-7 tredje ledd skal lyde:</article><article class="legalP" id="paragraf-15-ledd-2">Ved saker om tvungen observasjon, etablering, opprettholdelse eller opphør av tvungent psykisk helsevern, saker om overføringer, saker som nevnt i §§ 2-1 annet ledd og 2-2 fjerde ledd og ved klage til fylkesmannen over vedtak om undersøkelse og behandling etter § 4-4, har pasienten rett til fri rettshjelp etter lov 13. juni 1980 nr. 35 om fri rettshjelp.</article> <article class="defaultP" margin-top="true"><strong>3.</strong> I lov 2. juli 1999 nr. 63 om pasient- og brukerrettigheter gjøres følgende endringer:</article> <article class="defaultP" margin-top="true">§ 3-2 femte og sjette ledd skal lyde:</article><article class="legalP" id="paragraf-15-ledd-3">Dersom pasienten eller brukeren blir påført skade eller alvorlige komplikasjoner, og utfallet er uventet ut fra påregnelig risiko, skal pasienten eller brukeren også informeres om hvilke tiltak helse- og omsorgstjenesten vil iverksette for at lignende hendelse ikke skal skje igjen.</article><article class="legalP" id="paragraf-15-ledd-4">Dersom skade eller komplikasjon som nevnt i femte ledd er svært alvorlig, skal pasienten eller brukeren gis tilbud om møte med helse- og omsorgstjenesten så snart som mulig etter hendelsen, og senest ti dager etter hendelsen. Slike møter skal ha til formål å gi pasienten eller brukeren informasjon etter fjerde og femte ledd og svar på spørsmål knyttet til hendelsen og den videre oppfølgingen av denne. Ved dødsfall som følge av alvorlig hendelse, skal nærmeste pårørende tilbys tilsvarende møte.</article> <article class="defaultP" margin-top="true">Nåværende sjette og syvende ledd blir syvende og nytt åttende ledd.</article> <article class="defaultP" margin-top="true">§ 3-3 tredje ledd skal lyde:</article><article class="legalP" id="paragraf-15-ledd-5">Dersom en pasient eller bruker dør og utfallet er uventet ut fra påregnelig risiko, har pasientens eller brukerens nærmeste pårørende rett til informasjon etter § 3-2 fjerde til og med sjette ledd, så langt taushetsplikten ikke er til hinder for dette.</article> <article class="defaultP" margin-top="true">§ 7-6 skal lyde:</article><article class="futureLegalArticle" data-name="§7-6" id="paragraf-15-foreslåttparagraf-4"><span class="futureLegalArticleHeader">§ 7-6. <span class="legalArticleTitle">Varsel til Statens helsetilsyn om alvorlig hendelse</span></span><article class="legalP" id="paragraf-15-foreslåttparagraf-4-ledd-1">Pasient, bruker eller nærmeste pårørende kan varsle Statens helsetilsyn om dødsfall eller svært alvorlig skade på pasient eller bruker som følge av ytelse av helse- og omsorgstjenester eller ved at en pasient eller bruker skader en annen. Adgangen til å varsle gjelder dersom utfallet er uventet ut fra påregnelig risiko.</article><article class="legalP" id="paragraf-15-foreslåttparagraf-4-ledd-2">Departementet kan i forskrift gi nærmere bestemmelser om varsling etter første ledd, herunder om innholdet i varslene.</article></article> <article class="defaultP" margin-top="true">Nåværende § 7-6 blir ny § 7-7.</article> <article class="defaultP" margin-top="true"><strong>4.</strong> I lov 2. juli 1999 nr. 64 om helsepersonell mv. gjøres følgende endringer:</article> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="paragraf-15-foreslåttparagraf-5"><span class="futureLegalArticleHeader">§ 30. <span class="legalArticleTitle">Opplysningsplikt til Statens helsetilsyn og Fylkesmannen</span></span><article class="legalP" id="paragraf-15-foreslåttparagraf-5-ledd-1">Bestemmelsene i helsetilsynsloven § 7 om plikt til å gi tilsynsmyndigheten opplysninger og adgang til virksomheten på anmodning og adgang til å gi tilsynsmyndigheten opplysninger av eget tiltak uten hinder av taushetsplikt, gjelder for alt helsepersonell og annet personell som yter helse- og omsorgstjenester.</article></article> <article class="defaultP" margin-top="true">§ 40 tredje ledd skal lyde:</article><article class="legalP" id="paragraf-15-ledd-6">Departementet kan i forskrift gi nærmere regler om pasientjournalens innhold og ansvar for journalen etter denne bestemmelse, herunder om oppbevaring, overdragelse, opphør, avlevering og tilintetgjøring av journal.</article> <article class="defaultP" margin-top="true">§ 57 første ledd skal lyde:</article><article class="legalP" id="paragraf-15-ledd-7">Statens helsetilsyn kan kalle tilbake autorisasjon, lisens eller spesialistgodkjenning dersom innehaveren er uegnet til å utøve sitt yrke forsvarlig på grunn av alvorlig sinnslidelse, psykisk eller fysisk svekkelse, langt fravær fra yrket, bruk av alkohol, narkotika eller midler med lignende virkning, vesentlig mangel på faglig innsikt, uforsvarlig virksomhet, vesentlige pliktbrudd etter denne lov eller bestemmelser gitt i medhold av den, eller på grunn av atferd som anses uforenlig med yrkesutøvelsen.</article> <article class="defaultP" margin-top="true">§ 62 a skal lyde:</article><article class="futureLegalArticle" data-name="§62a" id="paragraf-15-foreslåttparagraf-6"><span class="futureLegalArticleHeader">§ 62 a. <span class="legalArticleTitle">Pålegg om innlevering av pasientjournalarkiv</span></span><article class="legalP" id="paragraf-15-foreslåttparagraf-6-ledd-1">Statens helsetilsyn kan ved tilbakekall og suspensjon av autorisasjon, lisens eller spesialistgodkjenning pålegge helsepersonell å levere inn sitt pasientjournalarkiv til Helsedirektoratet.</article><article class="legalP" id="paragraf-15-foreslåttparagraf-6-ledd-2">Departementet kan i forskrift gi nærmere bestemmelser om vilkår for å gi pålegg om innlevering, innsyn i og bruk av arkivene og arkivenes depotstatus.</article></article> <article class="defaultP" margin-top="true">§ 67 a skal lyde:</article><article class="futureLegalArticle" data-name="§67a" id="paragraf-15-foreslåttparagraf-7"><span class="futureLegalArticleHeader">§ 67 a. <span class="legalArticleTitle">Forbud mot bruk av meldinger til Helsedirektoratet om uønskede hendelser som grunnlag for å opprette tilsynssak mv.</span></span><article class="legalP" id="paragraf-15-foreslåttparagraf-7-ledd-1">Melding til Helsedirektoratet etter spesialisthelsetjenesteloven § 3-3 kan ikke i seg selv danne grunnlag for å innlede sak eller fatte vedtak om reaksjon i medhold av kapittel 11 i loven her. Det samme gjelder for politianmeldelse eller begjæring om påtale etter § 67 annet ledd.</article></article> <article class="defaultP" margin-top="true"><strong>5.</strong> I lov 24. juni 2011 nr. 30 om kommunale helse- og omsorgstjenester m.m. gjøres følgende endringer:</article> <article class="defaultP" margin-top="true">§ 5-9 skal lyde:</article><article class="futureLegalArticle" data-name="§5-9" id="paragraf-15-foreslåttparagraf-8"><span class="futureLegalArticleHeader">§ 5-9. <span class="legalArticleTitle">Opplysningsplikt til Statens helsetilsyn og Fylkesmannen</span></span><article class="legalP" id="paragraf-15-foreslåttparagraf-8-ledd-1">Bestemmelsene i helsetilsynsloven § 7 om plikt til å gi tilsynsmyndigheten opplysninger og adgang til virksomheten på anmodning, og adgang til å gi tilsynsmyndigheten opplysninger av eget tiltak uten hinder av taushetsplikt, gjelder for enhver som utfører tjeneste eller arbeid som angår helse- og omsorgstjenester som omfattes av denne loven.</article></article> <article class="defaultP" margin-top="true">§ 12-3 andre ledd skal lyde:</article><article class="legalP" id="paragraf-15-ledd-8">Kommuneloven kapittel 10 A gjelder tilsvarende for tilsynsvirksomheten etter første ledd, med unntak av § 60 d. Statens helsetilsyn kan gi pålegg om retting og stenging etter helsetilsynsloven § 8.</article> <article class="defaultP" margin-top="true">Ny § 12-3 a skal lyde:</article><article class="futureLegalArticle" data-name="§12-3a" id="paragraf-15-foreslåttparagraf-9"><span class="futureLegalArticleHeader">§ 12-3 a. <span class="legalArticleTitle">Varsel til Statens helsetilsyn om alvorlige hendelser</span></span><article class="legalP" id="paragraf-15-foreslåttparagraf-9-ledd-1">Virksomheter som er omfattet av loven her, skal straks varsle Statens helsetilsyn om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen, jf. helsetilsynsloven § 6. Varslingsplikten gjelder dersom utfallet er uventet ut fra påregnelig risiko.</article></article> <article class="defaultP" margin-top="true"><strong>6.</strong> I lov 7. mai 2015 nr. 25 om donasjon og transplantasjon av organ, celler og vev gjøres følgende endringer:</article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="paragraf-15-foreslåttparagraf-10"><span class="futureLegalArticleHeader">§ 23. <span class="legalArticleTitle">Pålegg og tvangsmulkt</span></span><article class="legalP" id="paragraf-15-foreslåttparagraf-10-ledd-1">Statens helsetilsyn kan gi pålegg om retting og stenging, og fastsette tvangsmulkt etter reglane i helsetilsynsloven §§ 8 og 9.</article></article> <article class="defaultP" margin-top="true"><strong>7.</strong> I lov 7. mai 2015 nr. 26 om obduksjon og avgjeving av lik til undervisning og forsking gjøres følgende endringer:</article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="paragraf-15-foreslåttparagraf-11"><span class="futureLegalArticleHeader">§ 16. <span class="legalArticleTitle">Pålegg og tvangsmulkt</span></span><article class="legalP" id="paragraf-15-foreslåttparagraf-11-ledd-1">Statens helsetilsyn kan gi pålegg om retting og stenging, og fastsette tvangsmulkt etter reglane i helsetilsynsloven §§ 8 og 9.</article></article></article></main></body></html>