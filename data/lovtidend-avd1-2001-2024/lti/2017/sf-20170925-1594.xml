<!DOCTYPE html><html lang="no"><head><title>Forskrift om endring i forskrift om ernærings- og helsepåstander om næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-25-1594</dd><dt class="dokid">DokumentID</dt><dd class="dokid">LTI/forskrift/2017-09-25-1594</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2017-09-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-17-187</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§10</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2017-10-10 14:10</dd><dt class="journalNumber">Journalnummer</dt><dd class="journalNumber">2017-1043</dd><dt class="titleShort">Korttittel</dt><dd class="titleShort">Endr. i forskrift om ernærings- og helsepåstander om næringsmidler</dd><dt class="title">Tittel</dt><dd class="title">Forskrift om endring i forskrift om ernærings- og helsepåstander om næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 25. september 2017 med hjemmel i lov 19. desember 2003 nr. 124 om matproduksjon og mattrygghet mv. (matloven) § 10 annet ledd, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg II kap. XII nr. 54zzzzzp (forordning (EU) 2017/672 og forordning (EU) 2017/676), nr. 126 (forordning (EU) 2017/1200), nr. 127 (forordning (EU) 2017/1201) og nr. 128 (forordning (EU) 2017/1202).</dd><dt class="refid">RefID</dt><dd class="refid">forskrift/2017-09-25-1594</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ernærings- og helsepåstander om næringsmidler<ul class="tocSubUl"><li>I<ul class="tocSubUl"><li>§ 1a. Fellesskapsliste over tillatte helsepåstander etter artikkel 13(3) i forordning (EF) nr. 1924/2006</li><li>§ 2. Avgjørelser av søknader om bruk av helsepåstander etter artikkel 13(5) i forordning (EF) nr. 1924/2006</li></ul></li><li>II</li><li>Forordninger og vedtak<ul class="tocSubUl"><li>KOMMISJONSFORORDNING (EU) 2017/1200 av 5. juli 2017 om avslag på godkjenning av visse andre helsepåstander om næringsmidler enn dem som viser til redusert sykdomsrisiko og barns utvikling og helse<ul class="tocSubUl"><li>Artikkel 1</li><li>Artikkel 2</li><li>VEDLEGG Avslåtte helsepåstander</li></ul></li><li>KOMMISJONSFORORDNING (EU) 2017/1201 av 5. juli 2017 om avslag på godkjenning av en annen helsepåstand om næringsmidler enn dem som viser til redusert sykdomsrisiko og barns utvikling og helse<ul class="tocSubUl"><li>Artikkel 1</li><li>Artikkel 2</li><li>VEDLEGG Avslått helsepåstand</li></ul></li><li>KOMMISJONSFORORDNING (EU) 2017/1202 av 5. juli 2017 om avslag på godkjenning av visse andre helsepåstander om næringsmidler enn dem som viser til redusert sykdomsrisiko og barns utvikling og helse<ul class="tocSubUl"><li>Artikkel 1</li><li>Artikkel 2</li><li>VEDLEGG Avslåtte helsepåstander</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-09-25-1594" id="dokument"><h1>Forskrift om endring i forskrift om ernærings- og helsepåstander om næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2017-09-25-1594/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. februar 2010 nr. 187 om ernærings- og helsepåstander om næringsmidler gjøres følgende endringer:</article> <article class="defaultP" margin-top="true">I EØS-henvisningsfeltet tilføyes følgende:</article> <article class="defaultP" margin-top="true">EØS-avtalen vedlegg II kap. XII nr. 54zzzzzp (forordning (EU) 2017/672 og forordning (EU) 2017/676) til den kronologiske opplistingen av rettsakter som endrer forordning (EU) nr. 432/2012. EØS-avtalen vedlegg II kap. XII nr. 126 (forordning (EU) 2017/1200), nr. 127 (forordning (EU) 2017/1201) og nr. 128 (forordning (EU) 2017/1202).</article> <article class="defaultP" margin-top="true">§ 1a skal lyde:</article><article class="futureLegalArticle" data-name="§1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1a</span>. <span class="legalArticleTitle">Fellesskapsliste over tillatte helsepåstander etter artikkel 13(3) i forordning (EF) nr. 1924/2006</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg II, kapittel XII nr. 54zzzzzp (forordning (EU) nr. 432/2012 som endret ved forordning (EU) nr. 536/2013, forordning (EU) nr. 851/2013, forordning (EU) nr. 1018/2013, forordning (EU) nr. 40/2014, forordning (EU) 2015/539, forordning (EU) 2015/7, forordning (EU) 2015/2314, forordning (EU) 2016/854, forordning (EU) 2016/1413, forordning (EU) 2017/672 og forordning (EU) 2017/676) om fastsettelse av en liste over tillatte helsepåstander om næringsmidler som ikke viser til redusert sykdomsrisiko eller barns utvikling og helse, gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Avgjørelser av søknader om bruk av helsepåstander etter artikkel 13(5) i forordning (EF) nr. 1924/2006</span></span><article class="legalP" id="kapittel-1-foreslåttparagraf-2-ledd-1">EØS-avtalen vedlegg II, kapittel XII nr. 54zzzzz (forordning (EU) nr. 958/2010), nr. 54zzzzu (forordning (EU) nr. 1161/2010), nr. 54zzzzw (beslutning 2009/980/EU som endret ved beslutning 2010/770/EU), nr. 54zzzzzc (forordning (EF) nr. 984/2009), nr. 54zzzzze (forordning (EF) nr. 1025/2009), nr. 54zzzzzg (forordning (EF) nr. 1168/2009), nr. 54zzzzzh (forordning (EU) nr. 375/2010), nr. 54zzzzzi (forordning (EU) nr. 382/2010), nr. 54zzzzzj (forordning (EU) nr. 383/2010), nr. 54zzzzzo (forordning (EU) nr. 379/2012), nr. 57 (forordning (EU) nr. 432/2011), nr. 60 (forordning (EU) nr. 666/2011), nr. 67 (forordning (EU) nr. 1171/2011), nr. 78 (forordning (EU) nr. 851/2013), nr. 79 (forordning (EU) nr. 1017/2013), nr. 80 (forordning (EU) nr. 1066/2013), nr. 81 (forordning (EU) nr. 155/2014), nr. 82 (forordning (EU) nr. 175/2014), nr. 85 (forordning (EU) nr. 40/2014), nr. 91 (forordning (EU) nr. 1154/2014), nr. 94 (forordning (EU) nr. 1229/2014), nr. 98 (forordning (EU) 2015/402), nr. 99 (forordning (EU) 2015/539), nr. 100 (forordning (EU) 2015/7), nr. 101 (forordning (EU) 2015/8), nr. 103 (forordning (EU) 2015/1041), nr. 106 (forordning (EU) nr. 2015/1886), nr. 109 (forordning (EU) 2015/2314), nr. 110 (forordning (EU) 2016/371), nr. 112 (forordning (EU) 2016/854), nr. 113 (forordning (EU) 2016/862), nr. 115 (forordning (EU) 2016/1379), nr. 119 (forordning (EU) 2016/1411), nr. 126 (forordning (EU) 2017/1200), nr. 127 (forordning (EU) 2017/1201) og nr. 128 (forordning (EU) 2017/1202) om innvilgelse og avslag på bruk av helsepåstander på næringsmidler, andre enn de som gjelder påstander om redusert sykdomsrisiko og barns utvikling og helse, gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-09-25-1594/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2017-09-25-1594/KAPITTEL_3"><h2>Forordninger og vedtak</h2><article class="defaultP">Endringer som gjøres i punktet «Forordninger og vedtak»:</article> <article class="defaultP" margin-top="true">I konsolidert forordning (EU) nr. 432/2012 gjøres følgende endringer:</article> <article class="defaultP" margin-top="true">Innledningsteksten skal lyde:</article><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) nr. 432/2012. Dette er grunnrettsakten. Grunnrettsakten er endret ved forordning (EU) nr. 536/2013, forordning (EU) nr. 851/2013, forordning (EU) nr. 1018/2013, forordning (EU) nr. 40/2014, forordning (EU) 2015/539, forordning (EU) 2015/7, forordning (EU) 2015/2314, forordning (EU) 2016/854, forordning (EU) 2016/1413, forordning (EU) 2017/672 og forordning (EU) 2017/676. Alle endringer av grunnrettsakten samt de endringer og tillegg som følger av EØS-tilpasningen av grunnrettsakten i samsvar med vedlegg II kapittel XII nr. 54zzzzzp er innarbeidet nedenfor.</article> <article class="defaultP" margin-top="true">I konsolideringsoversikt til forordning (EU) nr. 432/2012 tilføyes:<p class="leddfortsettelse">► <strong>M10</strong> Forordning (EU) 2017/672</p></article> <article class="defaultP" margin-top="true">I vedlegget til forordning (EU) nr. 432/2012 gjøres følgende endringer (endringene skal angis som ► <strong>M10</strong> og ◄ <strong>M10</strong>, henholdsvis før og etter den enkelte endringen). Endringen settes inn i tabellen etter helsepåstanden om kreatin og før helsepåstanden om dokosahensyre (DHA). <table><thead><tr><th data-text-align="center" data-vertical-align="top"><i>Nærings-<br />stoff, stoff, nærings-<br />middel eller nærings-<br />middel-<br />kategori</i></th><th data-text-align="center" data-vertical-align="top"><i>Påstand</i></th><th data-text-align="center" data-vertical-align="top"><i>Vilkår for bruk av<br />påstanden</i></th><th data-text-align="center" data-vertical-align="top"><i>Vilkår og/eller begrens-<br />ninger for bruk av nærings-<br />middelet og/eller en tilleggs-<br />erklæring eller -advarsel</i></th><th data-text-align="center" data-vertical-align="top"><i>EFSA Journal-<br />nummer</i></th><th data-text-align="center" data-vertical-align="top"><i>Registrerings-<br />nummer på den konsoliderte listen innsendt til EFSA for vurdering</i></th></tr></thead><tbody><tr><td data-text-align="left" data-vertical-align="top">► <strong>M10</strong><br />Kreatin</td><td data-text-align="left" data-vertical-align="top">Daglig inntak av kreatin kan øke effekten av styrketrening på muskelstyrken hos voksne over 55 år.</td><td data-text-align="left" data-vertical-align="top">Forbrukeren skal få opplysninger om at<br />– påstanden er rettet mot voksne over 55 år som regelmessig driver styrketrening,<br />– den gunstige virkningen oppnås ved et daglig inntak av 3 g kreatin i kombinasjon med styrketrening, som gjør det mulig å øke arbeidsbelastningen over tid, og styrketreningen bør gjennomføres minst tre ganger i uken i flere uker med en intensitet på minst 65&#xa0;%–75&#xa0;% av gjentatt maksimal belastning.<sup class="footnotereference" data-footnotereferencevalue="**********" data-unique-footnote-counter="1">**********</sup></td><td data-text-align="left" data-vertical-align="top">Påstanden kan brukes bare om næringsmidler ment for voksne over 55 år som regelmessig driver styrketrening.</td><td data-text-align="left" data-vertical-align="top">2016;14(2):4400</td><td data-text-align="left" data-vertical-align="top">◄ <strong>M10</strong></td></tr></tbody></table></article> <article class="defaultP" margin-top="true">Etter tabellen settes fotnoten inn (etter fotnotene for ► <strong>M9</strong> og ◄ <strong>M9</strong>):<p class="leddfortsettelse">► <strong>M10</strong></p></article><footer class="footnotes"><article class="footnote" data-name="**********" data-unique-footnote-counter="1"><span class="footnoteLabel">**********</span> Gjentatt maksimal belastning er den maksimale vekten eller belastningen en person kan klare i ett løft.</article></footer><p class="leddfortsettelse">◄ <strong>M10</strong></p> <article class="defaultP" margin-top="true">I konsolideringsoversikt til forordning (EU) nr. 432/2012 tilføyes:<p class="leddfortsettelse">► <strong>M11</strong> Forordning (EU) 2017/676</p></article> <article class="defaultP" margin-top="true">I vedlegget til forordning (EU) nr. 432/2012 gjøres følgende endring (endringen skal angis som ► <strong>M11</strong> og ◄ <strong>M11</strong>, henholdsvis før og etter endringen). Endringen settes inn i tabellen etter helsepåstanden for laktaseenzym og før helsepåstanden om laktulose. <table><thead><tr><th data-text-align="center" data-vertical-align="top"><i>Nærings-<br />stoff, stoff, nærings-<br />middel eller nærings-<br />middel-<br />kategori</i></th><th data-text-align="center" data-vertical-align="top"><i>Påstand</i></th><th data-text-align="center" data-vertical-align="top"><i>Vilkår for bruk av<br />påstanden</i></th><th data-text-align="center" data-vertical-align="top"><i>Vilkår og/eller begrens-<br />ninger for bruk av nærings-<br />middelet og/eller en tilleggs-<br />erklæring eller -advarsel</i></th><th data-text-align="center" data-vertical-align="top"><i>EFSA Journal-<br />nummer</i></th><th data-text-align="center" data-vertical-align="top"><i>Registrerings-<br />nummer på den konsoliderte listen innsendt til EFSA for vurdering</i></th></tr></thead><tbody><tr><td data-text-align="left" data-vertical-align="top">► <strong>M11</strong><br />Laktitol</td><td data-text-align="left" data-vertical-align="top">Laktitol bidrar til normal tarmfunksjon gjennom hyppigere avføring</td><td data-text-align="left" data-vertical-align="top">Påstanden kan brukes bare om kosttilskudd som inneholder 10 g laktitol per dagsporsjon. For at påstanden skal kunne brukes, skal forbrukerne opplyses om at den gunstige virkningen oppnås ved å innta 10 g laktitol i en daglig dose.</td><td data-text-align="left" data-vertical-align="top">Påstanden skal ikke brukes på næringsmidler rettet mot barn.</td><td data-text-align="left" data-vertical-align="top">2015;13(10):4252</td><td data-text-align="left" data-vertical-align="top">◄ <strong>M11</strong></td></tr></tbody></table></article> <article class="defaultP" margin-top="true">Følgende forordninger legges inn i kronologisk rekkefølge.</article><span class="futuretitle" id="kapittel-3-foreslåttittel-1">Forordning (EU) 2017/1200</span><article class="legalP" id="kapittel-3-ledd-2">Nedenfor gjengis til informasjon norsk oversettelse av forordning (EU) 2017/1200 med de endringer og tillegg som følger av EØS-tilpasningen av rettsakten i samsvar med vedlegg II kapittel XII nr. 126.</article><section class="section" id="kapittel-3-kapittel-1" data-lovdata-URL="LTI/forskrift/2017-09-25-1594/KAPITTEL_3-1"><h3 data-text-align="center">KOMMISJONSFORORDNING (EU) 2017/1200<br />av 5. juli 2017<br />om avslag på godkjenning av visse andre helsepåstander om næringsmidler enn dem som viser til redusert sykdomsrisiko og barns utvikling og helse</h3><article class="defaultP">EUROPAKOMMISJONEN HAR –</article><article class="legalP" id="kapittel-3-kapittel-1-ledd-1">under henvisning til traktaten om Den europeiske unions virkemåte,</article><article class="legalP" id="kapittel-3-kapittel-1-ledd-2">under henvisning til europaparlaments- og rådsforordning (EF) nr. 1924/2006 av 20. desember 2006 om ernærings- og helsepåstander om næringsmidler,<sup class="footnotereference" data-footnotereferencevalue="1" data-unique-footnote-counter="2">1</sup> særlig artikkel 18 nr. 5, og</article><article class="legalP" id="kapittel-3-kapittel-1-ledd-3">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-ledd-3-punkt-1"><article class="legalP" id="kapittel-3-kapittel-1-ledd-3-punkt-1-ledd-1">I henhold til forordning (EF) nr. 1924/2006 er helsepåstander om næringsmidler, som definert i nevnte forordning, forbudt med mindre de er godkjent av Kommisjonen i samsvar med den forordningen og oppført på en liste over tillatte påstander.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-ledd-3-punkt-2"><article class="legalP" id="kapittel-3-kapittel-1-ledd-3-punkt-2-ledd-1">Ved forordning (EF) nr. 1924/2006 er det også fastsatt at driftsansvarlige for næringsmiddelforetak kan inngi søknader om godkjenning av helsepåstander til vedkommende nasjonale myndighet i en medlemsstat. Vedkommende nasjonale myndighet skal videresende gyldige søknader til Den europeiske myndighet for næringsmiddeltrygghet (EFSA), heretter kalt «Myndigheten», for vitenskapelig vurdering og til Kommisjonen og medlemsstatene til orientering.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-ledd-3-punkt-3"><article class="legalP" id="kapittel-3-kapittel-1-ledd-3-punkt-3-ledd-1">Myndigheten skal avgi uttalelse om den aktuelle helsepåstanden.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-ledd-3-punkt-4"><article class="legalP" id="kapittel-3-kapittel-1-ledd-3-punkt-4-ledd-1">Kommisjonen skal ta hensyn til uttalelsen fra Myndigheten når den treffer beslutning om godkjenning av helsepåstander.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-ledd-3-punkt-5"><article class="legalP" id="kapittel-3-kapittel-1-ledd-3-punkt-5-ledd-1">Etter en søknad fra Ecopharma BVBA, inngitt i henhold til artikkel 13 nr. 5 i forordning (EF) nr. 1924/2006, ble Myndigheten bedt om å avgi uttalelse om en helsepåstand om Fabenol<sup>®</sup> Max, et standardisert vandig ekstrakt fra <i>Phaseolus vulgaris</i> L., og redusert opptak av karbohydrater (spørsmål nr. EFSA-Q-2015-00123).<sup class="footnotereference" data-footnotereferencevalue="2" data-unique-footnote-counter="3">2</sup> Søkerens foreslåtte påstand hadde følgende ordlyd: «Fabenol<sup>®</sup> Max reduserer opptaket av karbohydrater».</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-ledd-3-punkt-6"><article class="legalP" id="kapittel-3-kapittel-1-ledd-3-punkt-6-ledd-1">Kommisjonen og medlemsstatene mottok 23. februar 2016 den vitenskapelige uttalelsen fra Myndigheten, som påpekte at den påståtte virkningen ikke var tilstrekkelig godt definert, og at søkeren ikke fremla tilleggsopplysninger som Myndigheten anmodet om. På grunnlag av de opplysningene som ble framlagt, konkluderte derfor Myndigheten at det ikke kunne fastslås en årsakssammenheng mellom inntak av Fabenol<sup>®</sup> Max og påstått virkning. Ettersom påstanden ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-1-ledd-3-punkt-7"><article class="legalP" id="kapittel-3-kapittel-1-ledd-3-punkt-7-ledd-1">Etter en søknad fra DSM Nutritional Products, inngitt i henhold til artikkel 13 nr. 5 i forordning (EF) nr. 1924/2006, ble Myndigheten bedt om å avgi uttalelse om en helsepåstand om dokosaheksaensyre (DHA) og forbedret hukommelsesfunksjon (spørsmål nr. EFSA-Q-2015-00456).<sup class="footnotereference" data-footnotereferencevalue="3" data-unique-footnote-counter="4">3</sup> Søkerens foreslåtte påstand hadde følgende ordlyd: «DHA bidrar til forbedret hukommelsesfunksjon».</article></article></li><li data-li-identifier="8)" data-name="8)"><article class="listArticle" id="kapittel-3-kapittel-1-ledd-3-punkt-8"><article class="legalP" id="kapittel-3-kapittel-1-ledd-3-punkt-8-ledd-1">Kommisjonen og medlemsstatene mottok 2. mai 2016 den vitenskapelige uttalelsen fra Myndigheten, som konkluderte med at det på grunnlag av de framlagte opplysningene ikke kunne påvises noen årsakssammenheng mellom inntak av DHA og den påståtte virkningen. Ettersom påstanden ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="9)" data-name="9)"><article class="listArticle" id="kapittel-3-kapittel-1-ledd-3-punkt-9"><article class="legalP" id="kapittel-3-kapittel-1-ledd-3-punkt-9-ledd-1">Etter en søknad fra Tate &amp; Lyle PLC, inngitt i henhold til artikkel 13 nr. 5 i forordning (EF) nr. 1924/2006, ble Myndigheten bedt om å avgi uttalelse om en helsepåstand om polydekstrose og normal avføring (spørsmål nr. EFSA-Q-2015-00550).<sup class="footnotereference" data-footnotereferencevalue="4" data-unique-footnote-counter="5">4</sup> Søkerens foreslåtte påstand hadde følgende ordlyd: «Polydekstrose bidrar til forbedret tarmfunksjon gjennom økt avføringsmengde».</article></article></li><li data-li-identifier="10)" data-name="10)"><article class="listArticle" id="kapittel-3-kapittel-1-ledd-3-punkt-10"><article class="legalP" id="kapittel-3-kapittel-1-ledd-3-punkt-10-ledd-1">Kommisjonen og medlemsstatene mottok 25. mai 2016 den vitenskapelige uttalelsen fra Myndigheten, som konkluderte med at det på grunnlag av de framlagte opplysningene ikke kunne påvises noen årsakssammenheng mellom inntak av polydekstrose og den påståtte virkningen. Ettersom påstanden ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="11)" data-name="11)"><article class="listArticle" id="kapittel-3-kapittel-1-ledd-3-punkt-11"><article class="legalP" id="kapittel-3-kapittel-1-ledd-3-punkt-11-ledd-1">Tiltakene fastsatt i denne forordning er i samsvar med uttalelse fra Den faste komité for planter, dyr, næringsmidler og fôr –</article></article></li></ul></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> EUT L 404 av 30.12.2006, s. 9.</article><article class="footnote" data-name="2" data-unique-footnote-counter="3"><span class="footnoteLabel">2</span> EFSA Journal 2016;14(2):4401.</article><article class="footnote" data-name="3" data-unique-footnote-counter="4"><span class="footnoteLabel">3</span> EFSA Journal 2016;14(5):4455.</article><article class="footnote" data-name="4" data-unique-footnote-counter="5"><span class="footnoteLabel">4</span> EFSA Journal 2016;14(5):4480.</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2017-09-25-1594/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="legalP" id="kapittel-3-kapittel-1-paragraf-1-ledd-1">Helsepåstandene oppført i vedlegget til denne forordning skal ikke oppføres på EU-listen over tillatte påstander omhandlet i artikkel 13 nr. 3 i forordning (EF) nr. 1924/2006.</article></article><article class="legalArticle" data-lovdata-URL="LTI/forskrift/2017-09-25-1594/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span></h4><article class="legalP" id="kapittel-3-kapittel-1-paragraf-2-ledd-1">Denne forordning trer i kraft den 20. dagen etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-1-paragraf-2-ledd-2">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-2-ledd-3">Utferdiget i Brussel 5. juli 2017. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Jean-Claude Juncker</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article><section class="section" id="kapittel-3-kapittel-1-kapittel-1" data-lovdata-URL="LTI/forskrift/2017-09-25-1594/KAPITTEL_3-1-1"><h4 data-text-align="center">VEDLEGG<br />Avslåtte helsepåstander</h4><article class="defaultP"><table><thead><tr><th data-text-align="center" data-vertical-align="top"><i>Søknad – relevante bestemmelser i forordning (EF) nr. 1924/2006</i></th><th data-text-align="center" data-vertical-align="top"><i>Næringsstoff, stoff, næringsmiddel eller næringsmiddelkategori</i></th><th data-text-align="center" data-vertical-align="top"><i>Påstand</i></th><th data-text-align="center" data-vertical-align="top"><i>Referansenummer for EFSA-uttalelse</i></th></tr></thead><tbody><tr><td data-text-align="left" data-vertical-align="top">Artikkel 13 nr. 5 – helsepåstand som bygger på nyutviklede vitenskapelige beviser og/eller inneholder en anmodning om sikring av data underlagt eiendomsrett</td><td data-text-align="left" data-vertical-align="top">Fabenol<sup>®</sup> Max</td><td data-text-align="left" data-vertical-align="top">Fabenol<sup>®</sup> Max reduserer opptaket av karbohydrater</td><td data-text-align="left" data-vertical-align="top">Q-2015-00123</td></tr><tr><td data-text-align="left" data-vertical-align="top">Artikkel 13 nr. 5 – helsepåstand som bygger på nyutviklede vitenskapelige beviser og/eller inneholder en anmodning om sikring av data underlagt eiendomsrett</td><td data-text-align="left" data-vertical-align="top">DHA</td><td data-text-align="left" data-vertical-align="top">DHA bidrar til forbedret hukommelsesfunksjon</td><td data-text-align="left" data-vertical-align="top">Q-2015-00456</td></tr><tr><td data-text-align="left" data-vertical-align="top">Artikkel 13 nr. 5 – helsepåstand som bygger på nyutviklede vitenskapelige beviser og/eller inneholder en anmodning om sikring av data underlagt eiendomsrett</td><td data-text-align="left" data-vertical-align="top">Polydekstrose</td><td data-text-align="left" data-vertical-align="top">Polydekstrose bidrar til forbedret tarmfunksjon gjennom økt avføringsmengde</td><td data-text-align="left" data-vertical-align="top">Q-2015-00550</td></tr></tbody></table></article></section></section> <span class="futuretitle" id="kapittel-3-foreslåttittel-2">Forordning (EU) 2017/1201</span><article class="legalP" id="kapittel-3-ledd-3">Nedenfor gjengis til informasjon norsk oversettelse av forordning (EU) 2017/1201 med de endringer og tillegg som følger av EØS-tilpasningen av rettsakten i samsvar med vedlegg II kapittel XII nr. 127.</article><section class="section" id="kapittel-3-kapittel-2" data-lovdata-URL="LTI/forskrift/2017-09-25-1594/KAPITTEL_3-2"><h3 data-text-align="center">KOMMISJONSFORORDNING (EU) 2017/1201<br />av 5. juli 2017<br />om avslag på godkjenning av en annen helsepåstand om næringsmidler enn dem som viser til redusert sykdomsrisiko og barns utvikling og helse</h3><article class="defaultP">EUROPAKOMMISJONEN HAR –</article><article class="legalP" id="kapittel-3-kapittel-2-ledd-1">under henvisning til traktaten om Den europeiske unions virkemåte,</article><article class="legalP" id="kapittel-3-kapittel-2-ledd-2">under henvisning til europaparlaments- og rådsforordning (EF) nr. 1924/2006 av 20. desember 2006 om ernærings- og helsepåstander om næringsmidler,<sup class="footnotereference" data-footnotereferencevalue="1" data-unique-footnote-counter="2">1</sup> særlig artikkel 18 nr. 5, og</article><article class="legalP" id="kapittel-3-kapittel-2-ledd-3">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-2-ledd-3-punkt-1"><article class="legalP" id="kapittel-3-kapittel-2-ledd-3-punkt-1-ledd-1">I henhold til forordning (EF) nr. 1924/2006 er helsepåstander om næringsmidler forbudt med mindre de er godkjent av Kommisjonen i samsvar med nevnte forordning og oppført på en liste over tillatte påstander.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-2-ledd-3-punkt-2"><article class="legalP" id="kapittel-3-kapittel-2-ledd-3-punkt-2-ledd-1">Ved forordning (EF) nr. 1924/2006 er det også fastsatt at driftsansvarlige for næringsmiddelforetak kan inngi søknader om godkjenning av helsepåstander til vedkommende nasjonale myndighet i en medlemsstat. Vedkommende nasjonale myndighet skal videresende gyldige søknader til Den europeiske myndighet for næringsmiddeltrygghet (EFSA), heretter kalt «Myndigheten», for vitenskapelig vurdering og til Kommisjonen og medlemsstatene til orientering.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-2-ledd-3-punkt-3"><article class="legalP" id="kapittel-3-kapittel-2-ledd-3-punkt-3-ledd-1">Myndigheten skal avgi uttalelse om den aktuelle helsepåstanden.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-2-ledd-3-punkt-4"><article class="legalP" id="kapittel-3-kapittel-2-ledd-3-punkt-4-ledd-1">Kommisjonen skal ta hensyn til uttalelsen fra Myndigheten når den treffer beslutning om godkjenning av helsepåstander.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-2-ledd-3-punkt-5"><article class="legalP" id="kapittel-3-kapittel-2-ledd-3-punkt-5-ledd-1">Etter en søknad fra Beghin-Meiji og Tereos Syral, inngitt i henhold til artikkel 13 nr. 5 i forordning (EF) nr. 1924/2006, ble Myndigheten bedt om å avgi uttalelse om en helsepåstand om kortkjedede fruktooligosakkarider fra sukrose og opprettholdelse av normal avføring (spørsmål nr. EFSA-Q-2015-00377).<sup class="footnotereference" data-footnotereferencevalue="2" data-unique-footnote-counter="3">2</sup> Søkeren har foreslått følgende ordlyd for helsepåstanden: «Opprettholder normal tarmregulering» eller «opprettholder tarmreguleringen gjennom økt tarmbevegelse» eller «bidrar til normal tarmregulering eller normal tarmfunksjon».</article></article></li><li data-li-identifier="6)" data-name="6)"><article class="listArticle" id="kapittel-3-kapittel-2-ledd-3-punkt-6"><article class="legalP" id="kapittel-3-kapittel-2-ledd-3-punkt-6-ledd-1">Kommisjonen og medlemsstatene mottok 8. januar 2016 den vitenskapelige uttalelsen fra Myndigheten, som konkluderte med at det på grunnlag av de framlagte opplysningene ikke kunne påvises noen årsakssammenheng mellom inntak av kortkjedede fruktooligosakkarider fra sukrose og opprettholdelse av normal avføring for de bruksvilkårene som søkeren hadde foreslått. Ettersom påstanden ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-2-ledd-3-punkt-7"><article class="legalP" id="kapittel-3-kapittel-2-ledd-3-punkt-7-ledd-1">De kommentarene som Kommisjonen har mottatt fra søkeren i henhold til artikkel 16 nr. 6 i forordning (EF) nr. 1924/2006, er tatt i betraktning ved fastsettelsen av tiltakene i denne forordning.</article></article></li><li data-li-identifier="8)" data-name="8)"><article class="listArticle" id="kapittel-3-kapittel-2-ledd-3-punkt-8"><article class="legalP" id="kapittel-3-kapittel-2-ledd-3-punkt-8-ledd-1">Tiltakene fastsatt i denne forordning er i samsvar med uttalelse fra Den faste komité for planter, dyr, næringsmidler og fôr –</article></article></li></ul></article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> EUT L 404 av 30.12.2006, s. 9.</article><article class="footnote" data-name="2" data-unique-footnote-counter="7"><span class="footnoteLabel">2</span> <i>EFSA Journal</i> 2016;14(1):4366.</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2017-09-25-1594/a1" data-name="a1" id="kapittel-3-kapittel-2-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="legalP" id="kapittel-3-kapittel-2-paragraf-1-ledd-1">Helsepåstanden oppført i vedlegget til denne forordning skal ikke oppføres på EU-listen over tillatte påstander omhandlet i artikkel 13 nr. 3 i forordning (EF) nr. 1924/2006.</article></article><article class="legalArticle" data-lovdata-URL="LTI/forskrift/2017-09-25-1594/a2" data-name="a2" id="kapittel-3-kapittel-2-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span></h4><article class="legalP" id="kapittel-3-kapittel-2-paragraf-2-ledd-1">Denne forordning trer i kraft den 20. dagen etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-2-paragraf-2-ledd-2">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-2-paragraf-2-ledd-3">Utferdiget i Brussel onsdag 5. juli 2017. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Jean-Claude Juncker</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article><section class="section" id="kapittel-3-kapittel-2-kapittel-1" data-lovdata-URL="LTI/forskrift/2017-09-25-1594/KAPITTEL_3-2-1"><h4 data-text-align="center">VEDLEGG<br />Avslått helsepåstand</h4><article class="defaultP"><table><thead><tr><th data-text-align="center" data-vertical-align="top"><i>Søknad – relevante bestemmelser i forordning (EF) nr. 1924/2006</i></th><th data-text-align="center" data-vertical-align="top"><i>Næringsstoff, stoff, næringsmiddel eller næringsmiddelkategori</i></th><th data-text-align="center" data-vertical-align="top"><i>Påstand</i></th><th data-text-align="center" data-vertical-align="top"><i>Referansenummer for EFSA-uttalelse</i></th></tr></thead><tbody><tr><td data-text-align="left" data-vertical-align="top">Artikkel 13 nr. 5 – helsepåstand som bygger på nyutviklede vitenskapelige beviser og/eller inneholder en anmodning om sikring av data underlagt eiendomsrett</td><td data-text-align="left" data-vertical-align="top">Kortkjedede fruktooligosakkarider fra sukrose</td><td data-text-align="left" data-vertical-align="top">Opprettholder normal tarmregulering</td><td data-text-align="left" data-vertical-align="top">Q-2015-00377</td></tr></tbody></table></article></section></section> <span class="futuretitle" id="kapittel-3-foreslåttittel-3">Forordning (EU) 2017/1202</span><article class="legalP" id="kapittel-3-ledd-4">Nedenfor gjengis til informasjon norsk oversettelse av forordning (EU) 2017/1202 med de endringer og tillegg som følger av EØS-tilpasningen av rettsakten i samsvar med vedlegg II kapittel XII nr. 128.</article><section class="section" id="kapittel-3-kapittel-3" data-lovdata-URL="LTI/forskrift/2017-09-25-1594/KAPITTEL_3-3"><h3 data-text-align="center">KOMMISJONSFORORDNING (EU) 2017/1202<br />av 5. juli 2017<br />om avslag på godkjenning av visse andre helsepåstander om næringsmidler enn dem som viser til redusert sykdomsrisiko og barns utvikling og helse</h3><article class="defaultP">EUROPAKOMMISJONEN HAR –</article><article class="legalP" id="kapittel-3-kapittel-3-ledd-1">under henvisning til traktaten om Den europeiske unions virkemåte,</article><article class="legalP" id="kapittel-3-kapittel-3-ledd-2">under henvisning til europaparlaments- og rådsforordning (EF) nr. 1924/2006 av 20. desember 2006 om ernærings- og helsepåstander om næringsmidler,<sup class="footnotereference" data-footnotereferencevalue="1" data-unique-footnote-counter="2">1</sup> særlig artikkel 18 nr. 5, og</article><article class="legalP" id="kapittel-3-kapittel-3-ledd-3">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-3-ledd-3-punkt-1"><article class="legalP" id="kapittel-3-kapittel-3-ledd-3-punkt-1-ledd-1">I henhold til forordning (EF) nr. 1924/2006 er helsepåstander om næringsmidler forbudt med mindre de er godkjent av Kommisjonen i samsvar med nevnte forordning og oppført på en liste over tillatte påstander.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-3-ledd-3-punkt-2"><article class="legalP" id="kapittel-3-kapittel-3-ledd-3-punkt-2-ledd-1">Ved forordning (EF) nr. 1924/2006 er det også fastsatt at driftsansvarlige for næringsmiddelforetak kan inngi søknader om godkjenning av helsepåstander til vedkommende nasjonale myndighet i en medlemsstat. Vedkommende nasjonale myndighet skal videresende gyldige søknader til Den europeiske myndighet for næringsmiddeltrygghet (EFSA), heretter kalt «Myndigheten», for vitenskapelig vurdering og til Kommisjonen og medlemsstatene til orientering.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-3-ledd-3-punkt-3"><article class="legalP" id="kapittel-3-kapittel-3-ledd-3-punkt-3-ledd-1">Myndigheten skal avgi uttalelse om den aktuelle helsepåstanden.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-3-ledd-3-punkt-4"><article class="legalP" id="kapittel-3-kapittel-3-ledd-3-punkt-4-ledd-1">Kommisjonen skal ta hensyn til uttalelsen fra Myndigheten når den treffer beslutning om godkjenning av helsepåstander.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-3-ledd-3-punkt-5"><article class="legalP" id="kapittel-3-kapittel-3-ledd-3-punkt-5-ledd-1">Etter en søknad fra Granarolo S.p.A., inngitt i henhold til artikkel 13 nr. 5 i forordning (EF) nr. 1924/2006, ble Myndigheten bedt om å avgi uttalelse om en helsepåstand om fettfattig fermentert melk med en kombinasjon av fruktooligosakkarider og levende <i>Lactobacillus rhamnosus</i> GG (ATCC 53103), <i>Streptococcus thermophilus</i> (Z57) og <i>Lactobacillus delbrueckii</i> subsp. <i>bulgaricus</i> (LB2) og beskyttelse mot reaktivering av herpes simplex-viruset i det orolabiale epitel (spørsmål nr. EFSA-Q-2015-00488).<sup class="footnotereference" data-footnotereferencevalue="2" data-unique-footnote-counter="3">2</sup> Søkerens foreslåtte påstand hadde følgende ordlyd: «Inntak av fettfattig fermentert melk med en kombinasjon av fruktooligosakkarider og levende <i>Lactobacillus rhamnosus</i> GG (ATCC 53103), <i>Streptococcus thermophilus</i> (Z57) og <i>Lactobacillus delbrueckii</i> subsp. <i>bulgaricus</i> (LB2) bidrar til å redusere forekomsten av tilbakevendende forkjølelsessår forårsaket av herpes simplex-viruset hos friske, mottakelige personer».</article></article></li><li data-li-identifier="6)" data-name="6)"><article class="listArticle" id="kapittel-3-kapittel-3-ledd-3-punkt-6"><article class="legalP" id="kapittel-3-kapittel-3-ledd-3-punkt-6-ledd-1">Kommisjonen og medlemsstatene mottok 19. juli 2016 den vitenskapelige uttalelsen fra Myndigheten, som konkluderte med at det på grunnlag av de framlagte opplysningene ikke kunne påvises noen årsakssammenheng mellom inntak av fettfattig fermentert melk, som helsepåstanden gjelder, og beskyttelse mot reaktivering av herpes simplex-viruset i det orolabiale epitel. Ettersom påstanden ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-3-ledd-3-punkt-7"><article class="legalP" id="kapittel-3-kapittel-3-ledd-3-punkt-7-ledd-1">Etter en søknad fra Food for Health Ireland, inngitt i henhold til artikkel 13 nr. 5 i forordning (EF) nr. 1924/2006, ble Myndigheten bedt om å avgi uttalelse om en helsepåstand om FHI LFC24, et kaseinhydrolysat av kumelk, og redusert blodsukkerrespons etter måltider (spørsmål nr. EFSA-Q-2015-00755).<sup class="footnotereference" data-footnotereferencevalue="3" data-unique-footnote-counter="4">3</sup> Søkerens foreslåtte påstand hadde følgende ordlyd: «FHI LFC24 bidrar til å regulere blodsukkernivået etter inntak av næringsmidler».</article></article></li><li data-li-identifier="8)" data-name="8)"><article class="listArticle" id="kapittel-3-kapittel-3-ledd-3-punkt-8"><article class="legalP" id="kapittel-3-kapittel-3-ledd-3-punkt-8-ledd-1">Kommisjonen og medlemsstatene mottok 22. juli 2016 den vitenskapelige uttalelsen fra Myndigheten, der det ble påpekt at søkerens dokumentasjon ikke fastslår at redusert glykemisk respons etter måltider gjennom økt insulinsekresjon er en gunstig fysiologisk virkning for målpopulasjonen som påstanden gjelder for. På grunnlag av de opplysningene som ble framlagt, konkluderte derfor Myndigheten at det ikke kunne fastslås en årsakssammenheng mellom inntak av næringsmiddelet som påstanden gjelder, og en gunstig fysiologisk virkning for målpopulasjonen. Ettersom påstanden ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="9)" data-name="9)"><article class="listArticle" id="kapittel-3-kapittel-3-ledd-3-punkt-9"><article class="legalP" id="kapittel-3-kapittel-3-ledd-3-punkt-9-ledd-1">Etter en søknad fra Pierre Fabre Medicament, inngitt i henhold til artikkel 13 nr. 5 i forordning (EF) nr. 1924/2006, ble Myndigheten bedt om å avgi uttalelse om en helsepåstand om V0137, «DHA-beriket fiskeolje», og «bidrar til å bremse aldersrelatert kognitiv svikt på områder som hukommelse og eksekutivfunksjoner» (spørsmål nr. EFSA-Q2016-00071).<sup class="footnotereference" data-footnotereferencevalue="4" data-unique-footnote-counter="5">4</sup> Søkerens foreslåtte påstand hadde følgende ordlyd: «V0137, sammen med fysisk og mental trening, bidrar til å bremse aldersrelatert kognitiv svikt på områder som hukommelse og eksekutivfunksjoner».</article></article></li><li data-li-identifier="10)" data-name="10)"><article class="listArticle" id="kapittel-3-kapittel-3-ledd-3-punkt-10"><article class="legalP" id="kapittel-3-kapittel-3-ledd-3-punkt-10-ledd-1">Kommisjonen og medlemsstatene mottok 5. august 2016 den vitenskapelige uttalelsen fra Myndigheten, som konkluderte med at det på grunnlag av de framlagte opplysningene ikke kunne påvises noen årsakssammenheng mellom inntak av V0137, som helsepåstanden gjelder, og redusert tap av kognitive funksjoner. Ettersom påstanden ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="11)" data-name="11)"><article class="listArticle" id="kapittel-3-kapittel-3-ledd-3-punkt-11"><article class="legalP" id="kapittel-3-kapittel-3-ledd-3-punkt-11-ledd-1">Tiltakene fastsatt i denne forordning er i samsvar med uttalelse fra Den faste komité for planter, dyr, næringsmidler og fôr –</article></article></li></ul></article><footer class="footnotes"><article class="footnote" data-name="1" data-unique-footnote-counter="8"><span class="footnoteLabel">1</span> EUT L 404 av 30.12.2006, s. 9.</article><article class="footnote" data-name="2" data-unique-footnote-counter="9"><span class="footnoteLabel">2</span> <i>EFSA Journal</i> 2016;14(7):4538.</article><article class="footnote" data-name="3" data-unique-footnote-counter="10"><span class="footnoteLabel">3</span> <i>EFSA Journal</i> 2016;14(7):4540.</article><article class="footnote" data-name="4" data-unique-footnote-counter="11"><span class="footnoteLabel">4</span> <i>EFSA Journal</i> 2016;14(8):4539.</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2017-09-25-1594/a1" data-name="a1" id="kapittel-3-kapittel-3-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="legalP" id="kapittel-3-kapittel-3-paragraf-1-ledd-1">Helsepåstandene oppført i vedlegget til denne forordning skal ikke oppføres på EU-listen over tillatte påstander omhandlet i artikkel 13 nr. 3 i forordning (EF) nr. 1924/2006.</article></article><article class="legalArticle" data-lovdata-URL="LTI/forskrift/2017-09-25-1594/a2" data-name="a2" id="kapittel-3-kapittel-3-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span></h4><article class="legalP" id="kapittel-3-kapittel-3-paragraf-2-ledd-1">Denne forordning trer i kraft den 20. dagen etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-3-paragraf-2-ledd-2">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-3-paragraf-2-ledd-3">Utferdiget i Brussel onsdag 5. juli 2017. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Jean-Claude Juncker</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article><section class="section" id="kapittel-3-kapittel-3-kapittel-1" data-lovdata-URL="LTI/forskrift/2017-09-25-1594/KAPITTEL_3-3-1"><h4 data-text-align="center">VEDLEGG<br />Avslåtte helsepåstander</h4><article class="defaultP"><table><thead><tr><th data-text-align="center" data-vertical-align="top"><i>Søknad – relevante bestemmelser i forordning (EF) nr. 1924/2006</i></th><th data-text-align="center" data-vertical-align="top"><i>Næringsstoff, stoff, næringsmiddel eller næringsmiddelkategori</i></th><th data-text-align="center" data-vertical-align="top"><i>Påstand</i></th><th data-text-align="center" data-vertical-align="top"><i>Referansenummer for EFSA-uttalelse</i></th></tr></thead><tbody><tr><td data-text-align="left" data-vertical-align="top">Artikkel 13 nr. 5 – helsepåstand som bygger på nyutviklede vitenskapelige beviser og/eller inneholder en anmodning om sikring av data underlagt eiendomsrett</td><td data-text-align="left" data-vertical-align="top">Fettfattig fermentert melk med en kombinasjon av fruktooligosakkarider og levende <i>Lactobacillus rhamnosus</i> GG (ATCC 53103), <i>Streptococcus thermophilus</i> (Z57) og <i>Lactobacillus delbrueckii</i> subsp. <i>bulgaricus</i> (LB2).</td><td data-text-align="left" data-vertical-align="top">Inntak av fettfattig fermentert melk med en kombinasjon av fruktooligosakkarider og levende <i>Lactobacillus rhamnosus</i> GG (ATCC 53103), <i>Streptococcus thermophilus</i> (Z57) og <i>Lactobacillus delbrueckii</i> subsp. bulgaricus (LB2) bidrar til å redusere forekomsten av tilbakevendende forkjølelsessår forårsaket av herpes simplex-viruset hos friske, mottakelige personer.</td><td data-text-align="left" data-vertical-align="top">Q-2015-00488</td></tr><tr><td data-text-align="left" data-vertical-align="top">Artikkel 13 nr. 5 – helsepåstand som bygger på nyutviklede vitenskapelige beviser og/eller inneholder en anmodning om sikring av data underlagt eiendomsrett</td><td data-text-align="left" data-vertical-align="top">FHI LFC24, et kaseinhydrolysat av kumelk.</td><td data-text-align="left" data-vertical-align="top">FHI LFC24 bidrar til å regulere blodsukkernivået etter inntak av næringsmidler.</td><td data-text-align="left" data-vertical-align="top">Q-2015-00755</td></tr><tr><td data-text-align="left" data-vertical-align="top">Artikkel 13 nr. 5 – helsepåstand som bygger på nyutviklede vitenskapelige beviser og/eller inneholder en anmodning om sikring av data underlagt eiendomsrett</td><td data-text-align="left" data-vertical-align="top">V0137, DHA-beriket fiskeolje.</td><td data-text-align="left" data-vertical-align="top">V0137, sammen med fysisk og mental trening, bidrar til å bremse aldersrelatert kognitiv svikt på områder som hukommelse og eksekutivfunksjoner.</td><td data-text-align="left" data-vertical-align="top">Q-2016-00071</td></tr></tbody></table></article></section></section></section></main></body></html>