<!DOCTYPE html><html lang="no"><head><title>Lov om endringer i markedsføringsloven og angrerettloven (håndhevingsreglene)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-16-49</dd><dt class="dokid">DokumentID</dt><dd class="dokid">LTI/lov/2017-06-16-49</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2009-01-09-2</li><li>lov/2014-06-20-27</li></ul></dd><dt class="legalArea">Rettsområde</dt><dd class="legalArea"><ul><li>Forbruker-, kjøps- og konkurranserett &gt; Forbrukerkjøp</li> <li>Forbruker-, kjøps- og konkurranserett &gt; Markedsføring</li> <li>Næringsrett &gt; Handel og tjenester</li></ul></dd><dt class="dateOfPublication">Kunngjort</dt><dd class="dateOfPublication">2017-06-16 16:15</dd><dt class="journalNumber">Journalnummer</dt><dd class="journalNumber">2017-0576</dd><dt class="titleShort">Korttittel</dt><dd class="titleShort">Endringslov til markedsføringsloven og angrerettloven</dd><dt class="title">Tittel</dt><dd class="title">Lov om endringer i markedsføringsloven og angrerettloven (håndhevingsreglene)</dd><dt class="miscInformation">Annet om dokumentet</dt><dd class="miscInformation">Prop.93 L (2016–2017), Innst.355 L (2016–2017), Lovvedtak 105 (2016–2017). Stortingets første og andre gangs behandling hhv. 7. og 12. juni 2017. Fremmet av Barne- og likestillingsdepartementet.</dd><dt class="refid">RefID</dt><dd class="refid">lov/2017-06-16-49</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i markedsføringsloven og angrerettloven (håndhevingsreglene)<ul class="tocSubUl"><li>I<ul class="tocSubUl"><li>§ 32. Myndighetene og deres uavhengighet mv.</li><li>§ 33. Myndighetenes organisering</li><li>§ 34. Opplysningsplikt og gransking</li><li>§ 35. Forbrukertilsynets oppgaver</li><li>§ 36. Forbrukertilsynets saksbehandling og vedtakskompetanse</li><li>§ 37. Markedsrådets oppgaver mv.</li><li>§ 38. Forskrift</li><li>§ 39. Forbrukertilsynets og Markedsrådets vedtak</li><li>§ 41. Påbudsvedtak</li><li>§ 45. Adgang til å bringe saker inn for Forbrukertilsynet og Markedsrådet</li></ul></li><li>II<ul class="tocSubUl"><li>§ 41. Tilsyn og håndheving</li><li>§ 42. Overtredelsesgebyr</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2017-06-16-49" id="dokument"><h1>Lov om endringer i markedsføringsloven og angrerettloven (håndhevingsreglene)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 9. januar 2009 nr. 2 om kontroll med markedsføring og avtalevilkår mv. (markedsføringsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 20. juni 2014 nr. 27 om opplysningsplikt og angrerett ved fjernsalg og salg utenom faste forretningslokaler (angrerettloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-06-16-49/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 9. januar 2009 nr. 2 om kontroll med markedsføring og avtalevilkår mv. gjøres følgende endringer:</article> <article class="defaultP" margin-top="true">§ 24 første ledd skal lyde:</article><article class="legalP" id="kapittel-1-ledd-2">Konkurranseloven § 10 gjelder ikke ved bruk av kontraktsvilkår som er fremforhandlet i samarbeid med Forbrukertilsynet.</article> <article class="defaultP" margin-top="true">§ 32 skal lyde:</article><article class="futureLegalArticle" data-name="§32" id="kapittel-1-foreslåttparagraf-1"><span class="futureLegalArticleHeader">§ 32. <span class="legalArticleTitle">Myndighetene og deres uavhengighet mv.</span></span><article class="legalP" id="kapittel-1-foreslåttparagraf-1-ledd-1">Forbrukertilsynet og Markedsrådet skal føre kontroll med næringsdrivendes handelspraksis og avtalevilkår i samsvar med kapittel 7.</article><article class="legalP" id="kapittel-1-foreslåttparagraf-1-ledd-2">Forbrukertilsynet og Markedsrådet er faglig uavhengige forvaltningsorganer som er administrativt underordnet departementet. Kongen og departementet kan ikke styre Forbrukertilsynets eller Markedsrådets utøving av myndighet i enkeltsaker eller generelle lovtolkning. Departementet behandler ikke avgjørelser fattet av Forbrukertilsynet eller Markedsrådet. Departementet behandler likevel klager på andre avgjørelser enn vedtak som Markedsrådet treffer i første instans, som kan påklages etter forvaltningsloven. Departementet behandler også klager på avslag på begjæring om innsyn etter offentleglova.</article><article class="legalP" id="kapittel-1-foreslåttparagraf-1-ledd-3">Dersom en næringsvirksomhet som faller inn under denne loven, også går inn under regulerings- eller kontrollbestemmelser i andre lover, kan Kongen gi nærmere regler om den innbyrdes avgrensningen av de forskjellige myndighetenes virkeområde og om samarbeidet mellom dem.</article></article> <article class="defaultP" margin-top="true">§ 33 skal lyde:</article><article class="futureLegalArticle" data-name="§33" id="kapittel-1-foreslåttparagraf-2"><span class="futureLegalArticleHeader">§ 33. <span class="legalArticleTitle">Myndighetenes organisering</span></span><article class="legalP" id="kapittel-1-foreslåttparagraf-2-ledd-1">Forbrukertilsynet ledes av en direktør. Direktøren åremålsbeskikkes av Kongen for en periode på seks år, med mulighet for gjenoppnevning én gang.</article><article class="legalP" id="kapittel-1-foreslåttparagraf-2-ledd-2">Markedsrådet skal ha en leder, en nestleder og så mange medlemmer som er nødvendig for å utføre Markedsrådets oppgaver.</article><article class="legalP" id="kapittel-1-foreslåttparagraf-2-ledd-3">Markedsrådets leder og nestleder skal fylle kravene til dommere i domstolloven § 53 første ledd og § 54 annet ledd. Leder, nestleder og øvrige medlemmer oppnevnes av Kongen for fire år.</article></article> <article class="defaultP" margin-top="true">§ 34 skal lyde:</article><article class="futureLegalArticle" data-name="§34" id="kapittel-1-foreslåttparagraf-3"><span class="futureLegalArticleHeader">§ 34. <span class="legalArticleTitle">Opplysningsplikt og gransking</span></span><article class="legalP" id="kapittel-1-foreslåttparagraf-3-ledd-1">Enhver plikter å gi Forbrukertilsynet eller Markedsrådet de opplysningene disse myndighetene krever for å kunne utføre sine gjøremål etter loven, herunder opplysninger som er nødvendige for å vurdere om en handelspraksis er urimelig. Opplysningene kan kreves gitt skriftlig eller muntlig, innen en fastsatt frist.</article><article class="legalP" id="kapittel-1-foreslåttparagraf-3-ledd-2">Forbrukertilsynet og Markedsrådet kan foreta slik gransking og besiktigelse, herunder kreve utlevert dokumenter, gjenstander, vareprøver eller annet, som de finner påkrevet for å utføre sine gjøremål etter loven. Om nødvendig kan det anmodes om bistand fra politiet.</article><article class="legalP" id="kapittel-1-foreslåttparagraf-3-ledd-3">Taushetsplikten som følger av lov, pålegg eller avtale, er ikke til hinder for opplysningsplikten, eller retten til å foreta gransking og besiktigelse, etter denne paragrafen. Dette gjelder likevel ikke opplysninger, dokumenter, gjenstander, vareprøver eller annet som er omfattet av taushetsplikten som nevnt i straffeprosessloven §§ 117 til 120. Når det er mistanke om overtredelse av bestemmelser som Forbrukertilsynet fører tilsyn med etter § 35 første ledd, og særlige hensyn gjør det nødvendig, kan en tilbyder av tilgang til elektronisk kommunikasjonsnett eller -tjeneste pålegges å gi opplysninger om avtalebasert hemmelig telefonnummer eller andre abonnementsopplysninger, samt elektronisk kommunikasjonsadresse, selv om opplysningene er omfattet av straffeprosessloven § 118 første ledd.</article></article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-4"><span class="futureLegalArticleHeader">§ 35. <span class="legalArticleTitle">Forbrukertilsynets oppgaver</span></span><article class="legalP" id="kapittel-1-foreslåttparagraf-4-ledd-1">Forbrukertilsynet fører tilsyn med at bestemmelsene i denne loven kapittel 1 til 5, og bestemmelsene gitt i medhold av denne loven, overholdes. Forbrukertilsynet skal videre føre slikt tilsyn som det er pålagt etter annet regelverk.</article><article class="legalP" id="kapittel-1-foreslåttparagraf-4-ledd-2">Forbrukertilsynet fører tilsyn ut fra hensynet til forbrukerne. Tilsynet etter § 2 annet ledd skjer likevel ut fra hensynet til likestilling mellom kjønnene, særlig med vekt på hvordan kvinner fremstilles. Tilsynet etter § 10 med forskrifter skjer ut fra hensynet til at forbrukerne skal kunne orientere seg i markedet og enkelt sammenligne priser.</article></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-5"><span class="futureLegalArticleHeader">§ 36. <span class="legalArticleTitle">Forbrukertilsynets saksbehandling og vedtakskompetanse</span></span><article class="legalP" id="kapittel-1-foreslåttparagraf-5-ledd-1">Forbrukertilsynet skal av eget tiltak, eller etter henvendelse fra andre, søke å påvirke næringsdrivende til å innrette seg etter bestemmelsene som Forbrukertilsynet skal føre tilsyn med etter § 35, herunder ved å føre forhandlinger med de næringsdrivende eller deres organisasjoner.</article><article class="legalP" id="kapittel-1-foreslåttparagraf-5-ledd-2">Dersom Forbrukertilsynet finner at en næringsdrivende handler i strid med bestemmelsene nevnt i § 35, kan Forbrukertilsynet kreve skriftlig bekreftelse på at det ulovlige forholdet skal opphøre, eller fatte vedtak.</article></article> <article class="defaultP" margin-top="true">§ 37 skal lyde:</article><article class="futureLegalArticle" data-name="§37" id="kapittel-1-foreslåttparagraf-6"><span class="futureLegalArticleHeader">§ 37. <span class="legalArticleTitle">Markedsrådets oppgaver mv.</span></span><article class="legalP" id="kapittel-1-foreslåttparagraf-6-ledd-1">Markedsrådet behandler klager på Forbrukertilsynets vedtak, øvrige avgjørelser som kan påklages etter forvaltningsloven og avgjørelser etter annet ledd. Markedsrådet behandler også klager på avgjørelser andre instanser enn Forbrukertilsynet har avgjort, når dette følger av annet regelverk.</article><article class="legalP" id="kapittel-1-foreslåttparagraf-6-ledd-2">Forbrukertilsynets avgjørelser om at vilkår eller handelspraksis er lovlig, eller at en sak ikke skal prioriteres, kan klages inn for Markedsrådet av næringsdrivende eller forbrukere som berøres av handlingen eller vilkåret, eller av en sammenslutning av næringsdrivende, forbrukere eller lønnstakere.</article><article class="legalP" id="kapittel-1-foreslåttparagraf-6-ledd-3">Markedsrådets vedtak kan ikke påklages.</article></article> <article class="defaultP" margin-top="true">§ 38 skal lyde:</article><article class="futureLegalArticle" data-name="§38" id="kapittel-1-foreslåttparagraf-7"><span class="futureLegalArticleHeader">§ 38. <span class="legalArticleTitle">Forskrift</span></span><article class="legalP" id="kapittel-1-foreslåttparagraf-7-ledd-1">Departementet kan ved forskrift gi nærmere bestemmelser om Forbrukertilsynets og Markedsrådets organisering, oppgaver og saksbehandling.</article></article> <article class="defaultP" margin-top="true">§ 39 skal lyde:</article><article class="futureLegalArticle" data-name="§39" id="kapittel-1-foreslåttparagraf-8"><span class="futureLegalArticleHeader">§ 39. <span class="legalArticleTitle">Forbrukertilsynets og Markedsrådets vedtak</span></span><article class="legalP" id="kapittel-1-foreslåttparagraf-8-ledd-1">Forbrukertilsynet og Markedsrådet kan, dersom de finner at inngrep tilsies av hensyn som nevnt i § 35 annet ledd, fatte enkeltvedtak om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">forbud etter § 40</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">påbud etter § 41</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">tvangsmulkt etter § 42</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-ledd-1-punkt-4"><article class="legalP" id="kapittel-1-foreslåttparagraf-8-ledd-1-punkt-4-ledd-1">overtredelsesgebyr etter § 43.</article></article></li></ul></article><article class="legalP" id="kapittel-1-foreslåttparagraf-8-ledd-2">Vedtak kan også rettes mot medvirkere. Dette gjelder likevel ikke ved vedtak mot reklame i strid med kringkastingsloven § 3-1 annet ledd og forskrifter gitt i medhold av kringkastingsloven § 3-1 fjerde ledd. § 48 femte ledd gjelder tilsvarende.</article><article class="legalP" id="kapittel-1-foreslåttparagraf-8-ledd-3">Søksmål over Markedsrådets eller Forbrukertilsynets vedtak må reises innen seks måneder fra parten mottok underretning om vedtaket. Fristen beregnes etter reglene i domstolloven §§ 148 og 149. Det kan gis oppfriskning for oversittelse av fristen etter reglene i tvisteloven §§ 16-12 til 16-14.</article><article class="legalP" id="kapittel-1-foreslåttparagraf-8-ledd-4">Et vedtak gjelder i fem år dersom ikke annet fremgår av vedtaket. Vedtaket kan maksimalt gjelde i ti år. Vedtaket kan fornyes.</article></article> <article class="defaultP" margin-top="true">§ 40 første ledd skal lyde:</article><article class="legalP" id="kapittel-1-ledd-3">Handlinger som strider mot bestemmelser som nevnt i § 35 første ledd, kan forbys. Det kan også forbys å nytte eller tilsikte å nytte vilkår som nevnt i § 22.</article> <article class="defaultP" margin-top="true">Overskriften i § 41 skal lyde:</article><article class="futureLegalArticle" data-name="§41" id="kapittel-1-foreslåttparagraf-9"><span class="futureLegalArticleHeader">§ 41. <span class="legalArticleTitle">Påbudsvedtak</span></span></article> <article class="defaultP" margin-top="true">§ 42 nytt tredje ledd skal lyde:</article><article class="legalP" id="kapittel-1-ledd-4">For å sikre at pålegg om å gi opplysninger etter § 34 etterkommes, kan det fastsettes en tvangsmulkt som den som pålegget retter seg mot, skal betale dersom pålegget ikke etterkommes. Annet ledd første punktum gjelder tilsvarende.</article> <article class="defaultP" margin-top="true">Nåværende tredje og fjerde ledd blir fjerde og femte ledd.</article> <article class="defaultP" margin-top="true">§ 42 nytt sjette ledd skal lyde:</article><article class="legalP" id="kapittel-1-ledd-5">Departementet kan ved forskrift fastsette nærmere regler om ileggelse av tvangsmulkt.</article> <article class="defaultP" margin-top="true">§ 43 første ledd skal lyde:</article><article class="legalP" id="kapittel-1-ledd-6">Ved forsettlig eller uaktsom overtredelse av § 6, § 10, § 11, § 12, § 13, § 13 a, § 14 første ledd, § 15, § 16, § 16 a første ledd bokstav a, § 17, § 18, § 20 annet ledd eller av forskrift i medhold av § 6 femte ledd eller § 10, som anses som vesentlig eller har skjedd gjentatte ganger, kan det fastsettes et overtredelsesgebyr som den som vedtaket retter seg mot, skal betale.</article> <article class="defaultP" margin-top="true">§ 43 fjerde ledd skal lyde:</article><article class="legalP" id="kapittel-1-ledd-7">Departementet kan ved forskrift gi nærmere regler om utmåling av overtredelsesgebyr.</article> <article class="defaultP" margin-top="true">§ 45 skal lyde:</article><article class="futureLegalArticle" data-name="§45" id="kapittel-1-foreslåttparagraf-10"><span class="futureLegalArticleHeader">§ 45. <span class="legalArticleTitle">Adgang til å bringe saker inn for Forbrukertilsynet og Markedsrådet</span></span><article class="legalP" id="kapittel-1-foreslåttparagraf-10-ledd-1">Utenlandske myndigheter og organisasjoner som er oppført på listen over godkjente institusjoner som etter EØS-avtalens bestemmelser offentliggjøres av EU-kommisjonen i De Europeiske Fellesskapers Tidende og i EØS-tillegget til dette, kan bringe sak inn for Forbrukertilsynet og Markedsrådet med sikte på å få nedlagt forbud mot handling som nevnt i § 44 annet ledd.</article></article></section><section class="section" data-name="kapII" id="kapittel-2" data-lovdata-URL="LTI/lov/2017-06-16-49/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 20. juni 2014 nr. 27 om opplysningsplikt og angrerett ved fjernsalg og salg utenom faste forretningslokaler gjøres følgende endringer:</article> <article class="defaultP" margin-top="true">§ 41 skal lyde:</article><article class="futureLegalArticle" data-name="§41" id="kapittel-2-foreslåttparagraf-1"><span class="futureLegalArticleHeader">§ 41. <span class="legalArticleTitle">Tilsyn og håndheving</span></span><article class="legalP" id="kapittel-2-foreslåttparagraf-1-ledd-1">Forbrukertilsynet og Markedsrådet skal føre kontroll med at bestemmelser i, eller bestemmelser gitt i medhold av denne loven, overholdes. Kontrollen utøves i samsvar med reglene i markedsføringsloven §§ 32 til 42.</article></article> <article class="defaultP" margin-top="true">§ 42 skal lyde:</article><article class="futureLegalArticle" data-name="§42" id="kapittel-2-foreslåttparagraf-2"><span class="futureLegalArticleHeader">§ 42. <span class="legalArticleTitle">Overtredelsesgebyr</span></span><article class="legalP" id="kapittel-2-foreslåttparagraf-2-ledd-1">Ved forsettlig eller uaktsom overtredelse av § 8 første og tredje ledd, § 10 første ledd, § 11, § 14, § 15, § 16 første og annet ledd, § 17, § 18, § 24 første ledd, § 28, § 30, § 32, § 36 fjerde ledd, § 39 annet ledd, eller av fo rskrift i medhold av § 8 eller § 29, som anses som vesentlig eller har skjedd gjentatte ganger, kan det fastsettes et overtredelsesgebyr som den som vedtaket retter seg mot, skal betale. Ved vedtak om overtredelsesgebyr gjelder markedsføringsloven § 43 annet og tredje ledd tilsvarende.</article><article class="legalP" id="kapittel-2-foreslåttparagraf-2-ledd-2">Departementet kan ved forskrift gi nærmere regler om ileggelse av tvangsmulkt og utmåling av overtredelsesgebyr.</article></article></section><section class="section" data-name="kapIII" id="kapittel-3" data-lovdata-URL="LTI/lov/2017-06-16-49/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Departementet kan gi nærmere overgangsregler.</article></article></li></ul></section></main></body></html>