<!DOCTYPE html><html lang="no"><head><title>Forskrift om registrering av og tilsyn med salg av tobakksvarer mv. (tobakkssalgsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-21-1446</dd><dt class="dokid">DokumentID</dt><dd class="dokid">LTI/forskrift/2017-09-21-1446</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2017-10-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1973-03-09-14/§4</li><li>lov/1973-03-09-14/§5</li><li>lov/1973-03-09-14/§6</li><li>lov/1973-03-09-14/§7</li><li>lov/1973-03-09-14/§9</li><li>lov/1973-03-09-14/§10</li><li>lov/1973-03-09-14/§19</li><li>lov/1973-03-09-14/§22</li><li>lov/1973-03-09-14/§35a</li><li>lov/1973-03-09-14/§39</li><li>lov/1973-03-09-14/§45</li></ul></dd><dt class="dateOfPublication">Kunngjort</dt><dd class="dateOfPublication">2017-09-25 15:20</dd><dt class="journalNumber">Journalnummer</dt><dd class="journalNumber">2017-1022</dd><dt class="titleShort">Korttittel</dt><dd class="titleShort">Tobakkssalgsforskriften</dd><dt class="title">Tittel</dt><dd class="title">Forskrift om registrering av og tilsyn med salg av tobakksvarer mv. (tobakkssalgsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 21. september 2017 med hjemmel i lov 9. mars 1973 nr. 14 om vern mot tobakksskader (tobakksskadeloven) § 4, § 5, § 6, § 7, § 9, § 10, § 19, § 22, § 35a, § 39 og § 45.</dd><dt class="refid">RefID</dt><dd class="refid">forskrift/2017-09-21-1446</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registrering av og tilsyn med salg av tobakksvarer mv. (tobakkssalgsforskriften)<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li></ul></li><li>Kapittel 2. Særskilt om salg<ul class="tocSubUl"><li>§ 3. Aldersgrenser</li><li>§ 4. Automater for tobakksvarer mv.</li></ul></li><li>Kapittel 3. Registrering<ul class="tocSubUl"><li>§ 5. Registreringsplikt</li><li>§ 6. Registerets formål</li><li>§ 7. Unntak fra registreringsplikten</li><li>§ 8. Frist for registrering</li><li>§ 9. Salgsstedets opplysninger</li><li>§ 10. Grossistens opplysninger</li><li>§ 11. Plikt til å oppdatere opplysninger</li><li>§ 12. Bortfall og sletting</li></ul></li><li>Kapittel 4. Internkontroll<ul class="tocSubUl"><li>§ 13. Krav om internkontroll</li><li>§ 14. Definisjon av internkontroll</li><li>§ 15. Internkontrollens utforming</li></ul></li><li>Kapittel 5. Tilsyn<ul class="tocSubUl"><li>§ 16. Tilsynsmyndighet og tilsynsansvar</li><li>§ 17. Opplæring av kontrollører</li><li>§ 18. Tema for tilsynet</li><li>§ 19. Gjennomføring av tilsynet</li><li>§ 20. Skriftlig rapport</li><li>§ 21. Tilsynsfrekvens</li><li>§ 22. Retningslinjer for tilsyn</li></ul></li><li>Kapittel 6. Salgsforbud<ul class="tocSubUl"><li>§ 23. Salgsforbud</li></ul></li><li>Kapittel 7. Avgifter<ul class="tocSubUl"><li>§ 24. Tilsynsavgift for salgssteder</li><li>§ 25. Tilsynsavgift for grossister</li><li>§ 26. Registeravgift</li></ul></li><li>Kapittel 8. Forvaltning av registeret<ul class="tocSubUl"><li>§ 27. Driften av registeret</li><li>§ 28. Forholdet til personopplysningsloven</li><li>§ 29. Utlevering av opplysninger fra registeret</li></ul></li><li>Kapittel 9. Opplysninger til statistiske formål<ul class="tocSubUl"><li>§ 30. Opplysningsplikt</li><li>§ 31. Offisiell statistikk</li></ul></li><li>Kapittel 10. Avsluttende bestemmelser<ul class="tocSubUl"><li>§ 32. Overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-09-21-1446" id="dokument"><h1>Forskrift om registrering av og tilsyn med salg av tobakksvarer mv. (tobakkssalgsforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2017-09-21-1446/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2017-09-21-1446/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskrift er å begrense helseskadene av tobakksbruk gjennom å sikre at omsetningen av tobakksvarer og tobakkssurrogater foregår i tråd med tobakksskadelovens bestemmelser, herunder å hindre salg til mindreårige.</article></article><article class="legalArticle" data-lovdata-URL="LTI/forskrift/2017-09-21-1446/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften regulerer engros- og detaljsalg av tobakksvarer og tobakkssurrogater.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2017-09-21-1446/KAPITTEL_2"><h2>Kapittel 2. Særskilt om salg</h2><article class="legalArticle" data-lovdata-URL="LTI/forskrift/2017-09-21-1446/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Aldersgrenser</span></h3><article class="legalP" id="kapittel-2-paragraf-1-ledd-1">Salg av tobakksvarer og tobakkssurrogater må ikke skje til personer under 18 år, selv om vedkommende viser frem skriftlig fullmakt fra foreldre, foresatte eller andre.</article><article class="legalP" id="kapittel-2-paragraf-1-ledd-2">Ansatte på salgssteder har ved tvil om alder rett og plikt til å kreve legitimasjon.</article></article><article class="legalArticle" data-lovdata-URL="LTI/forskrift/2017-09-21-1446/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Automater for tobakksvarer mv.</span></h3><article class="legalP" id="kapittel-2-paragraf-2-ledd-1">Automater som inneholder tobakksvarer, tobakkssurrogater og tobakksutstyr må være plassert slik at de til enhver tid er under oppsyn av de ansatte på salgsstedet.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2017-09-21-1446/KAPITTEL_3"><h2>Kapittel 3. Registrering</h2><article class="legalArticle" data-lovdata-URL="LTI/forskrift/2017-09-21-1446/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Registreringsplikt</span></h3><article class="legalP" id="kapittel-3-paragraf-1-ledd-1">Salgssteder for stedlig salg av tobakksvarer og tobakkssurrogater til forbruker og grossister skal registreres i et nasjonalt register. Virksomheter som har flere salgssteder skal registrere disse separat.</article><article class="legalP" id="kapittel-3-paragraf-1-ledd-2">Overdragelse, død og konkurs medfører krav om ny registrering.</article></article><article class="legalArticle" data-lovdata-URL="LTI/forskrift/2017-09-21-1446/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Registerets formål</span></h3><article class="legalP" id="kapittel-3-paragraf-2-ledd-1">Det nasjonale registeret skal gi en oversikt over registrerte salgssteder og grossister av tobakksvarer og tobakkssurrogater. Registeret skal nyttes til å holde oversikt over hvilke salgssteder og grossister det lovlig kan omsettes tobakksvarer og tobakkssurrogater til og fra og som det skal føres tilsyn med.</article></article><article class="legalArticle" data-lovdata-URL="LTI/forskrift/2017-09-21-1446/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra registreringsplikten</span></h3><article class="legalP" id="kapittel-3-paragraf-3-ledd-1">Salg av tobakksvarer og tobakkssurrogater til forbruker på petroleumsinstallasjoner til havs er ikke registreringspliktig.</article><article class="legalP" id="kapittel-3-paragraf-3-ledd-2">På Svalbard er det kun registreringsplikt for salgssteder i Longyearbyen.</article></article><article class="legalArticle" data-lovdata-URL="LTI/forskrift/2017-09-21-1446/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Frist for registrering</span></h3><article class="legalP" id="kapittel-3-paragraf-4-ledd-1">Salgssteder og grossister skal være registrert senest innen 14 dager før salget starter.</article></article><article class="legalArticle" data-lovdata-URL="LTI/forskrift/2017-09-21-1446/§9" data-name="§9" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Salgsstedets opplysninger</span></h3><article class="legalP" id="kapittel-3-paragraf-5-ledd-1">For salgssteder for tobakksvarer og tobakkssurrogater skal følgende opplysninger registreres:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">Virksomhetens navn, organisasjonsnummer og adresse</article></article></li><li data-li-identifier="2." data-name="2."><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">Salgsstedets navn, organisasjonsnummer, adresse og kommune. Ved behov kan gårds- og bruksnummer registreres i stedet for adresse</article></article></li><li data-li-identifier="3." data-name="3."><article class="listArticle" id="kapittel-3-paragraf-5-ledd-1-punkt-3"><article class="legalP" id="kapittel-3-paragraf-5-ledd-1-punkt-3-ledd-1">Næringskode</article></article></li><li data-li-identifier="4." data-name="4."><article class="listArticle" id="kapittel-3-paragraf-5-ledd-1-punkt-4"><article class="legalP" id="kapittel-3-paragraf-5-ledd-1-punkt-4-ledd-1">Kontaktopplysninger i form av navn på kontaktperson, telefonnummer og e-postadresse</article></article></li><li data-li-identifier="5." data-name="5."><article class="listArticle" id="kapittel-3-paragraf-5-ledd-1-punkt-5"><article class="legalP" id="kapittel-3-paragraf-5-ledd-1-punkt-5-ledd-1">Hvilke kategorier tobakksvarer og tobakkssurrogater som selges</article></article></li><li data-li-identifier="6." data-name="6."><article class="listArticle" id="kapittel-3-paragraf-5-ledd-1-punkt-6"><article class="legalP" id="kapittel-3-paragraf-5-ledd-1-punkt-6-ledd-1">Dato for salgsstart</article></article></li><li data-li-identifier="7." data-name="7."><article class="listArticle" id="kapittel-3-paragraf-5-ledd-1-punkt-7"><article class="legalP" id="kapittel-3-paragraf-5-ledd-1-punkt-7-ledd-1">Ved midlertidig salg skal salgsperiode registreres. Med midlertidig salg menes salg i en periode på opptil 30 dager årlig</article></article></li><li data-li-identifier="8." data-name="8."><article class="listArticle" id="kapittel-3-paragraf-5-ledd-1-punkt-8"><article class="legalP" id="kapittel-3-paragraf-5-ledd-1-punkt-8-ledd-1">Om salgsstedet driver med avgiftsfritt salg til forbruker på flyplass, salg på tog som er kollektive transportmidler, om bord i skip som er kollektive transportmidler og om bord i cruiseskip på turer av flere dagers varighet.</article></article></li></ul></article></article><article class="legalArticle" data-lovdata-URL="LTI/forskrift/2017-09-21-1446/§10" data-name="§10" id="kapittel-3-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Grossistens opplysninger</span></h3><article class="legalP" id="kapittel-3-paragraf-6-ledd-1">For grossister av tobakksvarer og tobakkssurrogater skal følgende opplysninger registreres:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-6-ledd-1-punkt-1"><article class="legalP" id="kapittel-3-paragraf-6-ledd-1-punkt-1-ledd-1">Virksomhetens navn, organisasjonsnummer og adresse</article></article></li><li data-li-identifier="2." data-name="2."><article class="listArticle" id="kapittel-3-paragraf-6-ledd-1-punkt-2"><article class="legalP" id="kapittel-3-paragraf-6-ledd-1-punkt-2-ledd-1">Næringskode</article></article></li><li data-li-identifier="3." data-name="3."><article class="listArticle" id="kapittel-3-paragraf-6-ledd-1-punkt-3"><article class="legalP" id="kapittel-3-paragraf-6-ledd-1-punkt-3-ledd-1">Kontaktopplysninger i form av navn på kontaktperson, telefonnummer og e-postadresse</article></article></li><li data-li-identifier="4." data-name="4."><article class="listArticle" id="kapittel-3-paragraf-6-ledd-1-punkt-4"><article class="legalP" id="kapittel-3-paragraf-6-ledd-1-punkt-4-ledd-1">Hvilke kategorier tobakksvarer og tobakkssurrogater som selges.</article></article></li></ul></article></article><article class="legalArticle" data-lovdata-URL="LTI/forskrift/2017-09-21-1446/§11" data-name="§11" id="kapittel-3-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Plikt til å oppdatere opplysninger</span></h3><article class="legalP" id="kapittel-3-paragraf-7-ledd-1">Virksomheter og grossister plikter å oppdatere registrerte opplysninger innen 30 dager ved endringer.</article></article><article class="legalArticle" data-lovdata-URL="LTI/forskrift/2017-09-21-1446/§12" data-name="§12" id="kapittel-3-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bortfall og sletting</span></h3><article class="legalP" id="kapittel-3-paragraf-8-ledd-1">Registreringen faller automatisk bort ved opphør av virksomheten.</article><article class="legalP" id="kapittel-3-paragraf-8-ledd-2">Registrerte virksomheter og grossister plikter å slette registreringen dersom salget av tobakksvarer og tobakkssurrogater opphører.</article><article class="legalP" id="kapittel-3-paragraf-8-ledd-3">Helsedirektoratet kan på anmodning fra en registrert virksomhet eller grossist slette den registrerte.</article><article class="legalP" id="kapittel-3-paragraf-8-ledd-4">Helsedirektoratet kan slette åpenbart inaktive eller feilaktige registreringer.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2017-09-21-1446/KAPITTEL_4"><h2>Kapittel 4. Internkontroll</h2><article class="legalArticle" data-lovdata-URL="LTI/forskrift/2017-09-21-1446/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Krav om internkontroll</span></h3><article class="legalP" id="kapittel-4-paragraf-1-ledd-1">For å sikre at krav etter tobakksskadelovgivningen overholdes, skal salgssteder for tobakksvarer og tobakkssurrogater føre internkontroll.</article></article><article class="legalArticle" data-lovdata-URL="LTI/forskrift/2017-09-21-1446/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Definisjon av internkontroll</span></h3><article class="legalP" id="kapittel-4-paragraf-2-ledd-1">I denne forskrift betyr internkontroll systematiske tiltak som skal sikre at salgsstedets aktiviteter planlegges, organiseres, utføres og vedlikeholdes i samsvar med krav fastsatt i tobakksskadeloven og i bestemmelser fastsatt i medhold av denne.</article></article><article class="legalArticle" data-lovdata-URL="LTI/forskrift/2017-09-21-1446/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Internkontrollens utforming</span></h3><article class="legalP" id="kapittel-4-paragraf-3-ledd-1">Internkontrollen skal tilpasses salgsstedets størrelse, egenart, aktiviteter og risikoforhold og ha det omfang som er nødvendig for å overholde krav i tobakksskadeloven og i bestemmelser fastsatt i medhold av denne. Internkontrollen skal dokumenteres skriftlig og i det omfang som er nødvendig på bakgrunn av salgsstedets størrelse, egenart, aktiviteter og risikoforhold. Dokumentasjonen skal til enhver tid være oppdatert og tilgjengelig for tilsynsmyndigheten.</article><article class="legalP" id="kapittel-4-paragraf-3-ledd-2">Internkontrollen innebærer at den/de ansvarlige for salgsstedet skal<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">ha oversikt over krav i tobakksskadeloven og i bestemmelser fastsatt i medhold av denne som gjelder for salgsstedet</article></article></li><li data-li-identifier="2." data-name="2."><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">sørge for at ansatte ved salgsstedet har tilstrekkelige kunnskaper og kompetanse til å overholde kravene til salgsstedet, herunder kravene til internkontroll</article></article></li><li data-li-identifier="3." data-name="3."><article class="listArticle" id="kapittel-4-paragraf-3-ledd-2-punkt-3"><article class="legalP" id="kapittel-4-paragraf-3-ledd-2-punkt-3-ledd-1">ha oversikt over hvordan salgsstedet er organisert og hvordan oppgaver og ansvar er fordelt</article></article></li><li data-li-identifier="4." data-name="4."><article class="listArticle" id="kapittel-4-paragraf-3-ledd-2-punkt-4"><article class="legalP" id="kapittel-4-paragraf-3-ledd-2-punkt-4-ledd-1">ha rutiner for å sikre overholdelse av krav i tobakksskadeloven og i bestemmelser fastsatt i medhold av denne som gjelder for salgsstedet</article></article></li><li data-li-identifier="5." data-name="5."><article class="listArticle" id="kapittel-4-paragraf-3-ledd-2-punkt-5"><article class="legalP" id="kapittel-4-paragraf-3-ledd-2-punkt-5-ledd-1">ha rutiner for å forebygge, avdekke og rette opp avvik</article></article></li><li data-li-identifier="6." data-name="6."><article class="listArticle" id="kapittel-4-paragraf-3-ledd-2-punkt-6"><article class="legalP" id="kapittel-4-paragraf-3-ledd-2-punkt-6-ledd-1">foreta systematisk og regelmessig gjennomgang av internkontrollen.</article></article></li></ul></article></article></section><section class="section" data-name="kap5" id="kapittel-5" data-lovdata-URL="LTI/forskrift/2017-09-21-1446/KAPITTEL_5"><h2>Kapittel 5. Tilsyn</h2><article class="legalArticle" data-lovdata-URL="LTI/forskrift/2017-09-21-1446/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tilsynsmyndighet og tilsynsansvar</span></h3><article class="legalP" id="kapittel-5-paragraf-1-ledd-1">Kommunen har ansvar for tilsyn med registrerte salgssteder for salg av tobakksvarer og tobakkssurrogater til forbruker.</article><article class="legalP" id="kapittel-5-paragraf-1-ledd-2">Longyearbyen lokalstyre har ansvar for tilsyn med registrerte salgssteder for salg av tobakksvarer og tobakkssurrogater til forbruker i Longyearbyen.</article><article class="legalP" id="kapittel-5-paragraf-1-ledd-3">Helsedirektoratet har ansvar for tilsyn med avgiftsfritt salg av tobakksvarer og tobakkssurrogater til forbruker på flyplasser.</article><article class="legalP" id="kapittel-5-paragraf-1-ledd-4">Helsedirektoratet har ansvar for tilsyn med salg av tobakksvarer og tobakkssurrogater til forbruker<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-1-ledd-4-punkt-1"><article class="legalP" id="kapittel-5-paragraf-1-ledd-4-punkt-1-ledd-1">på tog som er kollektive transportmidler</article></article></li><li data-li-identifier="2." data-name="2."><article class="listArticle" id="kapittel-5-paragraf-1-ledd-4-punkt-2"><article class="legalP" id="kapittel-5-paragraf-1-ledd-4-punkt-2-ledd-1">om bord i skip som er kollektive transportmidler, og om bord i cruiseskip på turer av flere dagers varighet.</article></article></li></ul></article><article class="legalP" id="kapittel-5-paragraf-1-ledd-5">Helsedirektoratet har ansvar for tilsyn med registrerte grossister av tobakksvarer og tobakkssurrogater.</article></article><article class="legalArticle" data-lovdata-URL="LTI/forskrift/2017-09-21-1446/§17" data-name="§17" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Opplæring av kontrollører</span></h3><article class="legalP" id="kapittel-5-paragraf-2-ledd-1">Tilsynsmyndigheten er ansvarlig for at de som skal foreta tilsyn ved salgsstedene (kontrollørene) får den nødvendige opplæring for å kunne ivareta sine oppgaver, herunder nødvendig opplæring i tobakkslovgivningen, kontrollmetoder og rapportskriving.</article></article><article class="legalArticle" data-lovdata-URL="LTI/forskrift/2017-09-21-1446/§18" data-name="§18" id="kapittel-5-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Tema for tilsynet</span></h3><article class="legalP" id="kapittel-5-paragraf-3-ledd-1">Tilsynet skal særlig omfatte aldersgrensebestemmelsene i tobakksskadeloven § 17 og i denne forskrift § 3 og salgsstedets internkontroll.</article><article class="legalP" id="kapittel-5-paragraf-3-ledd-2">Tilsynsmyndigheten skal sikre at tilsynet til enhver tid er rettet mot de forhold som synes hensiktsmessige etter en vurdering av de lokale forhold.</article></article><article class="legalArticle" data-lovdata-URL="LTI/forskrift/2017-09-21-1446/§19" data-name="§19" id="kapittel-5-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Gjennomføring av tilsynet</span></h3><article class="legalP" id="kapittel-5-paragraf-4-ledd-1">Tilsynet med salgssteder kan foregå åpent eller anonymt.</article><article class="legalP" id="kapittel-5-paragraf-4-ledd-2">Etter utført tilsyn skal kontrolløren alltid presentere seg for stedets ansvarshavende og muntlig redegjøre for sitt inntrykk av stedet og vesentlige funn.</article></article><article class="legalArticle" data-lovdata-URL="LTI/forskrift/2017-09-21-1446/§20" data-name="§20" id="kapittel-5-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Skriftlig rapport</span></h3><article class="legalP" id="kapittel-5-paragraf-5-ledd-1">Skriftlig rapport sendes snarest mulig – og innen en uke – til salgsstedet med adgang for salgsstedet til å uttale seg innen to uker.</article></article><article class="legalArticle" data-lovdata-URL="LTI/forskrift/2017-09-21-1446/§21" data-name="§21" id="kapittel-5-paragraf-6"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tilsynsfrekvens</span></h3><article class="legalP" id="kapittel-5-paragraf-6-ledd-1">Det skal føres tilsyn med salgsstedene så ofte som behovet tilsier. Hvert sted skal kontrolleres minst én gang årlig. Kommunen skal årlig utføre minst to ganger så mange tilsyn som det er salgssteder i kommunen.</article></article><article class="legalArticle" data-lovdata-URL="LTI/forskrift/2017-09-21-1446/§22" data-name="§22" id="kapittel-5-paragraf-7"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Retningslinjer for tilsyn</span></h3><article class="legalP" id="kapittel-5-paragraf-7-ledd-1">Innenfor rammen av denne forskriften kan tilsynsmyndigheten fastsette nærmere retningslinjer for utøvelsen av tilsynet med salgsstedene.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2017-09-21-1446/KAPITTEL_6"><h2>Kapittel 6. Salgsforbud</h2><article class="legalArticle" data-lovdata-URL="LTI/forskrift/2017-09-21-1446/§23" data-name="§23" id="kapittel-6-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Salgsforbud</span></h3><article class="legalP" id="kapittel-6-paragraf-1-ledd-1">Ved vurderingen av om det skal ilegges salgsforbud, og for hvor lenge, kan det blant annet legges vekt på type overtredelse, overtredelsens grovhet, om virksomheten kan klandres for overtredelsen og hva som er gjort for å rette opp forholdet.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2017-09-21-1446/KAPITTEL_7"><h2>Kapittel 7. Avgifter</h2><article class="legalArticle" data-lovdata-URL="LTI/forskrift/2017-09-21-1446/§24" data-name="§24" id="kapittel-7-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Tilsynsavgift for salgssteder</span></h3><article class="legalP" id="kapittel-7-paragraf-1-ledd-1">Tilsynsmyndigheten kan kreve en årlig tilsynsavgift fra salgssteder for tobakksvarer og tobakkssurrogater til forbruker på 4500 kroner.</article><article class="legalP" id="kapittel-7-paragraf-1-ledd-2">Fra midlertidige salgssteder kan tilsynsmyndigheten kreve en årlig tilsynsavgift på 1200 kroner.</article></article><article class="legalArticle" data-lovdata-URL="LTI/forskrift/2017-09-21-1446/§25" data-name="§25" id="kapittel-7-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Tilsynsavgift for grossister</span></h3><article class="legalP" id="kapittel-7-paragraf-2-ledd-1">Helsedirektoratet kan kreve en årlig tilsynsavgift fra grossister av tobakksvarer og tobakkssurrogater på 2500 kroner.</article></article><article class="legalArticle" data-lovdata-URL="LTI/forskrift/2017-09-21-1446/§26" data-name="§26" id="kapittel-7-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Registeravgift</span></h3><article class="legalP" id="kapittel-7-paragraf-3-ledd-1">Helsedirektoratet kan kreve en årlig registeravgift fra grossister av tobakksvarer og tobakkssurrogater.</article><article class="legalP" id="kapittel-7-paragraf-3-ledd-2">Avgiften skal utgjøre 0,11 promille av årlig omsetning av tobakksvarer og tobakkssurrogater. Registeravgiften skal minimum utgjøre 3500 kroner per år.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2017-09-21-1446/KAPITTEL_8"><h2>Kapittel 8. Forvaltning av registeret</h2><article class="legalArticle" data-lovdata-URL="LTI/forskrift/2017-09-21-1446/§27" data-name="§27" id="kapittel-8-paragraf-1"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Driften av registeret</span></h3><article class="legalP" id="kapittel-8-paragraf-1-ledd-1">Helsedirektoratet skal drifte og forvalte registeret.</article><article class="legalP" id="kapittel-8-paragraf-1-ledd-2">Helsedirektoratet kan slette og rette feilaktige opplysninger.</article></article><article class="legalArticle" data-lovdata-URL="LTI/forskrift/2017-09-21-1446/§28" data-name="§28" id="kapittel-8-paragraf-2"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Forholdet til personopplysningsloven</span></h3><article class="legalP" id="kapittel-8-paragraf-2-ledd-1">Lov 14. april 2000 nr. 31 om behandling av personopplysninger gjelder i den grad opplysningene i registeret er personopplysninger, jf. lovens § 2.</article></article><article class="legalArticle" data-lovdata-URL="LTI/forskrift/2017-09-21-1446/§29" data-name="§29" id="kapittel-8-paragraf-3"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Utlevering av opplysninger fra registeret</span></h3><article class="legalP" id="kapittel-8-paragraf-3-ledd-1">Opplysningene i registeret er offentlige.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2017-09-21-1446/KAPITTEL_9"><h2>Kapittel 9. Opplysninger til statistiske formål</h2><article class="legalArticle" data-lovdata-URL="LTI/forskrift/2017-09-21-1446/§30" data-name="§30" id="kapittel-9-paragraf-1"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Opplysningsplikt</span></h3><article class="legalP" id="kapittel-9-paragraf-1-ledd-1">Alle som driver salg av tobakksvarer, tobakkssurrogater, tobakksimitasjoner og tobakksutstyr plikter etter anmodning fra Folkehelseinstituttet å avgi opplysninger til bruk for statistiske formål. Opplysninger som kan kreves avgitt gjelder produktomsetning, herunder kvantum, type og merke, og opplysninger om pris og inntjening.</article><article class="legalP" id="kapittel-9-paragraf-1-ledd-2">Kommunene og Longyearbyen lokalstyre plikter etter anmodning fra Folkehelseinstituttet å avgi opplysninger om kommunens forvaltning av tobakksskadeloven, herunder opplysninger om innkrevde gebyrer eller avgifter, utførte kontroller, ilagte reaksjoner mv.</article></article><article class="legalArticle" data-lovdata-URL="LTI/forskrift/2017-09-21-1446/§31" data-name="§31" id="kapittel-9-paragraf-2"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Offisiell statistikk</span></h3><article class="legalP" id="kapittel-9-paragraf-2-ledd-1">Folkehelseinstituttet kan i samarbeid med Helsedirektoratet og Statistisk sentralbyrå bestemme hvordan offisiell statistikk skal utarbeides, herunder<ul class="defaultList"><li data-li-identifier="-" data-name="-"><article class="listArticle" id="kapittel-9-paragraf-2-ledd-1-punkt-1"><article class="legalP" id="kapittel-9-paragraf-2-ledd-1-punkt-1-ledd-1">definisjon av statistiske enheter, kjennemerker, klassifikasjoner mv. og</article></article></li><li data-li-identifier="-" data-name="-"><article class="listArticle" id="kapittel-9-paragraf-2-ledd-1-punkt-2"><article class="legalP" id="kapittel-9-paragraf-2-ledd-1-punkt-2-ledd-1">databearbeidingen.</article></article></li></ul></article></article></section><section class="section" data-name="kap10" id="kapittel-10" data-lovdata-URL="LTI/forskrift/2017-09-21-1446/KAPITTEL_10"><h2>Kapittel 10. Avsluttende bestemmelser</h2><article class="legalArticle" data-lovdata-URL="LTI/forskrift/2017-09-21-1446/§32" data-name="§32" id="kapittel-10-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Overgangsbestemmelser</span></h3><article class="legalP" id="kapittel-10-paragraf-1-ledd-1">Grossister og salgssteder kan registrere seg fra 1. november 2017.</article></article></section></main></body></html>