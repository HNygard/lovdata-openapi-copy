<!DOCTYPE html><html lang="no"><head><title>Forskrift om endring i forskrift om energiutredninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-20-849</dd><dt class="dokid">DokumentID</dt><dd class="dokid">LTI/forskrift/2017-06-20-849</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="dateInForce">I kraft fra</dt><dd class="dateInForce">2017-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-12-07-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959/§9-1</li><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2017-06-22 14:05</dd><dt class="lastupdated">Rettet</dt><dd class="lastupdated">2017-06-26 (ledetekster til endr. i § 14 og § 16)</dd><dt class="journalNumber">Journalnummer</dt><dd class="journalNumber">2017-0689</dd><dt class="titleShort">Korttittel</dt><dd class="titleShort">Endr. i forskrift om energiutredninger</dd><dt class="title">Tittel</dt><dd class="title">Forskrift om endring i forskrift om energiutredninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 20. juni 2017 med hjemmel i forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 9-1 bokstav n) og lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6.</dd><dt class="refid">RefID</dt><dd class="refid">forskrift/2017-06-20-849</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om energiutredninger<ul class="tocSubUl"><li>I<ul class="tocSubUl"><li>§ 7. Utredningsansvarlig</li><li>§ 12. Anleggs-, område- og fjernvarmekonsesjonærenes oppgaver</li><li>§ 15. Utredningsansvarlig</li><li>§ 22a. Pålegg om utredninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-20-849" id="dokument"><h1>Forskrift om endring i forskrift om energiutredninger</h1><section class="section" data-name="kapI" id="kapittel-1" data-lovdata-URL="LTI/forskrift/2017-06-20-849/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. desember 2012 nr. 1158 om energiutredninger gjøres følgende endringer:</article> <article class="defaultP" margin-top="true">§ 1 første og annet ledd skal lyde:</article><article class="legalP" id="kapittel-1-ledd-2">Forskriften skal gjennom ordningen med kraftsystemutredninger bidra til en samfunnsmessig rasjonell utvikling av energisystemet.</article><article class="legalP" id="kapittel-1-ledd-3">Koordinerte kraftsystemutredninger skal vurdere mulig utvikling i behov for overføringskapasitet, skape en felles forståelse i samfunnet for endringer i kraftsystemet og gi grunnlag for behandling av søknader om konsesjon.</article> <article class="defaultP" margin-top="true">Overskrift til kapittel 3 skal lyde:</article><span class="futuretitle" id="kapittel-1-foreslåttittel-1">Kapittel 3. Regionale kraftsystemutredninger</span> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Utredningsansvarlig</span></span><article class="legalP" id="kapittel-1-foreslåttparagraf-1-ledd-1">Norges vassdrags- og energidirektorat utpeker ved enkeltvedtak en anleggskonsesjonær til å være utredningsansvarlig og koordinere utarbeidelsen av en langsiktig regional kraftsystemutredning for et spesifisert geografisk område, det vil si utredningsområdet.</article></article> <article class="defaultP" margin-top="true">§ 8 tredje ledd oppheves.</article> <article class="defaultP" margin-top="true">§ 10 tredje ledd skal lyde:</article><article class="legalP" id="kapittel-1-ledd-4">Utredningsansvarlig for transmisjonsnettet skal på det regionale kraftsystemmøtet presentere forhold og planer som er relevante for det aktuelle regionale utredningsområdet. Systemansvarlig skal informere om relevante driftsforhold i utredningsområdet.</article> <article class="defaultP" margin-top="true">§ 11 annet ledd skal lyde:</article><article class="legalP" id="kapittel-1-ledd-5">Kraftsystemutvalget skal bestå av utredningsansvarlig i det regionale utredningsområdet, utredningsansvarlig for transmisjonsnettet og minimum tre representanter valgt av det regionale kraftsystemmøtet. Utredningsansvarlig for det regionale utredningsområdet skal lede kraftsystemutvalget.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Anleggs-, område- og fjernvarmekonsesjonærenes oppgaver</span></span><article class="legalP" id="kapittel-1-foreslåttparagraf-2-ledd-1">Anleggs-, område- og fjernvarmekonsesjonærer i utredningsområdet skal gi utredningsansvarlig opplysninger om egne anlegg som er nødvendig for å utarbeide kraftsystemutredningen, herunder på eget initiativ orientere om forhold som kan påvirke utviklingen av egne og øvrige konsesjonærers anlegg i utredningsområdet.</article><article class="legalP" id="kapittel-1-foreslåttparagraf-2-ledd-2">Anleggs-, område- og fjernvarmekonsesjonærer skal gi områdekonsesjonærer og utredningsansvarlig opplysninger om egne anlegg som er nødvendige for å utarbeide utredninger av nettmessige konsekvenser, jf. § 22a.</article><article class="legalP" id="kapittel-1-foreslåttparagraf-2-ledd-3">Anleggs-, område- og fjernvarmekonsesjonærer skal informere utredningsansvarlig om meldinger og søknader om anleggs- og fjernvarmekonsesjon som er oversendt Norges vassdrags- og energidirektorat til behandling.</article><article class="legalP" id="kapittel-1-foreslåttparagraf-2-ledd-4">Anleggs-, område- og fjernvarmekonsesjonærer kan pålegges å oversende Norges vassdrags- og energidirektorat spesifiserte anleggs- og komponentdata.</article><article class="legalP" id="kapittel-1-foreslåttparagraf-2-ledd-5">Områdekonsesjonærer skal i forbindelse med utarbeidelsen av de regionale kraftsystemutredningene gi utredningsansvarlig en oppdatert vurdering av nettsituasjonen mot alle tilgrensende områdekonsesjonærer og mot overliggende nett. Områdekonsesjonærene skal i vurderingen peke ut mulige tiltak i grensesnittet mellom konsesjonsområder og nettnivå som kan være alternativer til investeringer i eget nett.</article></article> <article class="defaultP" margin-top="true">§ 13 annet til niende ledd skal lyde:</article><article class="legalP" id="kapittel-1-ledd-6">Det skal gis en beskrivelse av eksisterende overføringsnett som inkluderer beskrivelser av driftsforhold som er av betydning for eksisterende kraftsystem, herunder flaskehalser i nettet, varighetskurver for viktige utvekslingspunkter og kraftledninger som ikke er spenningsatt. Koblingsbilde i nettet ved ulike driftssituasjoner skal angis. Samordningen mellom drift av regional- og transmisjonsnettet i utredningsområdet skal beskrives. Lastflytanalyser for dimensjonerende kraftoverføring i eksisterende nett skal gjennomføres, kommenteres og vedlegges grunnlagsrapporten.</article><article class="legalP" id="kapittel-1-ledd-7">Grunnlagsrapporten skal angi energi- og effektbalanse, samt data for elektrisitetsproduksjon og -forbruk innenfor utredningsområdet de siste ti år. For alle regionalnettspunkt skal maksimalt effektforbruk, årlig energiforbruk, samt netto utveksling i transmisjonsnettets maksimallasttime angis.</article><article class="legalP" id="kapittel-1-ledd-8">Grunnlagsrapporten skal inneholde en vurdering av forsyningssikkerheten i utredningsområdet. En beskrivelse av mulige feilsituasjoner med fokus på langvarige utfall og avbrudd skal gis. Alle utvekslingspunkter i regionalnettet med manglende N-1-forsyning i hele eller deler av året skal omtales. For alle punkter uten N-1 skal det beskrives hvilke tiltak som er nødvendig for å oppnå N-1. Det skal gjøres en forenklet samfunnsøkonomisk vurdering av tiltakene.</article><article class="legalP" id="kapittel-1-ledd-9">Grunnlagsrapporten skal inkludere en vurdering av tilgjengelig nettkapasitet for innmating av ny kraftproduksjon i regionalnettet i utredningsområdet.</article><article class="legalP" id="kapittel-1-ledd-10">Mulige utviklinger i behov for overføringskapasitet i regionalnettet skal beskrives med et tidsperspektiv på minst 20 år. Ut fra de mulige utviklingene skal alle forventede investeringer beskrives og begrunnes. Det skal gjøres en forenklet samfunnsøkonomisk vurdering av alle forventede investeringer og av alternative løsninger. Forventet idriftsettelse for investering og konsekvenser ved forsinkelser skal fremkomme. Forventede investeringer i transmisjonsnettet som er relevant for det regionale utredningsområdet skal beskrives.</article><article class="legalP" id="kapittel-1-ledd-11">Grunnlagsrapporten skal inneholde en vurdering av forbrukerfleksibilitet og utvikling av andre energibærere enn elektrisitet i utredningsområdet. Herunder skal det gis en vurdering av utvikling av energibruk og hvordan dette påvirker dimensjonering av nettet i utredningsområdet med et tidsperspektiv på minst 20 år.</article><article class="legalP" id="kapittel-1-ledd-12">Det skal gjennomføres lastflytanalyser for dimensjonerende kraftoverføring med bakgrunn i beskrivelsene gitt for mulige utviklinger i behov for overføringskapasitet. Analysene skal kommenteres og vedlegges grunnlagsrapporten.</article><article class="legalP" id="kapittel-1-ledd-13">Grunnlagsrapporten skal inneholde en oppsummering av områdekonsesjonærenes vurdering, jf. § 12 femte ledd. Utredningsansvarlig skal også gjøre en forenklet samfunnsøkonomisk vurdering av tiltakene som blir utpekt av områdekonsesjonærene.</article> <article class="defaultP" margin-top="true">§ 14 nytt tredje skal lyde:</article><article class="legalP" id="kapittel-1-ledd-14">Hovedrapporten skal også inneholde en vurdering av tilgjengelig nettkapasitet for innmating av ny kraftproduksjon i regionalnett i utredningsområdet.</article> <article class="defaultP" margin-top="true">§ 14 nåværende tredje ledd blir nytt fjerde ledd og skal lyde:</article><article class="legalP" id="kapittel-1-ledd-15">I hovedrapporten skal alle forventede nettinvesteringer med alternativer beskrives og begrunnes med bakgrunn i mulige utviklinger i behov for overføringskapasitet. Forventede investeringer i transmisjonsnettet som er relevant for det regionale utredningsområdet skal beskrives.</article> <article class="defaultP" margin-top="true">Overskrift til kapittel 4 skal lyde:</article><span class="futuretitle" id="kapittel-1-foreslåttittel-2">Kapittel 4. Kraftsystemutredning for transmisjonsnettet</span> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Utredningsansvarlig</span></span><article class="legalP" id="kapittel-1-foreslåttparagraf-3-ledd-1">Statnett er utredningsansvarlig selskap for transmisjonsnettet.</article></article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-1-ledd-16">Statnett skal hvert annet år utarbeide og oppdatere en kraftsystemutredning for hele transmisjonsnettet. Kraftsystemutredningen skal bestå av en hovedrapport som skal offentliggjøres og en grunnlagsrapport som er unntatt offentligheten og som skal oversendes Norges vassdrags- og energidirektorat.</article> <article class="defaultP" margin-top="true">§ 16 fjerde ledd skal lyde:</article><article class="legalP" id="kapittel-1-ledd-17">Statnett skal gi uttalelse ved høring av melding og søknad om anleggskonsesjon for kraftoverførings- og produksjonsanlegg som kan påvirke utviklingen i transmisjonsnettet.</article> <article class="defaultP" margin-top="true">§ 17 første og annet ledd skal lyde:</article><article class="legalP" id="kapittel-1-ledd-18">Statnett skal senest to måneder før ferdigstilling av hovedrapporten avholde områdevise kraftsystemmøter. Statnett skal invitere relevante interesseorganisasjoner og Norges vassdrags- og energidirektorat samt følgende aktører i områdene: transmisjonsnetteiere, utredningsansvarlige i regionalnettet, kraftforsyningens distriktssjefer, store kraftprodusenter og store forbrukere, fylkeskommuner og fylkesmenn. Møtet skal ledes av Statnett.</article><article class="legalP" id="kapittel-1-ledd-19">Møtene skal ha fokus på hovedrapporten og mulige utviklinger i behov for overføringskapasitet i transmisjonsnettet. Hovedrapporten skal ferdigstilles i etterkant av møtene.</article> <article class="defaultP" margin-top="true">§ 18 første ledd skal lyde:</article><article class="legalP" id="kapittel-1-ledd-20">Statnett skal annet hvert år invitere alle transmisjonsnetteiere, utredningsansvarlige i regionalnettet, store kraftprodusenter og store forbrukere, relevante interesseorganisasjoner og Norges vassdrags- og energidirektorat til et nasjonalt kraftsystemmøte. Møtet skal ledes av Statnett.</article> <article class="defaultP" margin-top="true">§ 18 tredje ledd skal lyde:</article><article class="legalP" id="kapittel-1-ledd-21">Møtet skal ha fokus på mulige utviklinger i behov for overføringskapasitet i transmisjonsnettet i et nasjonalt, nordisk og europeisk perspektiv.</article> <article class="defaultP" margin-top="true">§ 19 første ledd skal lyde:</article><article class="legalP" id="kapittel-1-ledd-22">Anleggskonsesjonærer skal gi Statnett opplysninger om egne anlegg som er nødvendige for å utarbeide kraftsystemutredningen, herunder på eget initiativ orientere Statnett om forhold som kan påvirke utviklingen av anlegg i transmisjonsnettet.</article> <article class="defaultP" margin-top="true">§ 20 tredje ledd oppheves. Nåværende § 20 fjerde–åttende ledd blir tredje–syvende ledd. § 20 fjerde til sjette ledd skal lyde:</article><article class="legalP" id="kapittel-1-ledd-23">Grunnlagsrapporten skal inneholde en vurdering av forsyningssikkerheten i utredningsområdet. En beskrivelse av mulige feilsituasjoner med fokus på langvarige utfall og avbrudd skal gis. Alle utvekslingspunkter i transmisjonsnettet med manglende N-1-forsyning i hele eller deler av året skal omtales. For alle punkter uten N-1 skal det beskrives hvilke tiltak som er nødvendig for å oppnå N-1. Det skal gjøres en forenklet samfunnsøkonomisk vurdering av tiltakene.</article><article class="legalP" id="kapittel-1-ledd-24">Grunnlagsrapporten skal inkludere en vurdering av tilgjengelig kapasitet for innmating av ny kraftproduksjon i transmisjonsnettet.</article><article class="legalP" id="kapittel-1-ledd-25">Mulige utviklinger i behov for overføringskapasitet i transmisjonsnettet skal beskrives med et tidsperspektiv på minst 20 år. Alle forventede investeringer skal beskrives og begrunnes ut fra de mulige utviklingene. Det skal gjøres en forenklet samfunnsøkonomisk vurdering av alle forventede investeringer og alternative løsninger.</article> <article class="defaultP" margin-top="true">§ 21 nytt tredje ledd skal lyde:</article><article class="legalP" id="kapittel-1-ledd-26">Hovedrapporten skal også inneholde en vurdering av tilgjengelig nettkapasitet for innmating av ny kraftproduksjon i transmisjonsnettet.</article> <article class="defaultP" margin-top="true">Nåværende § 21 tredje ledd blir nytt fjerde ledd.</article> <article class="defaultP" margin-top="true">Ny § 22a skal lyde:</article><article class="futureLegalArticle" data-name="§22a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 22a</span>. <span class="legalArticleTitle">Pålegg om utredninger</span></span><article class="legalP" id="kapittel-1-foreslåttparagraf-4-ledd-1">Norges vassdrags- og energidirektorat kan pålegge utredningsansvarlige for regional- og transmisjonsnettet og områdekonsesjonærer å utrede nettmessige konsekvenser, herunder tekniske og samfunnsøkonomiske vurderinger, av spesifiserte endringer i energisystemet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-06-20-849/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2017.</article></section></main></body></html>