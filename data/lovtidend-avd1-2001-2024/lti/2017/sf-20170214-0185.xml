<!DOCTYPE html><html lang="no"><head><title>Forskrift om endring i forskrift om sertifisering av førere av trekkraftkjøretøy på det nasjonale jernbanenettet (førerforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-02-14-185</dd><dt class="dokid">DokumentID</dt><dd class="dokid">LTI/forskrift/2017-02-14-185</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2017-02-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-11-27-1414</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§3d</li><li>lov/1993-06-11-100/§3e</li><li>lov/1993-06-11-100/§3f</li><li>lov/1993-06-11-100/§3g</li><li>lov/1993-06-11-100/§6</li><li>forskrift/2016-12-20-1747/§3</li></ul></dd><dt class="dateOfPublication">Kunngjort</dt><dd class="dateOfPublication">2017-02-16 14:40</dd><dt class="journalNumber">Journalnummer</dt><dd class="journalNumber">2017-0157</dd><dt class="titleShort">Korttittel</dt><dd class="titleShort">Endr. i førerforskriften</dd><dt class="title">Tittel</dt><dd class="title">Forskrift om endring i forskrift om sertifisering av førere av trekkraftkjøretøy på det nasjonale jernbanenettet (førerforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 14. februar 2017 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 3d, § 3e, § 3f, § 3g og § 6, jf. forskrift 20. desember 2016 nr. 1747 om lisens, sikkerhetssertifikat, sikkerhetsgodkjenning og andre forhold relatert til sikkerheten på jernbanen (lisensforskriften) § 3 første og fjerde ledd. <br /><strong>EØS-henvisninger</strong>: EØS-avtalen vedlegg XIII nr. 42g (direktiv 2014/82/EU og direktiv (EU) 2016/882).</dd><dt class="refid">RefID</dt><dd class="refid">forskrift/2017-02-14-185</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sertifisering av førere av trekkraftkjøretøy på det nasjonale jernbanenettet (førerforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-02-14-185" id="dokument"><h1>Forskrift om endring i forskrift om sertifisering av førere av trekkraftkjøretøy på det nasjonale jernbanenettet (førerforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2017-02-14-185/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. november 2009 nr. 1414 om sertifisering av førere av trekkraftkjøretøy på det nasjonale jernbanenettet (førerforskriften) gjøres følgende endringer:</article> <article class="defaultP" margin-top="true">§ 32 nytt annet ledd skal lyde:</article><article class="legalP" id="kapittel-1-ledd-2">Førere som har fått førerbevis før 14. februar 2017 berøres ikke av nye krav til å inneha førerbevis etter endringsforskrift 14. februar 2017 nr. 185 som gjennomfører kommisjonsdirektiv 2014/82/EU og kommisjonsdirektiv (EU) 2016/882.</article> <article class="defaultP" margin-top="true">I vedlegg II gjøres følgende endring:</article> <article class="defaultP" margin-top="true">I punkt 1.2. «Krav til syn» skal fjerde strekpunkt erstattes med følgende tekst:</article><article class="legalP" id="kapittel-1-ledd-3">Syn på begge øyne: Effektivt.</article> <article class="defaultP" margin-top="true">I vedlegg IV erstattes hele teksten med følgende tekst:</article><span class="futuretitle" id="kapittel-1-foreslåttittel-1">Vedlegg IV. Generell yrkesmessig kompetanse og krav til førerbevis</span><article class="legalP" id="kapittel-1-ledd-4">En generell opplæring har som mål å gi føreren generell kompetanse innen alle aspekter som er relevante for yrket. Den generelle opplæringen vil således vektlegge grunnleggende kunnskap og prinsipper som kan anvendes uavhengig av typen og egenskapene til det rullende materiellet eller infrastrukturen. Den kan tilrettelegges uten praktiske øvelser.</article><article class="legalP" id="kapittel-1-ledd-5">Kompetanse innen særlige typer rullende materiell eller innen sikkerhet og driftsregler og teknikker for en særlig infrastruktur omfattes ikke av begrepet generell kompetanse. Opplæring som skal gi kompetanse innen særlig rullende materiell eller infrastruktur er tilknyttet førerens sertifikat og spesifisert i vedlegg V og VI.</article><article class="legalP" id="kapittel-1-ledd-6">Den generelle opplæringen omfatter emnene 1 til 7 nedenfor. Punktene er ikke oppstilt i prioritert rekkefølge.</article><article class="legalP" id="kapittel-1-ledd-7">Følgende nivå på kompetanse som er brukt i listen nedenfor angir formen for kompetanse føreren forventes å tilegne seg under opplæringen. Betydningen er beskrevet i følgende tabell: <table><tbody><tr><td data-text-align="left" data-vertical-align="top">Form for kompetanse</td><td data-text-align="left" data-vertical-align="top">Beskrivelse</td></tr><tr><td data-text-align="left" data-vertical-align="top">være kjent med, beskrive</td><td data-text-align="left" data-vertical-align="top">tilegnelse av kunnskap (data, fakta) som er nødvendig for å forstå forhold</td></tr><tr><td data-text-align="left" data-vertical-align="top">forstå, kjenne til</td><td data-text-align="left" data-vertical-align="top">gjenkjenning og memorering av kontekst, utførelse av oppgaver og problemløsing i en definert ramme</td></tr></tbody></table><ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Førerens arbeidsoppgaver, arbeidsmiljøet, førerens rolle og ansvar tilknyttet jernbanedriften, faglige og personlige krav som stilles til føreren som følge av arbeidsoppgavene <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1-ledd-1-punkt-1"><article class="legalP" id="kapittel-1-ledd-7-punkt-1-ledd-1-punkt-1-ledd-1">være kjent med hovedlinjene i lovgivningen og reglene som kommer til anvendelse på jernbanedrift og sikkerhet (krav og framgangsmåter vedrørende sertifisering av førere, farlig gods, miljøvern, brannvern osv.),</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-1-ledd-1-punkt-2"><article class="legalP" id="kapittel-1-ledd-7-punkt-1-ledd-1-punkt-2-ledd-1">forstå de særlige kravene og faglige og personlige kravene (arbeid som hovedsakelig utføres alene, døgnkontinuerlig skiftarbeid, individuell beskyttelse og sikkerhet, lesing og oppdatering av dokumenter osv.),</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-1-ledd-1-punkt-3"><article class="legalP" id="kapittel-1-ledd-7-punkt-1-ledd-1-punkt-3-ledd-1">forstå hvilken atferd som er forenlig med sikkerhetsansvar (medisinering, alkohol, narkotika og andre psykoaktive stoffer, sykdom, stress, tretthet osv.),</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-1-ledd-1-punkt-4"><article class="legalP" id="kapittel-1-ledd-7-punkt-1-ledd-1-punkt-4-ledd-1">kjenne til referanse- og driftsdokumenter (f.eks. regelbok, strekningsbok, førerhåndbok osv.),</article></article></li><li data-li-identifier="e)" data-name="e)"><article class="listArticle" id="kapittel-1-ledd-7-punkt-1-ledd-1-punkt-5"><article class="legalP" id="kapittel-1-ledd-7-punkt-1-ledd-1-punkt-5-ledd-1">kjenne til ansvarsområdene og funksjonene til involverte personer,</article></article></li><li data-li-identifier="f)" data-name="f)"><article class="listArticle" id="kapittel-1-ledd-7-punkt-1-ledd-1-punkt-6"><article class="legalP" id="kapittel-1-ledd-7-punkt-1-ledd-1-punkt-6-ledd-1">forstå betydningen av å utføre arbeidsoppgaver og arbeidsmetoder presist,</article></article></li><li data-li-identifier="g)" data-name="g)"><article class="listArticle" id="kapittel-1-ledd-7-punkt-1-ledd-1-punkt-7"><article class="legalP" id="kapittel-1-ledd-7-punkt-1-ledd-1-punkt-7-ledd-1">forstå betydningen av helse og sikkerhet på arbeidsplassen (f.eks. atferdsregler på og i nærheten av spor, atferdsregler for å stige av og på motorvognen på en sikker måte, ergonomi, sikkerhetsregler for personalet, personlig verneutstyr osv.),</article></article></li><li data-li-identifier="h)" data-name="h)"><article class="listArticle" id="kapittel-1-ledd-7-punkt-1-ledd-1-punkt-8"><article class="legalP" id="kapittel-1-ledd-7-punkt-1-ledd-1-punkt-8-ledd-1">være kjent med atferdsmessige ferdigheter og prinsipper (stressmestring, ekstreme situasjoner osv.),</article></article></li><li data-li-identifier="i)" data-name="i)"><article class="listArticle" id="kapittel-1-ledd-7-punkt-1-ledd-1-punkt-9"><article class="legalP" id="kapittel-1-ledd-7-punkt-1-ledd-1-punkt-9-ledd-1">være kjent med prinsippene for miljøvern (bærekraftig kjøring osv.).</article></article></li></ul></article></article></li><li data-li-identifier="2)" data-name="2)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Jernbaneteknologi, herunder sikkerhetsprinsippene bak driftsregler <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-2-ledd-1-punkt-1"><article class="legalP" id="kapittel-1-ledd-7-punkt-2-ledd-1-punkt-1-ledd-1">være kjent med prinsippene for, reglene for og bestemmelsene om sikker jernbanedrift,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2-ledd-1-punkt-2"><article class="legalP" id="kapittel-1-ledd-7-punkt-2-ledd-1-punkt-2-ledd-1">kjenne til ansvarsområdene og funksjonene til involverte personer.</article></article></li></ul></article></article></li><li data-li-identifier="3)" data-name="3)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Grunnprinsipper for jernbaneinfrastruktur <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-3-ledd-1-punkt-1"><article class="legalP" id="kapittel-1-ledd-7-punkt-3-ledd-1-punkt-1-ledd-1">være kjent med systematiske og strukturelle prinsipper og parametre,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-3-ledd-1-punkt-2"><article class="legalP" id="kapittel-1-ledd-7-punkt-3-ledd-1-punkt-2-ledd-1">være kjent med de generelle egenskapene til spor, stasjoner og rangerstasjoner,</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3-ledd-1-punkt-3"><article class="legalP" id="kapittel-1-ledd-7-punkt-3-ledd-1-punkt-3-ledd-1">være kjent med jernbanestrukturer (broer, tunneler, sporveksler osv.),</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-3-ledd-1-punkt-4"><article class="legalP" id="kapittel-1-ledd-7-punkt-3-ledd-1-punkt-4-ledd-1">være kjent med driftsformer (enkeltsporsdrift, dobbeltsporsdrift osv.),</article></article></li><li data-li-identifier="e)" data-name="e)"><article class="listArticle" id="kapittel-1-ledd-7-punkt-3-ledd-1-punkt-5"><article class="legalP" id="kapittel-1-ledd-7-punkt-3-ledd-1-punkt-5-ledd-1">være kjent med signal- og trafikkstyringssystemer,</article></article></li><li data-li-identifier="f)" data-name="f)"><article class="listArticle" id="kapittel-1-ledd-7-punkt-3-ledd-1-punkt-6"><article class="legalP" id="kapittel-1-ledd-7-punkt-3-ledd-1-punkt-6-ledd-1">være kjent med sikkerhetsanlegg (varmedetektorer for akselkasse, røykdetektorer i tunneler osv.),</article></article></li><li data-li-identifier="g)" data-name="g)"><article class="listArticle" id="kapittel-1-ledd-7-punkt-3-ledd-1-punkt-7"><article class="legalP" id="kapittel-1-ledd-7-punkt-3-ledd-1-punkt-7-ledd-1">være kjent med strømforsyningen til framdriften (bæreline, tredjeskinne osv.).</article></article></li></ul></article></article></li><li data-li-identifier="4)" data-name="4)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Grunnprinsipper for driftskommunikasjon <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-4-ledd-1-punkt-1"><article class="legalP" id="kapittel-1-ledd-7-punkt-4-ledd-1-punkt-1-ledd-1">være kjent med betydningen av kommunikasjon og kommunikasjonsmåter og -prosedyrer,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-4-ledd-1-punkt-2"><article class="legalP" id="kapittel-1-ledd-7-punkt-4-ledd-1-punkt-2-ledd-1">kjenne til personer som føreren må kontakte, og vedkommendes rolle og ansvar (infrastrukturforvaltningens personale, arbeidsoppgavene til annet togpersonell osv.),</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-4-ledd-1-punkt-3"><article class="legalP" id="kapittel-1-ledd-7-punkt-4-ledd-1-punkt-3-ledd-1">kjenne til situasjoner/årsaker som krever kommunikasjon fra førerens side,</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-4-ledd-1-punkt-4"><article class="legalP" id="kapittel-1-ledd-7-punkt-4-ledd-1-punkt-4-ledd-1">forstå kommunikasjonsmetoder.</article></article></li></ul></article></article></li><li data-li-identifier="5)" data-name="5)"><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Tog, deres oppbygning og de tekniske kravene til trekkraftkjøretøyer, godsvogner, passasjervogner og annet rullende materiell <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-5-ledd-1-punkt-1"><article class="legalP" id="kapittel-1-ledd-7-punkt-5-ledd-1-punkt-1-ledd-1">være kjent med de generelle typene framdrift (elektrisk, diesel, damp osv.),</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-5-ledd-1-punkt-2"><article class="legalP" id="kapittel-1-ledd-7-punkt-5-ledd-1-punkt-2-ledd-1">beskrive konstruksjonen til et kjøretøy (boggier, karosserier, førerhus, sikringssystemer osv.),</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-5-ledd-1-punkt-3"><article class="legalP" id="kapittel-1-ledd-7-punkt-5-ledd-1-punkt-3-ledd-1">være kjent med innholdet i og systemet for merking,</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-5-ledd-1-punkt-4"><article class="legalP" id="kapittel-1-ledd-7-punkt-5-ledd-1-punkt-4-ledd-1">være kjent med dokumentasjon av togkonstruksjon,</article></article></li><li data-li-identifier="e)" data-name="e)"><article class="listArticle" id="kapittel-1-ledd-7-punkt-5-ledd-1-punkt-5"><article class="legalP" id="kapittel-1-ledd-7-punkt-5-ledd-1-punkt-5-ledd-1">forstå bremsesystemer og beregning av ytelse,</article></article></li><li data-li-identifier="f)" data-name="f)"><article class="listArticle" id="kapittel-1-ledd-7-punkt-5-ledd-1-punkt-6"><article class="legalP" id="kapittel-1-ledd-7-punkt-5-ledd-1-punkt-6-ledd-1">kjenne til toghastighet,</article></article></li><li data-li-identifier="g)" data-name="g)"><article class="listArticle" id="kapittel-1-ledd-7-punkt-5-ledd-1-punkt-7"><article class="legalP" id="kapittel-1-ledd-7-punkt-5-ledd-1-punkt-7-ledd-1">kjenne til største tillatte belastning og krefter på koplingen,</article></article></li><li data-li-identifier="h)" data-name="h)"><article class="listArticle" id="kapittel-1-ledd-7-punkt-5-ledd-1-punkt-8"><article class="legalP" id="kapittel-1-ledd-7-punkt-5-ledd-1-punkt-8-ledd-1">være kjent med driften av og formålet med trafikkstyringssystemet.</article></article></li></ul></article></article></li><li data-li-identifier="6)" data-name="6)"><article class="listArticle" id="kapittel-1-ledd-7-punkt-6"><article class="legalP" id="kapittel-1-ledd-7-punkt-6-ledd-1">Farer forbundet med jernbanedrift i alminnelighet <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-6-ledd-1-punkt-1"><article class="legalP" id="kapittel-1-ledd-7-punkt-6-ledd-1-punkt-1-ledd-1">forstå de styrende prinsippene for trafikksikkerhet,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-6-ledd-1-punkt-2"><article class="legalP" id="kapittel-1-ledd-7-punkt-6-ledd-1-punkt-2-ledd-1">være kjent med risikoer forbundet med jernbanedrift og de forskjellige metodene som skal brukes for å begrense dem,</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-6-ledd-1-punkt-3"><article class="legalP" id="kapittel-1-ledd-7-punkt-6-ledd-1-punkt-3-ledd-1">være kjent med sikkerhetshendelser og forstå hvilken atferd/reaksjon som er påkrevd,</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-6-ledd-1-punkt-4"><article class="legalP" id="kapittel-1-ledd-7-punkt-6-ledd-1-punkt-4-ledd-1">være kjent med framgangsmåtene som skal anvendes ved personulykker (f.eks. evakuering).</article></article></li></ul></article></article></li><li data-li-identifier="7)" data-name="7)"><article class="listArticle" id="kapittel-1-ledd-7-punkt-7"><article class="legalP" id="kapittel-1-ledd-7-punkt-7-ledd-1">Grunnleggende fysiske prinsipper <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-7-ledd-1-punkt-1"><article class="legalP" id="kapittel-1-ledd-7-punkt-7-ledd-1-punkt-1-ledd-1">forstå kreftene som påvirker hjulene,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-7-ledd-1-punkt-2"><article class="legalP" id="kapittel-1-ledd-7-punkt-7-ledd-1-punkt-2-ledd-1">kjenne til faktorer som virker inn på akselerasjons- og bremseytelsen (værforhold, bremseutstyr, redusert adhesjon, sandstrøing osv.),</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-7-ledd-1-punkt-3"><article class="legalP" id="kapittel-1-ledd-7-punkt-7-ledd-1-punkt-3-ledd-1">forstå prinsipper for elektrisk kraft (kretser, måling av spenning osv.).</article></article></li></ul></article></article></li></ul></article> <article class="defaultP" margin-top="true">I vedlegg VI gjøres følgende endringer:</article> <article class="defaultP" margin-top="true">Overskriftene «Språklig kompetanse» og «Språk og kommunikasjonsnivå» med tilhørende omtale erstattes med følgende tekst under nytt punkt 8:<ul class="defaultList"><li data-li-identifier="8." data-name="8."><article class="listArticle" id="kapittel-1-ledd-7-punkt-8"><article class="legalP" id="kapittel-1-ledd-7-punkt-8-ledd-1"><i>Språkprøver</i> <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-7-punkt-8-ledd-1-punkt-1"><article class="legalP" id="kapittel-1-ledd-7-punkt-8-ledd-1-punkt-1-ledd-1">Førere som skal kommunisere med infrastrukturforvaltningen om kritiske sikkerhetsspørsmål, skal ha ferdigheter i minst ett av språkene som angis av vedkommende infrastrukturforvaltning. Språkferdighetene skal være tilstrekkelige til at de kan kommunisere aktivt og effektivt i rutinesituasjoner, vanskelige situasjoner og nødssituasjoner. De må kunne benytte de meldingene og den kommunikasjonsmetoden som er angitt i TSI-en for drift og trafikkstyring.</article></article></li><li data-li-identifier="2." data-name="2."><article class="listArticle" id="kapittel-1-ledd-7-punkt-8-ledd-1-punkt-2"><article class="legalP" id="kapittel-1-ledd-7-punkt-8-ledd-1-punkt-2-ledd-1">For å oppfylle kravene fastsatt i nr. 1 må førerne kunne forstå (både ved å lytte og lese) og kommunisere (både muntlig og skriftlig) i samsvar med nivå B1 i Europarådets felles europeiske referanseramme for språk (Common European Framework of Reference for Languages (CEFR)).</article></article></li><li data-li-identifier="3." data-name="3."><article class="listArticle" id="kapittel-1-ledd-7-punkt-8-ledd-1-punkt-3"><article class="legalP" id="kapittel-1-ledd-7-punkt-8-ledd-1-punkt-3-ledd-1">Når det gjelder strekninger mellom grensene og de stasjonene som ligger nær grensene, og som er beregnet på trafikk over landegrensene, kan infrastrukturforvaltningen gi unntak fra kravene i nr. 2 for et jernbaneforetaks førere, forutsatt at følgende framgangsmåte anvendes: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-8-ledd-1-punkt-3-ledd-1-punkt-1"><article class="legalP" id="kapittel-1-ledd-7-punkt-8-ledd-1-punkt-3-ledd-1-punkt-1-ledd-1">Jernbaneforetaket skal anmode infrastrukturforvaltningen om unntak for de berørte førerne. For å sikre en rettferdig og lik behandling av søkerne skal infrastrukturforvaltningen anvende samme framgangsmåte for vurdering på hver inngitt søknad om unntak, og framgangsmåten skal inngå i netterklæringen.</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-8-ledd-1-punkt-3-ledd-1-punkt-2"><article class="legalP" id="kapittel-1-ledd-7-punkt-8-ledd-1-punkt-3-ledd-1-punkt-2-ledd-1">Infrastrukturforvaltningen skal gi unntak dersom jernbaneforetaket kan godtgjøre at det har truffet tilstrekkelige tiltak for å sikre kommunikasjonen mellom de berørte førerne og infrastrukturforvaltningens personale i rutinesituasjoner, vanskelige situasjoner og nødssituasjoner, som fastsatt i nr. 1.</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-8-ledd-1-punkt-3-ledd-1-punkt-3"><article class="legalP" id="kapittel-1-ledd-7-punkt-8-ledd-1-punkt-3-ledd-1-punkt-3-ledd-1">Jernbaneforetak og infrastrukturforvaltninger skal sikre at det berørte personalet er kjent med disse reglene og får tilstrekkelig opplæring gjennom deres sikkerhetsstyringssystem.</article></article></li></ul></article></article></li></ul></article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2017-02-14-185/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>