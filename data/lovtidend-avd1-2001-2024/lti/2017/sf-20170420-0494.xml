<!DOCTYPE html><html lang="no"><head><title>Forskrift om endring i forskrift om opplæring i norsk og samfunnskunnskap for nyankomne innvandrere og forskrift om erverv og tap av norsk statsborgerskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-04-20-494</dd><dt class="dokid">DokumentID</dt><dd class="dokid">LTI/forskrift/2017-04-20-494</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-04-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-04-20-341</li><li>forskrift/2006-06-30-756</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-80/§20</li><li>lov/2005-06-10-51/§8</li></ul></dd><dt class="dateOfPublication">Kunngjort</dt><dd class="dateOfPublication">2017-04-26 15:15</dd><dt class="lastupdated">Rettet</dt><dd class="lastupdated">2017-04-28 (§ 22)</dd><dt class="journalNumber">Journalnummer</dt><dd class="journalNumber">2017-0384</dd><dt class="titleShort">Korttittel</dt><dd class="titleShort">Endr. i forskrift om norskopplæring mv. for innvandrere og statsborgerforskriften</dd><dt class="title">Tittel</dt><dd class="title">Forskrift om endring i forskrift om opplæring i norsk og samfunnskunnskap for nyankomne innvandrere og forskrift om erverv og tap av norsk statsborgerskap</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 20. april 2017 med hjemmel i lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven) § 20 og lov 10. juni 2005 nr. 51 om norsk statsborgerskap (statsborgerloven) § 8.</dd><dt class="refid">RefID</dt><dd class="refid">forskrift/2017-04-20-494</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opplæring i norsk og samfunnskunnskap for nyankomne innvandrere og forskrift om erverv og tap av norsk statsborgerskap<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2017-04-20-494" id="dokument"><h1>Forskrift om endring i forskrift om opplæring i norsk og samfunnskunnskap for nyankomne innvandrere og forskrift om erverv og tap av norsk statsborgerskap</h1><section class="section" data-name="kapI" id="kapittel-1" data-lovdata-URL="LTI/forskrift/2017-04-20-494/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. april 2005 nr. 341 om opplæring i norsk og samfunnskunnskap for nyankomne innvandrere gjøres følgende endringer:</article> <article class="defaultP" margin-top="true">§ 2 første og annet ledd skal lyde:</article><article class="legalP" id="kapittel-1-ledd-2">Forskriftens bestemmelser om fritak fra plikt og bortfall av rett til opplæring, jf. kapittel 2 i denne forskriften, gjelder for personer som omfattes av rett og/eller plikt til opplæring i norsk og samfunnskunnskap, jf. introduksjonsloven § 17 første og andre ledd.</article><article class="legalP" id="kapittel-1-ledd-3">Forskriftens bestemmelser om kommunens plikt til å gi opplæring ut over 600 timer ved behov, jf. kapittel 3 i denne forskriften, om fravær og permisjon, jf. kapitlene 4 og 5 i denne forskriften, og om utsatt start av opplæringen i særskilte tilfeller, jf. kapittel 6 i denne forskriften, gjelder for personer som omfattes av rett og plikt til opplæring i norsk og samfunnskunnskap, jf. introduksjonsloven § 17 første ledd.</article> <article class="defaultP" margin-top="true">§ 3 første og annet ledd skal lyde:</article><article class="legalP" id="kapittel-1-ledd-4">Personer som omfattes av introduksjonsloven § 17 første og andre ledd, skal etter søknad fritas fra plikt til opplæring i norsk dersom tilstrekkelige kunnskaper i norsk eller samisk dokumenteres, jf. introduksjonsloven § 17 tredje ledd første punktum. Personer som omfattes av introduksjonsloven § 17 første og andre ledd, skal etter søknad fritas fra plikt til opplæring i samfunnskunnskap dersom tilstrekkelige kunnskaper om samfunnet dokumenteres, jf. introduksjonsloven § 17 tredje ledd andre punktum. Kommunen kan i vedtak om fritak fra plikt beslutte at fritaket også innebærer et bortfall av rett til opplæring. Personer som har tilstrekkelige kunnskaper i samisk, fritas fra plikt, men beholder sin rett til opplæring i 600 timer norsk og samfunnskunnskap, jf. introduksjonsloven § 17 tredje ledd tredje punktum.</article><article class="legalP" id="kapittel-1-ledd-5">Med dokumentasjon på tilstrekkelige kunnskaper i norsk eller samisk menes her:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">bestått norskprøve eller avsluttende prøve i norsk med ferdigheter på minimum nivå A2 på skriftlig og muntlig prøve eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">gjennomført opplæring i norsk eller samisk i henhold til læreplaner for faget i grunnskolen eller videregående opplæring, og hvor det er satt standpunktkarakter i faget, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">gjennomført studier i norsk eller samisk på universitets- eller høgskolenivå i Norge eller i utlandet tilsvarende 30 studiepoeng, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">at deltaker fyller inntakskrav for norsk eller samisk for universitet eller høgskole.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-6">Personer som omfattes av plikt til opplæring, jf. introduksjonsloven § 17 første og annet ledd, kan etter søknad fritas fra plikt til opplæring i norsk og samfunnskunnskap dersom særlige helsemessige eller andre tungtveiende årsaker tilsier det. Personer som er fritatt fra plikten i medhold av denne bestemmelsen, beholder sin rett til opplæring i norsk og samfunnskunnskap etter introduksjonsloven § 17 tredje ledd fjerde punktum.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-7">Overfor personer med rett til opplæring, jf. introduksjonsloven § 17 første ledd, og som har gjennomført 600 timer, skal kommunen så snart som mulig og innen tre måneder etter at krav eller søknad blir framsatt treffe vedtak om tildeling av ytterligere gratis opplæring. Kommunen tildeler ytterligere opplæring i norsk og samfunnskunnskap innenfor rammen av 2&#xa0;400 timer dersom vedkommende har behov for slik opplæring, jf. introduksjonsloven § 18 annet ledd. I vedtak om tildeling av ytterligere opplæring skal kommunen angis det antall timer opplæring som tildeles.</article> <article class="defaultP" margin-top="true">§ 6 annet ledd skal lyde:</article><article class="legalP" id="kapittel-1-ledd-8">Deltaker som har kortvarig fravær, beholder sin rett til fortsatt opplæring og kan ta timene igjen gratis innenfor fristen på tre år, jf. introduksjonsloven § 17 fjerde ledd tredje punktum.</article> <article class="defaultP" margin-top="true">§ 7 annet ledd skal lyde:</article><article class="legalP" id="kapittel-1-ledd-9">Deltaker som har langvarig fravær som er dokumentert med legeerklæring, beholder sin rett til fortsatt opplæring og kan ta timene igjen gratis innenfor fristen på tre år, jf. introduksjonsloven § 17 fjerde ledd tredje punktum.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-10">Deltaker som har langvarig fravær som ikke er dokumentert med legeerklæring mister retten til å ta timene igjen gratis innenfor fristen på tre år, jf. introduksjonsloven § 17 fjerde ledd tredje punktum.</article> <article class="defaultP" margin-top="true">§ 10 første og tredje ledd skal lyde:</article><article class="legalP" id="kapittel-1-ledd-11">Kommunen plikter å tilrettelegge opplæringen etter introduksjonsloven § 17 og § 18 for den enkelte når det oppstår et forhold som gjør at deltaker ikke kan følge opplæringstilbudet. Kun i de tilfeller der individuell tilpasning ikke er mulig, kan permisjon innvilges til deltaker med rett og plikt til opplæring i norsk og samfunnskunnskap, jf. introduksjonsloven § 17 første ledd.</article><article class="legalP" id="kapittel-1-ledd-12">Omfanget av permisjonen skal vurderes individuelt. Deltaker kan ta timene igjen gratis senere, men innvilget permisjonstid gir ikke rett til forlengelse av fristen for gjennomføring av opplæringen, på henholdsvis tre og fem år, jf. introduksjonsloven § 17 fjerde ledd tredje punktum og § 18 annet ledd tredje punktum.</article> <article class="defaultP" margin-top="true">§ 14 første og andre ledd skal lyde:</article><article class="legalP" id="kapittel-1-ledd-13">For personer som på grunn av store omsorgsforpliktelser ikke har kunnet starte opplæringen i norsk og samfunnskunnskap i henhold til hovedregelen, jf. introduksjonsloven § 17 fjerde ledd første punktum, inntrer rett og plikt til opplæring fra det tidspunktet vedkommende setter fram krav om deltakelse i opplæringen, jf. introduksjonsloven § 17 fjerde ledd fjerde punktum.</article><article class="legalP" id="kapittel-1-ledd-14">For personer som er innvilget fritak fra plikt til opplæring etter introduksjonsloven § 17 tredje ledd tredje punktum og § 4 i denne forskriften, på grunn av store omsorgsforpliktelser, inntrer retten til slik opplæring fra det tidspunktet vedkommende setter fram krav om dette, jf. introduksjonsloven § 17 fjerde ledd fjerde punktum.</article> <article class="defaultP" margin-top="true">§ 15 første ledd skal lyde:</article><article class="legalP" id="kapittel-1-ledd-15">For personer som mot sin vilje er blitt holdt tilbake fra opplæring i norsk og samfunnskunnskap av ektefelle eller annet nærstående familiemedlem, inntrer rett og plikt til opplæring fra det tidspunktet vedkommende setter fram krav om deltakelse i opplæringen, jf. introduksjonsloven § 17 fjerde ledd, fjerde punktum.</article> <article class="defaultP" margin-top="true">§ 16 andre ledd skal lyde:</article><article class="legalP" id="kapittel-1-ledd-16">Rett og plikt etter bestemmelsene i § 14 og § 15 inntrer dersom krav settes fram så lenge det særlige forholdet fortsatt er tilstede eller nylig har bortfalt. Rett og plikt til opplæring etter kapittelet her bortfaller senest ti år etter hovedregelen, jf. introduksjonsloven § 17 fjerde ledd første punktum.</article> <article class="defaultP" margin-top="true">§ 17 første ledd skal lyde:</article><article class="legalP" id="kapittel-1-ledd-17">Med avsluttende prøve i norsk menes i denne forskriften en prøve som prøver deltakerens ferdigheter i lytte, lese, skrive, snakke og samtale slik de er beskrevet i forskrift 19. april 2012 nr. 358 om læreplan i norsk og samfunnskunnskap for voksne innvandrere. Prøve i norsk består av delprøve i leseforståelse, delprøve i lytteforståelse, delprøve i skriftlig framstilling og delprøve i muntlig kommunikasjon.</article> <article class="defaultP" margin-top="true">§ 18 første og annet ledd skal lyde:</article><article class="legalP" id="kapittel-1-ledd-18">Deltakere som er omfattet av rett og plikt til å delta i opplæring i norsk og samfunnskunnskap etter introduksjonsloven § 17 første ledd, har plikt til å gå opp til avsluttende prøver i norsk og i samfunnskunnskap, jf. introduksjonsloven § 19 annet ledd.</article><article class="legalP" id="kapittel-1-ledd-19">Deltakere som har plikt til opplæring etter introduksjonsloven § 17 andre ledd, kan gå opp til avsluttende prøve som privatister.</article> <article class="defaultP" margin-top="true">§ 19 første og annet ledd skal lyde:</article><article class="legalP" id="kapittel-1-ledd-20">Kompetanse Norge har ansvar for å utvikle og vedlikeholde prøver i norsk og prøve i samfunnskunnskap. Kompetanse Norge kan sette hele eller deler av oppdraget ut til en privat tilbyder eller til et særskilt kompetansemiljø.</article><article class="legalP" id="kapittel-1-ledd-21">Endringer i prøvene skal varsles i god tid, senest tre måneder før tidspunktet for avvikling av neste prøve. Kompetanse Norge har ansvar for varslingen. Kompetanse Norge har også ansvar for vurdere behov for og utarbeide særskilt reglement for gjennomføring av prøver som utfyller denne forskriften.</article> <article class="defaultP" margin-top="true">§ 20 første og annet ledd skal lyde:</article><article class="legalP" id="kapittel-1-ledd-22">Den som er fritatt fra plikten til å delta i opplæring i norsk og samfunnskunnskap på grunn av tilstrekkelige kunnskaper i norsk eller samisk, kunnskaper om det norske samfunnet, eller av helsemessige eller andre tungtveiende grunner, jf. § 3 og § 4 i denne forskriften, er også fritatt fra plikten til å avlegge avsluttende prøver i norsk og samfunnskunnskap.</article><article class="legalP" id="kapittel-1-ledd-23">Personer som har deltatt i eller gjennomført opplæring i norsk og samfunnskunnskap, kan etter søknad fritas fra plikt til å avlegge delprøve i norsk, avsluttende prøve i norsk, og/eller avsluttende prøve i samfunnskunnskap dersom særlige helsemessige eller andre tungtveiende årsaker tilsier det.</article> <article class="defaultP" margin-top="true">§ 21 skal lyde:</article><article class="legalP" id="kapittel-1-ledd-24">Kompetanse Norge skal sørge for relevant informasjon om prøve i norsk og prøve i samfunnskunnskap, herunder om avviklingen av disse. Informasjonen skal publiseres på nett i god tid før avvikling av prøver, senest to måneder før avvikling av neste prøve.</article><article class="legalP" id="kapittel-1-ledd-25">I informasjonen om prøvene og avviklingen skal følgende opplysninger inngå:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-25-punkt-1"><article class="legalP" id="kapittel-1-ledd-25-punkt-1-ledd-1">tidspunkt for avvikling av prøver i norsk</article></article></li><li data-li-identifier="b)" data-name="b)"><article class="listArticle" id="kapittel-1-ledd-25-punkt-2"><article class="legalP" id="kapittel-1-ledd-25-punkt-2-ledd-1">avvikling av prøve i samfunnskunnskap</article></article></li><li data-li-identifier="c)" data-name="c)"><article class="listArticle" id="kapittel-1-ledd-25-punkt-3"><article class="legalP" id="kapittel-1-ledd-25-punkt-3-ledd-1">hvordan en søker fritak fra plikt til å gå opp til delprøve i norsk, avsluttende prøver i norsk og/eller avsluttende prøve i samfunnskunnskap</article></article></li><li data-li-identifier="d)" data-name="d)"><article class="listArticle" id="kapittel-1-ledd-25-punkt-4"><article class="legalP" id="kapittel-1-ledd-25-punkt-4-ledd-1">hvordan en melder seg opp til prøver</article></article></li><li data-li-identifier="e)" data-name="e)"><article class="listArticle" id="kapittel-1-ledd-25-punkt-5"><article class="legalP" id="kapittel-1-ledd-25-punkt-5-ledd-1">påmeldingsfrist</article></article></li><li data-li-identifier="f)" data-name="f)"><article class="listArticle" id="kapittel-1-ledd-25-punkt-6"><article class="legalP" id="kapittel-1-ledd-25-punkt-6-ledd-1">prøveavgift</article></article></li><li data-li-identifier="g)" data-name="g)"><article class="listArticle" id="kapittel-1-ledd-25-punkt-7"><article class="legalP" id="kapittel-1-ledd-25-punkt-7-ledd-1">avmelding</article></article></li><li data-li-identifier="h)" data-name="h)"><article class="listArticle" id="kapittel-1-ledd-25-punkt-8"><article class="legalP" id="kapittel-1-ledd-25-punkt-8-ledd-1">innholdet i prøvene</article></article></li><li data-li-identifier="i)" data-name="i)"><article class="listArticle" id="kapittel-1-ledd-25-punkt-9"><article class="legalP" id="kapittel-1-ledd-25-punkt-9-ledd-1">hva prøvene skal måle</article></article></li><li data-li-identifier="j)" data-name="j)"><article class="listArticle" id="kapittel-1-ledd-25-punkt-10"><article class="legalP" id="kapittel-1-ledd-25-punkt-10-ledd-1">tidsramme for hver av delprøvene i norsk og prøve i samfunnskunnskap</article></article></li><li data-li-identifier="k)" data-name="k)"><article class="listArticle" id="kapittel-1-ledd-25-punkt-11"><article class="legalP" id="kapittel-1-ledd-25-punkt-11-ledd-1">eventuell tilrettelegging</article></article></li><li data-li-identifier="l)" data-name="l)"><article class="listArticle" id="kapittel-1-ledd-25-punkt-12"><article class="legalP" id="kapittel-1-ledd-25-punkt-12-ledd-1">vurdering</article></article></li><li data-li-identifier="m)" data-name="m)"><article class="listArticle" id="kapittel-1-ledd-25-punkt-13"><article class="legalP" id="kapittel-1-ledd-25-punkt-13-ledd-1">klagerett, klagefrist, herunder muligheten for hurtigklage, og formkrav for klage</article></article></li><li data-li-identifier="n)" data-name="n)"><article class="listArticle" id="kapittel-1-ledd-25-punkt-14"><article class="legalP" id="kapittel-1-ledd-25-punkt-14-ledd-1">hvordan en kan få tilgang til eksempelmateriale.</article></article></li></ul></article> <article class="defaultP" margin-top="true">§ 22 skal lyde:</article><article class="legalP" id="kapittel-1-ledd-26">Oppmelding til delprøve eller avsluttende prøve i norsk avgjøres i samråd med lærer. For deltakere i introduksjonsprogrammet avgjøres oppmeldingen i samråd med lærer og programrådgiver. Ved uenighet er det deltaker som beslutter når og eventuelt til hvilken prøve eller delprøve hun eller han vil melde seg opp til. Oppmelding gjøres til Kompetanse Norge eller den Kompetanse Norge har gitt oppdraget med å avvikle prøvene.</article><article class="legalP" id="kapittel-1-ledd-27">Prøver i norsk og samfunnskunnskap skal avlegges uten ugrunnet opphold etter avsluttet opplæring og som hovedregel senest innen seks måneder.</article><article class="legalP" id="kapittel-1-ledd-28">Kandidaten kan melde seg opp til og avlegge delprøvene hver for seg. Kandidater med rett og plikt til å delta i opplæring i norsk og samfunnskunnskap etter introduksjonsloven § 17 første ledd, kan gå opp til avsluttende prøve gratis én gang.</article><article class="legalP" id="kapittel-1-ledd-29">Kandidater som ikke har rett og plikt til å delta i opplæring i norsk og samfunnskunnskap etter introduksjonsloven § 17 første ledd kan gå opp til avsluttende prøve, men må betale en prøveavgift. Kommunen plikter å sørge for tilbud om å avlegge prøver til alle som ønsker å melde seg opp til avsluttende prøver og som er folkeregistrert i kommunen, dette omfatter både deltakere i opplæring og privatister.</article><article class="legalP" id="kapittel-1-ledd-30">Kandidater som har deltatt i opplæring hos en kommune, meldes opp til prøve av den kommunen hvor de sist har deltatt i opplæring. Dette gjelder også der hvor kandidaten har fått opplæring i en annen kommune enn bosettingskommunen. Kandidater som har deltatt i opplæring hos en godkjent privat tilbyder har selv ansvar for å melde seg opp til avsluttende prøve.</article><article class="legalP" id="kapittel-1-ledd-31">Oppmelding til avsluttende prøver er bindende. Kandidater plikter å melde fra på forhånd dersom de ikke kan møte til avsluttende prøve (avmelding). Ved dokumentert gyldig fravær, kan kandidaten meldes opp til prøve på nytt uten å betale prøveavgift. Kandidater som har dokumentert gyldig fravær, skal få prøveavgiften refundert dersom de ber om det. Med gyldig fravær menes sykdom eller skade hos vedkommende selv, barn som vedkommende har ansvar for eller ektefelle/samboer, som hindrer vedkommende fra å gå opp til en prøve, og som er dokumentert med sykemelding. Ved ugyldig fravær kan kandidaten melde seg opp på nytt, men må betale prøveavgift.</article><article class="legalP" id="kapittel-1-ledd-32">De som ønsker å gå opp til ny prøve i norsk, delprøve i norsk eller prøve i samfunnskunnskap kan melde seg opp til ny prøve (kontinuasjon), men må betale en prøveavgift.</article><article class="legalP" id="kapittel-1-ledd-33">Alle kandidater til avsluttende prøver i norsk og samfunnskunnskap må være fysisk tilstede i prøvelokalet.</article> <article class="defaultP" margin-top="true">§ 23 første, tredje og fjerde ledd skal lyde:</article><article class="legalP" id="kapittel-1-ledd-34">Kompetanse Norge skal sørge for avvikling av prøver i norsk. Kompetanse Norge kan sette hele eller deler av oppdraget ut til en privat tilbyder eller til et særskilt kompetansemiljø.</article><article class="legalP" id="kapittel-1-ledd-35">Kompetanse Norge skal tilrettelegge for avvikling av prøver i samfunnskunnskap. Kompetanse Norge kan sette hele eller deler av oppdraget ut til en privat tilbyder eller til et særskilt kompetansemiljø.</article><article class="legalP" id="kapittel-1-ledd-36">Prøver i samfunnskunnskap avlegges som hovedregel digitalt i kommunen. Tidspunktet avgjøres lokalt. I særskilte tilfeller kan prøve i samfunnskunnskap avlegges muntlig. Kandidaten bør da få avlegge muntlig prøve med en prøveleder som sikrer forsvarlig gjennomføring av prøven og en ekstern eksaminator som snakker et språk kandidaten behersker godt. Hvis det ikke er praktisk mulig med en ekstern sensor som snakker et språk kandidaten behersker godt, skal kommunen sørge for kvalifisert tolk. Tolkens rolle er å formidle budskapet mellom kandidaten og eksaminator, ikke å foreta noen kontroll av kandidatens svar.</article> <article class="defaultP" margin-top="true">§ 26 første, annet og fjerde ledd skal lyde:</article><article class="legalP" id="kapittel-1-ledd-37">Kompetanse Norge skal sørge for minimum tre faglig kvalifiserte sensorer til vurderingen av delprøven i skriftlig framstilling. To eksterne sensorer benyttes til vurdering av besvarelsen, en tredje sensor benyttes ved uenighet mellom de to sensorene. Ved muntlig prøve benyttes en ekstern sensor og en eksaminator. Prøve i samfunnskunnskap er digital og vurderes digitalt.</article><article class="legalP" id="kapittel-1-ledd-38">Det gis en vurdering av hver av delprøvene. Som vurderingsskala på delprøvene i norsk benyttes de fire språknivåene som beskrives i læreplanen; A1, A2, B1 og B2 slik de er beskrevet i Det felles europeiske rammeverket for språk. Vurderingen «under A1» kan også benyttes dersom vedkommende er under nivå A1 i noen av ferdighetene som beskrives i læreplanen.</article><article class="legalP" id="kapittel-1-ledd-39">Etter gjennomførte prøver skal alle motta et prøvebevis hvor vurderingen i hver av de fire delprøvene skal framgå, samt om prøve i samfunnskunnskap er bestått eller ikke bestått. Av prøvebeviset skal det framgå en omtale av hvilke språklige handlinger vedkommende behersker i hver av ferdighetene. Prøvebeviset utvikles av Kompetanse Norge og utstedes av det enkelte lærested/den enkelte kommune.</article> <article class="defaultP" margin-top="true">§ 27 første, annet og femte ledd skal lyde:</article><article class="legalP" id="kapittel-1-ledd-40">Kandidaten har adgang til å klage på resultatet på delprøve i skriftlig framstilling. Det kan også klages på formelle feil ved gjennomføring av avsluttende prøve eller delprøve. For delprøve i leseforståelse, delprøve i lytteforståelse, delprøve i muntlig kommunikasjon eller prøve i samfunnskunnskap kan det kun klages på formelle feil ved gjennomføringen som kan ha noe å si for resultatet.</article><article class="legalP" id="kapittel-1-ledd-41">En klage kan framsettes muntlig og deretter skriftliggjøres av klager selv eller noen som handler som fullmektig for klager. Ved klage på formelle feil ved gjennomføring av prøven, skal klagen begrunnes. Klagefrist på formelle feil ved gjennomføringen er tre uker etter avviklingen av prøven. Klagefrist på resultatet på delprøve i skriftlig framstilling er tre uker etter at kandidaten ble kjent med resultatet. Kandidater som kan dokumentere at de har søkt opptak til høyere utdanning, har krav på hurtigbehandling av sin klage.</article><article class="legalP" id="kapittel-1-ledd-42">Kompetanse Norge har ansvar for å organisere klagebehandlingen ved på forhånd utvalgte sensorer. To sensorer benyttes til vurdering av en klage, en tredje sensor benyttes ved uenighet mellom de to sensorene.</article> <article class="defaultP" margin-top="true">§ 28 første og nytt annet ledd skal lyde:</article><article class="legalP" id="kapittel-1-ledd-43">Kandidater som forstyrrer gjennomføring av prøve eller delprøve kan bortvises fra prøvelokalet etter først å ha fått en advarsel. Kandidater som har med seg eller benytter ulovlige hjelpemidler til prøvelokalet, eller på annen måte forsøker å fuske, kan bortvises umiddelbart. Kandidaten skal gis adgang til å uttale seg muntlig før det fattes vedtak om bortvisning. Beslutningen om bortvisning skal etterfølges av en skriftlig begrunnelse. Bortvisning avgjøres av leder for lærestedet og er et enkeltvedtak som kan påklages til Fylkesmannen.</article><article class="legalP" id="kapittel-1-ledd-44">Dersom det oppdages i ettertid at en kandidat har fusket eller forsøkt å fuske, kan prøve i norsk, prøve i samfunnskunnskap eller delprøve i norsk annuleres. Kandidaten skal gis adgang til å uttale seg muntlig før det fattes vedtak om å annullere prøve i norsk, prøve i samfunnskunnskap eller delprøve i norsk. Beslutningen om å annullere prøve i norsk, prøve i samfunnskunnskap eller delprøve i norsk skal etterfølges av en skriftlig begrunnelse. Å annullere prøve i norsk, prøve i samfunnskunnskap eller delprøve i norsk avgjøres av leder for lærestedet. Dersom fusk eller forsøk på fusk først oppdages i forbindelse med sensuren fattes vedtak om annullering av Kompetanse Norge. Annullering er et enkeltvedtak som kan påklages til Fylkesmannen.</article> <article class="defaultP" margin-top="true">Nåværende annet til sjette ledd blir tredje til syvende ledd.</article> <article class="defaultP" margin-top="true">§ 28 tredje, fjerde, femte og sjette ledd skal lyde:</article><article class="legalP" id="kapittel-1-ledd-45">Dersom kandidaten får medhold i klage på bortvisningsvedtaket eller beslutning om å gjøre prøve i norsk, prøve i samfunnskunnskap eller delprøve i norsk ugyldig, har han eller hun rett til å gå opp til ny gratis prøve.</article><article class="legalP" id="kapittel-1-ledd-46">Kandidater som blir bortvist fra prøvelokalet på grunnlag av fusk eller forsøk på fusk, eller hvor prøve i norsk, prøve i samfunnskunnskap eller delprøve i norsk gjøres ugyldig, kan gå opp til ny prøve som privatist, og må betale en prøveavgift.</article><article class="legalP" id="kapittel-1-ledd-47">Prøve eller delprøve kan annulleres av Kompetanse Norge dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-47-punkt-1"><article class="legalP" id="kapittel-1-ledd-47-punkt-1-ledd-1">det er gjort formelle feil ved avviklingen</article></article></li><li data-li-identifier="b)" data-name="b)"><article class="listArticle" id="kapittel-1-ledd-47-punkt-2"><article class="legalP" id="kapittel-1-ledd-47-punkt-2-ledd-1">prøven av en annen årsak ikke er avviklet i samsvar med denne forskriften.</article></article></li></ul></article><article class="legalP" id="kapittel-1-ledd-48">Kommunen skal gis adgang til å uttale seg før det fattes vedtak om annullering. Beslutning om annullering tas av Kompetanse Norge, og beslutningen er et enkeltvedtak dersom den gjelder rettigheter eller plikter til en eller flere bestemte personer. Enkeltvedtak kan påklages til Fylkesmannen.</article> <article class="defaultP" margin-top="true">§ 29 skal lyde:</article><article class="legalP" id="kapittel-1-ledd-49">I henhold til reglene i denne forskrift regnes følgende avgjørelser som enkeltvedtak etter forvaltningsloven § 2 første ledd bokstav b, jf. introduksjonsloven § 21.<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-49-punkt-1"><article class="legalP" id="kapittel-1-ledd-49-punkt-1-ledd-1">Avgjørelse om fritak fra plikt og bortfall av rett til opplæring, jf. introduksjonsloven § 17 tredje ledd og § 3 og § 4 i denne forskriften.</article></article></li><li data-li-identifier="b)" data-name="b)"><article class="listArticle" id="kapittel-1-ledd-49-punkt-2"><article class="legalP" id="kapittel-1-ledd-49-punkt-2-ledd-1">Tildeling av ytterligere opplæring, jf. introduksjonsloven § 18 annet ledd og § 5 i denne forskriften.</article></article></li><li data-li-identifier="c)" data-name="c)"><article class="listArticle" id="kapittel-1-ledd-49-punkt-3"><article class="legalP" id="kapittel-1-ledd-49-punkt-3-ledd-1">Avgjørelse om betaling for timer, jf. § 8 i denne forskriften.</article></article></li><li data-li-identifier="d)" data-name="d)"><article class="listArticle" id="kapittel-1-ledd-49-punkt-4"><article class="legalP" id="kapittel-1-ledd-49-punkt-4-ledd-1">Avgjørelse om permisjon, jf. § 10 – § 13 i denne forskriften.</article></article></li><li data-li-identifier="e)" data-name="e)"><article class="listArticle" id="kapittel-1-ledd-49-punkt-5"><article class="legalP" id="kapittel-1-ledd-49-punkt-5-ledd-1">Avgjørelse om midlertidig eller permanent stans av opplæringen, jf. introduksjonsloven § 19 tredje ledd og § 8 og § 9 i denne forskriften.</article></article></li><li data-li-identifier="f)" data-name="f)"><article class="listArticle" id="kapittel-1-ledd-49-punkt-6"><article class="legalP" id="kapittel-1-ledd-49-punkt-6-ledd-1">Avgjørelse om at rett og plikt til deltakelse inntrer på et senere tidspunkt enn lovens hovedregel i særlig tilfeller, jf. introduksjonsloven § 17 fjerde ledd fjerde punktum og § 14 og § 15 i denne forskriften.</article></article></li><li data-li-identifier="g)" data-name="g)"><article class="listArticle" id="kapittel-1-ledd-49-punkt-7"><article class="legalP" id="kapittel-1-ledd-49-punkt-7-ledd-1">Avgjørelse om fritak fra prøve eller delprøve, jf. § 20 i denne forskriften.</article></article></li><li data-li-identifier="h)" data-name="h)"><article class="listArticle" id="kapittel-1-ledd-49-punkt-8"><article class="legalP" id="kapittel-1-ledd-49-punkt-8-ledd-1">Avgjørelse om tilrettelegging ved prøve, jf. § 25 i denne forskriften.</article></article></li><li data-li-identifier="i)" data-name="i)"><article class="listArticle" id="kapittel-1-ledd-49-punkt-9"><article class="legalP" id="kapittel-1-ledd-49-punkt-9-ledd-1">Avgjørelse om bortvisning grunnet fusk eller at en prøve eller delprøve annuleres grunnet fusk, jf. § 28 i denne forskriften.</article></article></li><li data-li-identifier="j)" data-name="j)"><article class="listArticle" id="kapittel-1-ledd-49-punkt-10"><article class="legalP" id="kapittel-1-ledd-49-punkt-10-ledd-1">Avgjørelse om annullering av prøve eller delprøve, jf. § 28 i denne forskriften.</article></article></li></ul></article><article class="legalP" id="kapittel-1-ledd-50">Enkeltvedtak fattet etter denne forskriften kan påklages til fylkesmannen, jf. introduksjonsloven § 22.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-04-20-494/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 30. juni 2006 nr. 756 om erverv og tap av norsk statsborgerskap (statsborgerforskriften) gjøres følgende endring:</article> <article class="defaultP" margin-top="true">§ 4-2 første ledd alternativ 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">gjennomført opplæring i norsk eller samisk i henhold til læreplaner for faget i grunnskolen eller videregående opplæring, og det er satt standpunktkarakter i faget</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2017-04-20-494/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriftene trer i kraft straks.</article></section></main></body></html>