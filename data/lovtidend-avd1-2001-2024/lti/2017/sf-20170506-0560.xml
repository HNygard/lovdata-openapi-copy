<!DOCTYPE html><html lang="no"><head><title>Forskrift om endring i forskrift om matinformasjon til forbrukerne</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-05-06-560</dd><dt class="dokid">DokumentID</dt><dd class="dokid">LTI/forskrift/2017-05-06-560</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2017-05-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-11-28-1497</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§10</li><li>lov/2003-12-19-124/§15</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2017-05-11 15:10</dd><dt class="lastupdated">Rettet</dt><dd class="lastupdated">2017-05-12 (EØS-henvisninger i brødteksten)</dd><dt class="journalNumber">Journalnummer</dt><dd class="journalNumber">2017-0418</dd><dt class="titleShort">Korttittel</dt><dd class="titleShort">Endr. i matinformasjonsforskriften</dd><dt class="title">Tittel</dt><dd class="title">Forskrift om endring i forskrift om matinformasjon til forbrukerne</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 6. mai 2017 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 første ledd, § 10 annet ledd og § 15, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg II kap. XII nr. 86a (forordning (EU) nr. 1337/2013).</dd><dt class="refid">RefID</dt><dd class="refid">forskrift/2017-05-06-560</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om matinformasjon til forbrukerne<ul class="tocSubUl"><li>I<ul class="tocSubUl"><li>§ 1a. Gjennomføring av forordning (EU) nr. 1337/2013 om opprinnelsesmerking av kjøtt</li></ul></li><li>II</li><li>Forordninger<ul class="tocSubUl"><li>KOMMISJONENS GJENNOMFØRINGSFORORDNING (EU) nr. 1337/2013 av 13. desember 2013 om fastsettelse av gjennomføringsregler for europaparlaments- og rådsforordning (EU) nr. 1169/2011 med hensyn til angivelse av opprinnelsesstat eller opphavssted for ferskt, kjølt og fryst kjøtt av svin, sau, geit og fjørfe<ul class="tocSubUl"><li>Artikkel 1 Formål og virkeområde</li><li>Artikkel 2 Definisjoner</li><li>Artikkel 3 Sporbarhet</li><li>Artikkel 4 Grupper av dyr</li><li>Artikkel 5 Merking av kjøtt</li><li>Artikkel 6 Unntak for kjøtt fra tredjestater</li><li>Artikkel 7 Unntak for kvernet kjøtt og avskjær</li><li>Artikkel 8 Frivillige tilleggsopplysninger på etiketten</li><li>Artikkel 9 Ikrafttredelse og anvendelse</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-05-06-560" id="dokument"><h1>Forskrift om endring i forskrift om matinformasjon til forbrukerne</h1><section class="section" data-name="kapI" id="kapittel-1" data-lovdata-URL="LTI/forskrift/2017-05-06-560/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. november 2014 nr. 1497 om matinformasjon til forbrukerne (matinformasjonsforskriften) gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article> <article class="defaultP" margin-top="true"><strong>EØS-henvisninger:</strong> EØS-avtalen vedlegg II kap. XII nr. 86 (forordning (EU) nr. 1169/2011 som endret ved forordning (EU) nr. 1155/2013 og forordning (EU) nr. 78/2014), nr. 86a (forordning (EU) nr. 1337/2013) og nr. 89 (forordning (EU) nr. 828/2014).</article> <article class="defaultP" margin-top="true">Ny § 1a skal lyde:</article><article class="futureLegalArticle" data-name="§1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1a</span>. <span class="legalArticleTitle">Gjennomføring av forordning (EU) nr. 1337/2013 om opprinnelsesmerking av kjøtt</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg II kapittel XII nr. 86a (forordning (EU) nr. 1337/2013) om gjennomføringsbestemmelser til europaparlaments- og rådsforordning (EU) nr. 1169/2011 hva angår angivelse av opprinnelsesland eller opphavssted for ferskt, kjølt eller frosset svine-, saue- og geitekjøtt samt fjørfe gjelder som forskrift med de tilpasningene som følger av vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-05-06-560/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2017-05-06-560/KAPITTEL_3"><h2>Forordninger</h2><article class="defaultP">Endringer som gjøres i punktet «Forordninger»:</article> <article class="defaultP" margin-top="true">Under overskriften «Forordninger» legges følgende forordning inn i kronologisk rekkefølge.</article><span class="futuretitle" id="kapittel-3-foreslåttittel-1">Forordning (EU) nr. 1337/2013</span><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) nr. 1337/2013.</article><section class="section" id="kapittel-3-kapittel-1" data-lovdata-URL="LTI/forskrift/2017-05-06-560/KAPITTEL_3-1"><h3 data-text-align="center">KOMMISJONENS GJENNOMFØRINGSFORORDNING (EU) nr. 1337/2013<br />av 13. desember 2013<br />om fastsettelse av gjennomføringsregler for europaparlaments- og rådsforordning (EU) nr. 1169/2011 med hensyn til angivelse av opprinnelsesstat eller opphavssted for ferskt, kjølt og fryst kjøtt av svin, sau, geit og fjørfe</h3><article class="defaultP">EUROPAKOMMISJONEN HAR –</article><article class="legalP" id="kapittel-3-kapittel-1-ledd-1">under henvisning til traktaten om Den europeiske unions virkemåte,</article><article class="legalP" id="kapittel-3-kapittel-1-ledd-2">under henvisning til europaparlaments- og rådsforordning (EU) nr. 1169/2011 av 25. oktober 2011 om næringsmiddelopplysninger til forbrukerne, om endring av europaparlaments- og rådsforordning (EF) nr. 1924/2006 og (EF) nr. 1925/2006 og om oppheving av kommisjonsdirektiv 87/250/EØF, rådsdirektiv 90/496/EØF, kommisjonsdirektiv 1999/10/EF, europaparlaments- og rådsdirektiv 2000/13/EF, kommisjonsdirektiv 2002/67/EF og 2008/5/EF og kommisjonsforordning (EF) nr. 608/2004,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 26 nr. 8, og</article><article class="legalP" id="kapittel-3-kapittel-1-ledd-3">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-ledd-3-punkt-1"><article class="legalP" id="kapittel-3-kapittel-1-ledd-3-punkt-1-ledd-1">I henhold til artikkel 26 nr. 2 i forordning (EU) nr. 1169/2011 er det obligatorisk å angi opprinnelsesstat eller opphavssted på etiketten på kjøtt som omfattes av Den kombinerte nomenklatur under kodene som er oppført i vedlegg XI til forordningen, det vil si ferskt, kjølt og fryst kjøtt av svin, sau, geit og fjørfe.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-ledd-3-punkt-2"><article class="legalP" id="kapittel-3-kapittel-1-ledd-3-punkt-2-ledd-1">Det må skapes en likevekt mellom forbrukernes behov for opplysninger og merkostnadene dette innebærer for driftsansvarlige og nasjonale myndigheter og som dermed påvirker produktets sluttpris. I konsekvensanalysen og i en undersøkelse som ble bestilt av Kommisjonen, ble flere alternativer for å angi opprinnelsesstat eller opphavssted med tanke på de mest relevante stadiene i dyrs liv, undersøkt. Resultatene viser at forbrukerne først og fremst trenger opplysninger om hvor dyrene er oppdrettet. En angivelse av obligatoriske opplysninger om dyrets fødested krever imidlertid at det opprettes nye sporbarhetssystemer på driftsenhetsnivå med de kostnadene det medfører, mens en angivelse av slaktested kan skje til en overkommelig kostnad og gi verdifulle opplysninger til forbrukerne. Når det gjelder det geografiske plan, er det dokumentert at en angivelse av medlemsstat eller tredjestat vil være mest relevant for forbrukerne.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-ledd-3-punkt-3"><article class="legalP" id="kapittel-3-kapittel-1-ledd-3-punkt-3-ledd-1">I forordning (EU) nr. 1169/2011 har begrepet «opprinnelsesstat» for et næringsmiddel betydningen som er fastsatt i artikkel 23–26 i rådsforordning (EØF) nr. 2913/92.<sup class="footnotereference" data-footnotereferencevalue="2" data-unique-footnote-counter="2">2</sup> For animalske produkter viser begrepet til staten der produktet i sin helhet er produsert, og som når det gjelder kjøtt, betyr landet der dyret er født, oppdrettet og slaktet. Når flere stater har deltatt i produksjonen av et næringsmiddel, viser begrepet til staten der produktet har gjennomgått den siste vesentlige og økonomisk berettigede foredlingen eller bearbeidingen. Dersom kjøttet stammer fra dyr som er født, oppdrettet og slaktet i forskjellige stater, vil bruken av begrepet imidlertid ikke gi forbrukerne tilstrekkelige opplysninger om kjøttets opprinnelse. I alle slike tilfeller bør etiketten derfor inneholde opplysninger om medlemsstaten eller tredjestaten der dyret ble oppdrettet i en periode som utgjør en vesentlig del av hver arts normale oppdrettssyklus, og om medlemsstaten eller tredjestaten der det ble slaktet. Termen «opprinnelse» bør forbeholdes kjøtt som stammer fra dyr som er født, oppdrettet og slaktet og som dermed i sin helhet er produsert i én medlemsstat eller én tredjestat.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-ledd-3-punkt-4"><article class="legalP" id="kapittel-3-kapittel-1-ledd-3-punkt-4-ledd-1">Dersom dyret er oppdrettet i flere medlemsstater eller tredjestater, og kravet om oppdrettsperiode ikke kan oppfylles, bør det brukes en egnet angivelse av oppdrettssted for bedre å oppfylle forbrukernes behov og unngå at merkingen blir unødvendig komplisert.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-ledd-3-punkt-5"><article class="legalP" id="kapittel-3-kapittel-1-ledd-3-punkt-5-ledd-1">Det bør også fastsettes regler for pakninger som inneholder kjøttstykker fra én eller flere arter, og som stammer fra dyr som er oppdrettet og slaktet i forskjellige medlemsstater eller tredjestater.</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-ledd-3-punkt-6"><article class="legalP" id="kapittel-3-kapittel-1-ledd-3-punkt-6-ledd-1">Dette merkingssystemet krever regler om sporbarhet i alle ledd i produksjonen og distribusjonen av kjøttet – fra slakting til pakking – slik at det merkede kjøttet kan knyttes til dyret eller gruppen av dyr som kjøttet stammer fra.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-1-ledd-3-punkt-7"><article class="legalP" id="kapittel-3-kapittel-1-ledd-3-punkt-7-ledd-1">Det bør fastsettes særlige regler for kjøtt som importeres fra tredjestater der opplysningene som kreves i forbindelse med merkingen, ikke er tilgjengelige.</article></article></li><li data-li-identifier="8)" data-name="8)"><article class="listArticle" id="kapittel-3-kapittel-1-ledd-3-punkt-8"><article class="legalP" id="kapittel-3-kapittel-1-ledd-3-punkt-8-ledd-1">Med tanke på de særlige vilkårene som gjelder for produksjon av kvernet kjøtt og avskjær, bør driftsansvarlige få mulighet til å bruke et forenklet merkingssystem.</article></article></li><li data-li-identifier="9)" data-name="9)"><article class="listArticle" id="kapittel-3-kapittel-1-ledd-3-punkt-9"><article class="legalP" id="kapittel-3-kapittel-1-ledd-3-punkt-9-ledd-1">Ettersom opplysningene som skal angis i henhold til denne forordning, er av kommersiell interesse, bør driftsansvarlige for næringsmiddelforetak få mulighet til å legge til andre opplysninger om kjøttets opprinnelse utover de obligatoriske opplysningene på etiketten.</article></article></li><li data-li-identifier="10)" data-name="10)"><article class="listArticle" id="kapittel-3-kapittel-1-ledd-3-punkt-10"><article class="legalP" id="kapittel-3-kapittel-1-ledd-3-punkt-10-ledd-1">Ettersom de relevante bestemmelsene i forordning (EU) nr. 1169/2011 får anvendelse fra 13. desember 2014, og artikkel 47 i nevnte forordning fastsetter at forordningens gjennomføringsregler får anvendelse fra 1. april i hvert kalenderår, bør denne forordning få anvendelse fra 1. april 2015.</article></article></li><li data-li-identifier="11)" data-name="11)"><article class="listArticle" id="kapittel-3-kapittel-1-ledd-3-punkt-11"><article class="legalP" id="kapittel-3-kapittel-1-ledd-3-punkt-11-ledd-1">Tiltakene fastsatt i denne forordning er i samsvar med uttalelse fra Den faste komité for næringsmiddelkjeden og dyrehelsen –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 304 av 22.11.2011, s. 18.</article><article class="footnote" data-name="2" data-unique-footnote-counter="2"><span class="footnoteLabel">2</span> Rådsforordning (EØF) nr. 2913/92 av 12. oktober 1992 om innføring av Fellesskapets tollkodeks (EFT L 302 av 19.10.1992, s. 1).</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2017-05-06-560/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span><br /><span class="legalArticleTitle">Formål og virkeområde</span></h4><article class="legalP" id="kapittel-3-kapittel-1-paragraf-1-ledd-1">Denne forordning fastsetter regler for angivelse av opprinnelsesstat eller opphavssted på etiketten på ferskt, kjølt og fryst kjøtt av svin, sau, geit og fjørfe som omfattes av Den kombinerte nomenklatur under kodene som er oppført i vedlegg XI til forordning (EU) nr. 1169/2011.</article></article><article class="legalArticle" data-lovdata-URL="LTI/forskrift/2017-05-06-560/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span><br /><span class="legalArticleTitle">Definisjoner</span></h4><article class="numberedLegalP" data-numerator="1" id="kapittel-3-kapittel-1-paragraf-2-nummer-1">1. I denne forordning får definisjonen av «driftsansvarlig for næringsmiddelforetak» i artikkel 3 nr. 3 i europaparlaments- og rådsforordning (EF) nr. 178/2002,<sup class="footnotereference" data-footnotereferencevalue="1" data-unique-footnote-counter="1">1</sup> definisjonen av «virksomhet» i artikkel 2 nr. 1 bokstav c) i europaparlaments- og rådsforordning (EF) nr. 852/2004<sup class="footnotereference" data-footnotereferencevalue="2" data-unique-footnote-counter="2">2</sup> og definisjonen av «kvernet kjøtt», «slakteri» og «nedskjæringsanlegg» fastsatt i henholdsvis nr. 1.13, 1.16 og 1.17 i vedlegg I til europaparlaments- og rådsforordning (EF) nr. 853/2004<sup class="footnotereference" data-footnotereferencevalue="3" data-unique-footnote-counter="5">3</sup> anvendelse.</article><article class="numberedLegalP" data-numerator="2" id="kapittel-3-kapittel-1-paragraf-2-nummer-2">2. Videre menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-2-nummer-2-punkt-1"><article class="legalP" id="kapittel-3-kapittel-1-paragraf-2-nummer-2-punkt-1-ledd-1">«avskjær» små biter av kjøtt som omfattes av KN-kodene oppført i vedlegg XI til forordning (EU) nr. 1169/2011, som anses som egnet til konsum, og som utelukkende er produsert ved renskjæring ved utbeining av skrotter eller nedskjæring av kjøtt,</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-2-nummer-2-punkt-2"><article class="legalP" id="kapittel-3-kapittel-1-paragraf-2-nummer-2-punkt-2-ledd-1">«parti» kjøtt som omfattes av KN-kodene oppført i vedlegg XI til forordning (EU) nr. 1169/2011, og som stammer fra én art, med eller uten bein, nedskåret eller kvernet, og som er blitt nedskåret, kvernet eller pakket under så godt som like forhold.</article></article></li></ul></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Europaparlaments- og rådsforordning (EF) nr. 178/2002 av 28. januar 2002 om fastsettelse av allmenne prinsipper og krav i næringsmiddelregelverket, om opprettelse av Den europeiske myndighet for næringsmiddeltrygghet og om fastsettelse av framgangsmåter i forbindelse med næringsmiddeltrygghet (EFT L 31 av 1.2.2002, s. 1).</article><article class="footnote" data-name="2" data-unique-footnote-counter="4"><span class="footnoteLabel">2</span> Europaparlaments- og rådsforordning (EF) nr. 852/2004 av 29. april 2004 om næringsmiddelhygiene (EUT L 139 av 30.4.2004, s. 1).</article><article class="footnote" data-name="3" data-unique-footnote-counter="5"><span class="footnoteLabel">3</span> Europaparlaments- og rådsforordning (EF) nr. 853/2004 av 29. april 2004 om fastsettelse av særlige hygieneregler for næringsmidler av animalsk opprinnelse (EUT L 139 av 30.4.2004, s. 55).</article></footer></article><article class="legalArticle" data-lovdata-URL="LTI/forskrift/2017-05-06-560/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span><br /><span class="legalArticleTitle">Sporbarhet</span></h4><article class="numberedLegalP" data-numerator="1" id="kapittel-3-kapittel-1-paragraf-3-nummer-1">1. Driftsansvarlige for næringsmiddelforetak skal innføre og bruke et identifikasjons- og registreringssystem for hvert ledd i produksjonen og distribusjonen av kjøttet nevnt i artikkel 1.</article><article class="numberedLegalP" data-numerator="2" id="kapittel-3-kapittel-1-paragraf-3-nummer-2">2. Systemet skal anvendes for å sikre:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-3-nummer-2-punkt-1"><article class="legalP" id="kapittel-3-kapittel-1-paragraf-3-nummer-2-punkt-1-ledd-1">at det opprettes en forbindelse mellom kjøttet og dyret eller gruppen av dyr som kjøttet stammer fra, som på slaktestadiet er dette slakteriets ansvar, og</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-3-nummer-2-punkt-2"><article class="legalP" id="kapittel-3-kapittel-1-paragraf-3-nummer-2-punkt-2-ledd-1">at opplysningene nevnt i artikkel 5, 6 eller 7, alt etter hva som er relevant, oversendes sammen med kjøttet til driftsansvarlige i etterfølgende produksjons- og distribusjonsledd.</article></article></li></ul><article class="legalP" id="kapittel-3-kapittel-1-paragraf-3-nummer-2-ledd-1">Alle driftsansvarlige for næringsmiddelforetak har ansvar for å bruke identifikasjons- og registreringssystemet fastsatt i nr. 1 i produksjons- og distribusjonsleddet vedkommende opererer i.</article><article class="legalP" id="kapittel-3-kapittel-1-paragraf-3-nummer-2-ledd-2">Driftsansvarlige for næringsmiddelforetak som pakker og merker kjøtt i samsvar med artikkel 5, 6 eller 7, skal sikre at partikoden som identifiserer kjøtt som leveres til forbrukere eller storhusholdninger, samsvarer med det eller de relevante partiene som pakningen eller det merkede partiet stammer fra. Alle pakninger med samme partikode skal inneholde samme opplysninger i samsvar med artikkel 5, 6 eller 7.</article></article><article class="numberedLegalP" data-numerator="3" id="kapittel-3-kapittel-1-paragraf-3-nummer-3">3. Systemet nevnt i nr. 1 skal særlig registrere når dyr, skrotter og avskjær ankommer og forlater virksomheten til en driftsansvarlig for næringsmiddelforetak, og sikre at det er overensstemmelse mellom ankomster og avganger.</article></article><article class="legalArticle" data-lovdata-URL="LTI/forskrift/2017-05-06-560/a4" data-name="a4" id="kapittel-3-kapittel-1-paragraf-4"><h4 class="legalArticleHeader" data-text-align="center"><span class="legalArticleValue">Artikkel 4</span><br /><span class="legalArticleTitle">Grupper av dyr</span></h4><article class="numberedLegalP" data-numerator="1" id="kapittel-3-kapittel-1-paragraf-4-nummer-1">1. Størrelsen på gruppen av dyr nevnt i artikkel 3 skal fastsetter etter:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-4-nummer-1-punkt-1"><article class="legalP" id="kapittel-3-kapittel-1-paragraf-4-nummer-1-punkt-1-ledd-1">antall skrotter som nedskjæres sammen og utgjør ett parti for det berørte nedskjæringsanlegget ved nedskjæring av skrotter,</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-4-nummer-1-punkt-2"><article class="legalP" id="kapittel-3-kapittel-1-paragraf-4-nummer-1-punkt-2-ledd-1">antall skrotter der kjøttet utgjør ett parti for det berørte nedskjæringsanlegget ved videre nedskjæring eller kverning.</article></article></li></ul></article><article class="numberedLegalP" data-numerator="2" id="kapittel-3-kapittel-1-paragraf-4-nummer-2">2. Partiets størrelse skal ikke overstige én dags produksjon i én og samme virksomhet.</article><article class="numberedLegalP" data-numerator="3" id="kapittel-3-kapittel-1-paragraf-4-nummer-3">3. Bortsett fra når artikkel 7 får anvendelse, skal virksomheter der kjøtt nedskjæres eller kvernes, ved sammensetning av partiene sikre at alle skrotter i ett parti består av dyr hvis kjøtt er merket med samme opplysninger i samsvar med artikkel 5 nr. 1 eller artikkel 5 nr. 2.</article></article><article class="legalArticle" data-lovdata-URL="LTI/forskrift/2017-05-06-560/a5" data-name="a5" id="kapittel-3-kapittel-1-paragraf-5"><h4 class="legalArticleHeader" data-text-align="center"><span class="legalArticleValue">Artikkel 5</span><br /><span class="legalArticleTitle">Merking av kjøtt</span></h4><article class="numberedLegalP" data-numerator="1" id="kapittel-3-kapittel-1-paragraf-5-nummer-1">1. Etiketten på kjøtt nevnt i artikkel 1 som er beregnet på sluttforbrukere eller storhusholdninger, skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-5-nummer-1-punkt-1"><article class="legalP" id="kapittel-3-kapittel-1-paragraf-5-nummer-1-punkt-1-ledd-1">navn på medlemsstat eller tredjestat der oppdrettet fant sted, angitt som «Oppdrettet i: (navn på medlemsstat eller tredjestat)» i samsvar med følgende kriterier: <ul class="defaultList"><li data-li-identifier="i)" data-name="i)"><article class="listArticle" id="kapittel-3-kapittel-1-paragraf-5-nummer-1-punkt-1-ledd-1-punkt-1"><article class="legalP" id="kapittel-3-kapittel-1-paragraf-5-nummer-1-punkt-1-ledd-1-punkt-1-ledd-1">for svin: <ul class="defaultList"><li data-li-identifier="-" data-name="-"><article class="listArticle" id="kapittel-3-kapittel-1-paragraf-5-nummer-1-punkt-1-ledd-1-punkt-1-ledd-1-punkt-1"><article class="legalP" id="kapittel-3-kapittel-1-paragraf-5-nummer-1-punkt-1-ledd-1-punkt-1-ledd-1-punkt-1-ledd-1">dersom det slaktede dyret var eldre enn seks måneder, navn på medlemsstat eller tredjestat der den siste oppdrettsperioden på minst fire måneder fant sted,</article></article></li><li data-li-identifier="-" data-name="-"><article class="listArticle" id="kapittel-3-kapittel-1-paragraf-5-nummer-1-punkt-1-ledd-1-punkt-1-ledd-1-punkt-2"><article class="legalP" id="kapittel-3-kapittel-1-paragraf-5-nummer-1-punkt-1-ledd-1-punkt-1-ledd-1-punkt-2-ledd-1">dersom det slaktede dyret var yngre enn seks måneder og hadde en levendevekt på minst 80 kg, navn på medlemsstat eller tredjestat der oppdrettsperioden fant sted etter at dyret hadde nådd 30 kg,</article></article></li><li data-li-identifier="-" data-name="-"><article class="listArticle" id="kapittel-3-kapittel-1-paragraf-5-nummer-1-punkt-1-ledd-1-punkt-1-ledd-1-punkt-3"><article class="legalP" id="kapittel-3-kapittel-1-paragraf-5-nummer-1-punkt-1-ledd-1-punkt-1-ledd-1-punkt-3-ledd-1">dersom det slaktede dyret var yngre enn seks måneder og hadde en levendevekt på under 80 kg, navn på medlemsstat eller tredjestat der hele oppdrettsperioden fant sted,</article></article></li></ul></article></article></li><li data-li-identifier="ii)" data-name="ii)"><article class="listArticle" id="kapittel-3-kapittel-1-paragraf-5-nummer-1-punkt-1-ledd-1-punkt-2"><article class="legalP" id="kapittel-3-kapittel-1-paragraf-5-nummer-1-punkt-1-ledd-1-punkt-2-ledd-1">for sau og geit: navn på medlemsstat eller tredjestat der den siste oppdrettsperioden på minst seks måneder fant sted, eller dersom det slaktede dyret var yngre enn seks måneder, navn på medlemsstat eller tredjestat der hele oppdrettsperioden fant sted,</article></article></li><li data-li-identifier="iii)" data-name="iii)"><article class="listArticle" id="kapittel-3-kapittel-1-paragraf-5-nummer-1-punkt-1-ledd-1-punkt-3"><article class="legalP" id="kapittel-3-kapittel-1-paragraf-5-nummer-1-punkt-1-ledd-1-punkt-3-ledd-1">for fjørfe: navn på medlemsstat eller tredjestat der den siste oppdrettsperioden på minst én måned fant sted, eller dersom det slaktede dyret var yngre enn én måned, navn på medlemsstat eller tredjestat der hele oppdrettsperioden etter at dyret var satt til oppfôring, fant sted,</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-5-nummer-1-punkt-2"><article class="legalP" id="kapittel-3-kapittel-1-paragraf-5-nummer-1-punkt-2-ledd-1">navn på medlemsstat eller tredjestat der slaktingen fant sted, angitt som «Slaktet i: (navn på medlemsstat eller tredjestat)», og</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-paragraf-5-nummer-1-punkt-3"><article class="legalP" id="kapittel-3-kapittel-1-paragraf-5-nummer-1-punkt-3-ledd-1">partikoden som identifiserer kjøttet som leveres til forbrukere eller storhusholdninger.</article></article></li></ul><article class="legalP" id="kapittel-3-kapittel-1-paragraf-5-nummer-1-ledd-1">Dersom oppdrettsperioden nevnt i bokstav a) ikke avsluttes i noen av medlemsstatene eller tredjestatene der dyret ble oppdrettet, skal angivelsen nevnt i bokstav a) erstattes med «Oppdrettet i: flere medlemsstater i EU», eller dersom kjøttet eller dyrene er importert til Unionen, med «Oppdrettet i: flere stater utenfor EU» eller «Oppdrettet i: flere stater i og utenfor EU».</article><article class="legalP" id="kapittel-3-kapittel-1-paragraf-5-nummer-1-ledd-2">Dersom oppdrettsperioden nevnt i bokstav a) ikke avsluttes i noen av medlemsstatene eller tredjestatene der dyret ble oppdrettet, kan angivelsen nevnt i bokstav a) erstattes med «Oppdrettet i: (liste over medlemsstater eller tredjestater der dyret ble oppdrettet)» dersom den driftsansvarlige for næringsmiddelforetaket overfor vedkommende myndighet kan bevise at dyret ble oppdrettet i nevnte medlemsstater eller tredjestater.</article></article><article class="numberedLegalP" data-numerator="2" id="kapittel-3-kapittel-1-paragraf-5-nummer-2">2. Angivelsene nevnt i nr. 1 bokstav a) og b) kan erstattes med «Opprinnelse: (navn på medlemsstat eller tredjestat)» dersom den driftsansvarlige for næringsmiddelforetaket overfor vedkommende myndighet kan bevise at kjøttet nevnt i artikkel 1 stammer fra dyr som er født, oppdrettet og slaktet i én medlemsstat eller én tredjestat.</article><article class="numberedLegalP" data-numerator="3" id="kapittel-3-kapittel-1-paragraf-5-nummer-3">3. Dersom flere kjøttstykker fra samme eller forskjellige arter omfattes av forskjellige angivelser på etiketten i samsvar med nr. 1 og 2 og presenteres i samme pakning overfor forbrukere eller storhusholdninger, skal etiketten inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-5-nummer-3-punkt-1"><article class="legalP" id="kapittel-3-kapittel-1-paragraf-5-nummer-3-punkt-1-ledd-1">listen over relevante medlemsstater eller tredjestater i samsvar med nr. 1 eller 2 for hver art,</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-5-nummer-3-punkt-2"><article class="legalP" id="kapittel-3-kapittel-1-paragraf-5-nummer-3-punkt-2-ledd-1">partikoden som identifiserer kjøttet som leveres til forbrukere eller storhusholdninger.</article></article></li></ul></article></article><article class="legalArticle" data-lovdata-URL="LTI/forskrift/2017-05-06-560/a6" data-name="a6" id="kapittel-3-kapittel-1-paragraf-6"><h4 class="legalArticleHeader" data-text-align="center"><span class="legalArticleValue">Artikkel 6</span><br /><span class="legalArticleTitle">Unntak for kjøtt fra tredjestater</span></h4><article class="legalP" id="kapittel-3-kapittel-1-paragraf-6-ledd-1">Som unntak fra artikkel 5 nr. 1 bokstav a) skal etiketten på kjøtt nevnt i artikkel 1 som importeres for å bringes i omsetning på Unionens marked, og der opplysningene fastsatt i artikkel 5 nr. 1 bokstav a) ikke er tilgjengelige, inneholde angivelsene «Oppdrettet i: utenfor EU» og «Slaktet i: (navn på tredjestaten der dyret ble slaktet)».</article></article><article class="legalArticle" data-lovdata-URL="LTI/forskrift/2017-05-06-560/a7" data-name="a7" id="kapittel-3-kapittel-1-paragraf-7"><h4 class="legalArticleHeader" data-text-align="center"><span class="legalArticleValue">Artikkel 7</span><br /><span class="legalArticleTitle">Unntak for kvernet kjøtt og avskjær</span></h4><article class="legalP" id="kapittel-3-kapittel-1-paragraf-7-ledd-1">Som unntak fra artikkel 5 nr. 1 bokstav a) og b), artikkel 5 nr. 2 og artikkel 6 kan følgende angivelser brukes når det gjelder kvernet kjøtt og avskjær:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-7-ledd-1-punkt-1"><article class="legalP" id="kapittel-3-kapittel-1-paragraf-7-ledd-1-punkt-1-ledd-1">«Opprinnelse: EU» når kvernet kjøtt eller avskjær er produsert utelukkende av kjøtt som stammer fra dyr som er født, oppdrettet og slaktet i forskjellige medlemsstater,</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-7-ledd-1-punkt-2"><article class="legalP" id="kapittel-3-kapittel-1-paragraf-7-ledd-1-punkt-2-ledd-1">«Oppdrettet og slaktet i: EU» når kvernet kjøtt eller avskjær er produsert utelukkende av kjøtt som stammer fra dyr som er oppdrettet og slaktet i forskjellige medlemsstater,</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-paragraf-7-ledd-1-punkt-3"><article class="legalP" id="kapittel-3-kapittel-1-paragraf-7-ledd-1-punkt-3-ledd-1">«Oppdrettet og slaktet i: utenfor EU» når kvernet kjøtt eller avskjær er produsert utelukkende av kjøtt som er importert til Unionen,</article></article></li><li data-li-identifier="d)" data-name="d)"><article class="listArticle" id="kapittel-3-kapittel-1-paragraf-7-ledd-1-punkt-4"><article class="legalP" id="kapittel-3-kapittel-1-paragraf-7-ledd-1-punkt-4-ledd-1">«Oppdrettet i: utenfor EU» og «Slaktet i: EU» når kvernet kjøtt eller avskjær er produsert utelukkende av kjøtt som stammer fra dyr som er importert til Unionen som slaktedyr, og som er slaktet i én eller flere medlemsstater,</article></article></li><li data-li-identifier="e)" data-name="e)"><article class="listArticle" id="kapittel-3-kapittel-1-paragraf-7-ledd-1-punkt-5"><article class="legalP" id="kapittel-3-kapittel-1-paragraf-7-ledd-1-punkt-5-ledd-1">«Oppdrettet og slaktet i: EU og utenfor EU» når kvernet kjøtt eller avskjær er produsert av: <ul class="defaultList"><li data-li-identifier="i)" data-name="i)"><article class="listArticle" id="kapittel-3-kapittel-1-paragraf-7-ledd-1-punkt-5-ledd-1-punkt-1"><article class="legalP" id="kapittel-3-kapittel-1-paragraf-7-ledd-1-punkt-5-ledd-1-punkt-1-ledd-1">kjøtt som stammer fra dyr som er oppdrettet og slaktet i én eller flere medlemsstater, og kjøtt som er importert til Unionen, eller</article></article></li><li data-li-identifier="ii)" data-name="ii)"><article class="listArticle" id="kapittel-3-kapittel-1-paragraf-7-ledd-1-punkt-5-ledd-1-punkt-2"><article class="legalP" id="kapittel-3-kapittel-1-paragraf-7-ledd-1-punkt-5-ledd-1-punkt-2-ledd-1">kjøtt som stammer fra dyr som er importert til Unionen, og som er slaktet i én eller flere medlemsstater.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2017-05-06-560/a8" data-name="a8" id="kapittel-3-kapittel-1-paragraf-8"><h4 class="legalArticleHeader" data-text-align="center"><span class="legalArticleValue">Artikkel 8</span><br /><span class="legalArticleTitle">Frivillige tilleggsopplysninger på etiketten</span></h4><article class="legalP" id="kapittel-3-kapittel-1-paragraf-8-ledd-1">Driftsansvarlige for næringsmiddelforetak kan supplere angivelsene nevnt i artikkel 5, 6 eller 7 med tilleggsopplysninger om kjøttets opphavssted.</article><article class="legalP" id="kapittel-3-kapittel-1-paragraf-8-ledd-2">Tilleggsopplysningene nevnt i første ledd skal ikke stride mot angivelsene nevnt i artikkel 5, 6 eller 7, og skal oppfylle reglene i kapittel V i forordning (EU) nr. 1169/2011.</article></article><article class="legalArticle" data-lovdata-URL="LTI/forskrift/2017-05-06-560/a9" data-name="a9" id="kapittel-3-kapittel-1-paragraf-9"><h4 class="legalArticleHeader" data-text-align="center"><span class="legalArticleValue">Artikkel 9</span><br /><span class="legalArticleTitle">Ikrafttredelse og anvendelse</span></h4><article class="legalP" id="kapittel-3-kapittel-1-paragraf-9-ledd-1">Denne forordning trer i kraft den tredje dag etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-1-paragraf-9-ledd-2">Den får anvendelse fra 1. april 2015. Den får ikke anvendelse på kjøtt som er lovlig brakt i omsetning i Unionen før 1. april 2015, og fram til eksisterende lagre er tømt.</article><article class="legalP" id="kapittel-3-kapittel-1-paragraf-9-ledd-3">Den er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-9-ledd-4">Utferdiget i Brussel, 13. desember 2013. <table><tbody><tr><td data-text-align="right" data-vertical-align="top"><i>For Kommisjonen</i></td><td data-text-align="right" data-vertical-align="top" /></tr><tr><td data-text-align="right" data-vertical-align="top">José Manuel BARROSO</td><td data-text-align="right" data-vertical-align="top" /></tr><tr><td data-text-align="right" data-vertical-align="top"><i>President</i></td><td data-text-align="right" data-vertical-align="top" /></tr></tbody></table></article></article></section></section></main></body></html>