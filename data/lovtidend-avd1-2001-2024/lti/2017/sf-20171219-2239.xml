<?xml version="1.0"?>
<!DOCTYPE html>
<html lang="no">
  <head>
    <title>Administrasjonsinstruks for pensjonsordningen for apotekvirksomhet</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2017-12-19-2239</dd>
        <dt class="dokid">DokumentID</dt>
        <dd class="dokid">LTI/forskrift/2017-12-19-2239</dd>
        <dt class="ministry">Departement</dt>
        <dd class="ministry">
          <ul>
            <li>Arbeids- og sosialdepartementet</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2018-01-01</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>forskrift/2012-11-22-1102</li>
          </ul>
        </dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/1953-06-26-11</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2017-12-21 17:20</dd>
        <dt class="journalNumber">Journalnummer</dt>
        <dd class="journalNumber">2017-1436</dd>
        <dt class="titleShort">Korttittel</dt>
        <dd class="titleShort">Admin.instruks for pensjonsordningen for apotekvirksomhet</dd>
        <dt class="title">Tittel</dt>
        <dd class="title">Administrasjonsinstruks for pensjonsordningen for apotekvirksomhet</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Arbeids- og sosialdepartementet 19. desember 2017 med hjemmel i lov 26. juni 1953 nr. 11 om pensjonsordning for apotekvirksomhet mv.</dd>
        <dt class="refid">RefID</dt>
        <dd class="refid">forskrift/2017-12-19-2239</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Administrasjonsinstruks for pensjonsordningen for apotekvirksomhet<ul class="tocSubUl"><li>1. Om administrasjonsinstruksen</li><li>2. Pensjonsordningens organer &#x2013; ansvar og myndighet<ul class="tocSubUl"><li>2.1 Styre<ul class="tocSubUl"><li>2.1.1 M&#xF8;teplan, innkalling, med mer</li><li>2.1.2 Saksforberedelse og dokumentasjon</li><li>2.1.3 Behandling i m&#xF8;te</li><li>2.1.4 Styrebehandling uten m&#xF8;te</li><li>2.1.5 Saker som skal styrebehandles &#x2013; styrets ansvar og myndighet</li><li>2.1.6 Habilitet</li><li>2.1.7 Styrets egenevaluering</li></ul></li><li>2.2 Daglig leder</li><li>2.3 Revisjon og granskning</li></ul></li><li>3. Alminnelige krav til kapitalforvaltningen<ul class="tocSubUl"><li>3.1 Investeringsstrategi</li><li>3.2 Ut&#xF8;velse og overv&#xE5;kning</li><li>3.3 Risikoanalyser</li><li>3.4 Regnskap og rapportering<ul class="tocSubUl"><li>3.5 Etiske kriterier</li></ul></li><li>3.6 Derivater</li></ul></li><li>4. Rammer for investeringer<ul class="tocSubUl"><li>4.1 Kapitalkrav</li></ul></li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2017-12-19-2239" id="dokument">
      <h1>Administrasjonsinstruks for pensjonsordningen for apotekvirksomhet</h1>
      <section class="section" data-name="kap1" id="kapittel-1" data-lovdata-URL="LTI/forskrift/2017-12-19-2239/KAPITTEL_1">
        <h2>1. Om administrasjonsinstruksen</h2>
        <article class="legalP" id="kapittel-1-ledd-1">Administrasjonsinstruksen er fastsatt av Arbeids- og sosialdepartementet (ASD) den 19. desember 2017 i medhold av lov 26. juni 1953 nr. 11 om pensjonsordning for apotekvirksomhet mv. Instruksen gjelder fra og med 1. januar 2018 og erstatter fra samme tidspunkt administrasjonsinstruks fastsatt den 22. november 2012 nr. 1102 for pensjonsordningen for apotekvirksomhet.</article>
        <article class="legalP" id="kapittel-1-ledd-2">Pensjonsordningen for apotekvirksomhet (POA) skal forvaltes som et pensjonsforetak underlagt lov om finansforetak og finanskonsern (finansforetaksloven) og lov om forsikringsselskaper, pensjonsforetak og deres virksomhet mv. (forsikringsvirksomhetsloven) med tilh&#xF8;rende forskrifter. I tilfeller hvor det m&#xE5;tte v&#xE6;re motstrid mellom det som f&#xF8;lger av finansforetaksloven, forsikringsvirksomhetsloven og lov om pensjonsordning for apotekvirksomhet, gjelder imidlertid de bestemmelser som f&#xF8;lger av lov om pensjonsordning for apotekvirksomhet. N&#xE5;r det gjelder forsikringsvirksomhetslovens regler i kapittel 3 om inndeling av forvaltningskapitalen, skal kollektiv- og selskapsportef&#xF8;ljen i POA forvaltes felles, med en pro rata-fordeling av avkastning mellom de to portef&#xF8;ljene. N&#xF8;kkelen for fordeling mellom de to portef&#xF8;ljene oppdateres m&#xE5;nedlig.</article>
        <article class="legalP" id="kapittel-1-ledd-3">Videre er Norsk anbefaling til eierstyring og selskapsledelse, utgitt av Norsk utvalg for eierstyring og selskapsledelse, benyttet som veiledende bestemmelser for styrets arbeid.</article>
        <article class="legalP" id="kapittel-1-ledd-4">I det f&#xF8;lgende redegj&#xF8;res det for forhold som vektlegges spesielt i forbindelse med administrasjonen av POA. Der det er aktuelt, er det gjort henvisning til gjeldende bestemmelser i lov eller forskrift p&#xE5; ikrafttredelsestidspunktet for administrasjonsinstruksen.</article>
        <article class="legalP" id="kapittel-1-ledd-5">Det som er behandlet i det f&#xF8;lgende vedr&#xF8;rende styrets ansvar for at pensjonsordningens kapitalforvaltning er i samsvar med gjeldende lov eller forskrift, styrets vedtatte investeringsstrategi og etiske retningslinjer, gjelder ogs&#xE5; dersom kapitalforvaltningen utkontraheres, jf. forsikringsvirksomhetsloven &#xA7; 2-3 tredje ledd.</article>
      </section>
      <section class="section" data-name="kap2" id="kapittel-2" data-lovdata-URL="LTI/forskrift/2017-12-19-2239/KAPITTEL_2">
        <h2>2. Pensjonsordningens organer &#x2013; ansvar og myndighet</h2>
        <section class="section" data-name="kap2.1" id="kapittel-2-kapittel-1" data-lovdata-URL="LTI/forskrift/2017-12-19-2239/KAPITTEL_2-1">
          <h3>2.1 Styre</h3>
          <article class="legalP" id="kapittel-2-kapittel-1-ledd-1">Pensjonsordningen for apotekvirksomhet er opprettet ved lov 26. juni 1953 nr. 11 om pensjonsordning for apotekvirksomhet mv. I henhold til loven skal pensjonsordningen ledes av et styre best&#xE5;ende av den administrerende direkt&#xF8;r i Statens pensjonskasse (SPK), som er leder i styret, og fire andre medlemmer som med personlige varamenn oppnevnes av departementet for fire &#xE5;r om gangen etter innstilling fra medlemmenes arbeidsgiver- og arbeidstakerorganisasjoner. Av de oppnevnte medlemmer skal to medlemmer representere apotekene, ett det farmas&#xF8;ytiske og ett det tekniske personalet.</article>
          <article class="legalP" id="kapittel-2-kapittel-1-ledd-2">Stedfortreder for administrerende direkt&#xF8;r i SPK er vararepresentant for styrets leder.</article>
          <section class="section" data-name="kap2.1.1" id="kapittel-2-kapittel-1-kapittel-1" data-lovdata-URL="LTI/forskrift/2017-12-19-2239/KAPITTEL_2-1-1">
            <h4>2.1.1 M&#xF8;teplan, innkalling, med mer</h4>
            <article class="legalP" id="kapittel-2-kapittel-1-kapittel-1-ledd-1">Styreleder skal &#xE9;n gang i &#xE5;ret sette opp forslag til m&#xF8;teplan og hovedagenda for kommende styrem&#xF8;ter for styreperioden. Det skal avholdes minimum to m&#xF8;ter pr. halv&#xE5;r. Ellers skal styrem&#xF8;te holdes n&#xE5;r minst to av styremedlemmene forlanger det.</article>
            <article class="legalP" id="kapittel-2-kapittel-1-kapittel-1-ledd-2">Styret sammenkalles av styrets leder. Styremedlemmene innkalles skriftlig og med tilstrekkelig varsel, avhengig av styresakenes omfang og karakter. Innkallingen skal inneholde en dagsorden som angir hvilke saker som skal behandles. Eventuelle skriftlige underlag for styrets dr&#xF8;ftelser og beslutninger skal, s&#xE5; vidt mulig, foreligge sammen med innkallelsen.</article>
            <article class="legalP" id="kapittel-2-kapittel-1-kapittel-1-ledd-3">Styremedlemmer som er forhindret fra &#xE5; delta p&#xE5; styrem&#xF8;tene, skal s&#xE5; snart som mulig varsle styrets leder som innkaller vararepresentanter. Melder styrets leder forfall, trer vararepresentant inn, jf. pkt. 2.1 over.</article>
          </section>
          <section class="section" data-name="kap2.1.2" id="kapittel-2-kapittel-1-kapittel-2" data-lovdata-URL="LTI/forskrift/2017-12-19-2239/KAPITTEL_2-1-2">
            <h4>2.1.2 Saksforberedelse og dokumentasjon</h4>
            <article class="legalP" id="kapittel-2-kapittel-1-kapittel-2-ledd-1">Administrerende direkt&#xF8;r i Statens pensjonskasse er ansvarlig for forsvarlig forberedelse og dokumentasjon av saker styret skal behandle. Saksdokumentene skal v&#xE6;re styremedlemmene i hende i tilstrekkelig tid f&#xF8;r styrem&#xF8;tene, med mindre s&#xE6;rlige forhold foreligger. Saksdokumentene skal inneholde et tilfredsstillende beslutningsgrunnlag samt administrasjonens forslag til vedtak.</article>
          </section>
          <section class="section" data-name="kap2.1.3" id="kapittel-2-kapittel-1-kapittel-3" data-lovdata-URL="LTI/forskrift/2017-12-19-2239/KAPITTEL_2-1-3">
            <h4>2.1.3 Behandling i m&#xF8;te</h4>
            <article class="legalP" id="kapittel-2-kapittel-1-kapittel-3-ledd-1">Administrerende direkt&#xF8;r i Statens pensjonskasse, eller den han/hun peker ut, skal st&#xE5; for presentasjon av den enkelte styresak.</article>
            <article class="legalP" id="kapittel-2-kapittel-1-kapittel-3-ledd-2">Styret kan treffe beslutning n&#xE5;r minst tre av styremedlemmene er til stede i m&#xF8;tet, eller p&#xE5; annen m&#xE5;te deltar i styrebehandlingen. Styret kan likevel ikke treffe beslutning uten at alle styremedlemmene s&#xE5; vidt mulig er gitt anledning til &#xE5; delta i behandlingen av saken, jf. finansforetaksloven &#xA7; 8-7.</article>
            <article class="legalP" id="kapittel-2-kapittel-1-kapittel-3-ledd-3">Styrebeslutning treffes ved flertallsvedtak blant de som deltar i behandlingen av saken. Ved stemmelikhet gjelder det som styrelederen har stemt for, jf. finansforetaksloven &#xA7; 8-7.</article>
            <article class="legalP" id="kapittel-2-kapittel-1-kapittel-3-ledd-4">Styret oppnevner en styresekret&#xE6;r som f&#xF8;rer protokoll fra m&#xF8;tene. Ved eventuell dissens skal det fremg&#xE5; av protokollen hvilke styremedlemmer som har stemt imot en beslutning, jf. finansforetaksloven &#xA7; 8-7. Protokoll fra styrem&#xF8;ter, vedlagt perioderegnskap, oversendes ASD til orientering.</article>
          </section>
          <section class="section" data-name="kap2.1.4" id="kapittel-2-kapittel-1-kapittel-4" data-lovdata-URL="LTI/forskrift/2017-12-19-2239/KAPITTEL_2-1-4">
            <h4>2.1.4 Styrebehandling uten m&#xF8;te</h4>
            <article class="legalP" id="kapittel-2-kapittel-1-kapittel-4-ledd-1">Saker som betryggende kan behandles uten m&#xF8;te, kan behandles p&#xE5; annen m&#xE5;te som styrets leder finner forsvarlig, jf. finansforetaksloven &#xA7; 8-7.</article>
            <article class="legalP" id="kapittel-2-kapittel-1-kapittel-4-ledd-2">Saker av vesentlig betydning for pensjonsordningen kan ikke behandles utenfor m&#xF8;te, med mindre saklig grunn foreligger. Saker av vesentlig betydning vil blant annet kunne v&#xE6;re betydelige investeringer og inng&#xE5;else av andre avtaler av stor betydning for pensjonsordningen, samt ansettelse og oppsigelse av sentrale ansatte i pensjonsordningen.</article>
          </section>
          <section class="section" data-name="kap2.1.5" id="kapittel-2-kapittel-1-kapittel-5" data-lovdata-URL="LTI/forskrift/2017-12-19-2239/KAPITTEL_2-1-5">
            <h4>2.1.5 Saker som skal styrebehandles &#x2013; styrets ansvar og myndighet</h4>
            <article class="legalP" id="kapittel-2-kapittel-1-kapittel-5-ledd-1">Styret er ansvarlig for at pensjonsordningen forvaltes forsvarlig. Styret skal s&#xF8;rge for forsvarlig organisering av pensjonsordningen, og skal i n&#xF8;dvendig utstrekning fastsette planer og budsjetter for pensjonsordningens virksomhet. Styret skal holde seg orientert om pensjonsordningens &#xF8;konomiske stilling og plikter &#xE5; p&#xE5;se at dens virksomhet, regnskap og formuesforvaltning er gjenstand for betryggende kontroll. Styret skal iverksette de unders&#xF8;kelser det finner n&#xF8;dvendig for &#xE5; kunne utf&#xF8;re sine oppgaver. Styret skal f&#xF8;re tilsyn med den daglige ledelse og pensjonsordningens virksomhet for &#xF8;vrig, jf. finansforetaksloven &#xA7; 8-6.</article>
            <article class="legalP" id="kapittel-2-kapittel-1-kapittel-5-ledd-2">Styret beslutter disposisjoner som etter pensjonsordningens forhold er av vesentlig art eller av stor betydning, samt f&#xF8;rer tilsyn med at pensjonsordningen ledes i overensstemmelse med vedtak fattet av styret og lovgivningen for &#xF8;vrig. Styret skal:<ul class="defaultList"><li data-li-identifier="-" data-name="-"><article class="listArticle" id="kapittel-2-kapittel-1-kapittel-5-ledd-2-punkt-1"><article class="legalP" id="kapittel-2-kapittel-1-kapittel-5-ledd-2-punkt-1-ledd-1">Fastlegge retningslinjer for arbeidsdeling, bemyndigelser og instrukser mellom styret og administrasjonen.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-kapittel-5-ledd-2-punkt-2"><article class="legalP" id="kapittel-2-kapittel-1-kapittel-5-ledd-2-punkt-2-ledd-1">S&#xF8;rge for at det til enhver tid foreligger skriftlig fastsatte retningslinjer for forsvarlig kapitalforvaltning, og skal dr&#xF8;fte retningslinjene minst hvert &#xE5;r. Det skal utarbeides en redegj&#xF8;relse for investeringsstrategien som omfatter metoder for m&#xE5;ling og styring av investeringsrisiko og allokering av eiendeler sett i forhold til pensjonsforpliktelsenes art og varighet, jf. forsikringsvirksomhetsloven &#xA7; 2-3 fjerde ledd.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-kapittel-5-ledd-2-punkt-3"><article class="legalP" id="kapittel-2-kapittel-1-kapittel-5-ledd-2-punkt-3-ledd-1">F&#xF8;re tilsyn med administrasjonens forvaltning av pensjonsordningens midler.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-kapittel-5-ledd-2-punkt-4"><article class="legalP" id="kapittel-2-kapittel-1-kapittel-5-ledd-2-punkt-4-ledd-1">F&#xF8;re tilsyn med at administrasjonen s&#xF8;rger for tilfredsstillende organisering og bemanning av det arbeidet som utf&#xF8;res i administrering av pensjonsordningen, herunder kapitalforvaltning, regnskapsfunksjon, internkontroll, IT og budsjettering.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-kapittel-5-ledd-2-punkt-5"><article class="legalP" id="kapittel-2-kapittel-1-kapittel-5-ledd-2-punkt-5-ledd-1">Foreta oppf&#xF8;lging av budsjetter og lignende rapporteringer, herunder pensjonsordningens likviditet, vesentlige funksjoner, finansieringsforhold, investeringer og s&#xE6;rlige risikoer.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-kapittel-5-ledd-2-punkt-6"><article class="legalP" id="kapittel-2-kapittel-1-kapittel-5-ledd-2-punkt-6-ledd-1">Treffe beslutning i saker som medf&#xF8;rer &#xF8;konomiske disposisjoner utover de fullmakter som er gitt til administrasjonen.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-kapittel-5-ledd-2-punkt-7"><article class="legalP" id="kapittel-2-kapittel-1-kapittel-5-ledd-2-punkt-7-ledd-1">Treffe beslutning i andre saker om &#xF8;konomiske disposisjoner som for &#xF8;vrig er vesentlige i forhold til selskapets virksomhet, eller som faller utenfor den strategi eller de forretningsplaner styret tidligere har godkjent.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-kapittel-5-ledd-2-punkt-8"><article class="legalP" id="kapittel-2-kapittel-1-kapittel-5-ledd-2-punkt-8-ledd-1">Gjennomg&#xE5; pensjonsordningens perioderegnskaper i l&#xF8;pet av hvert regnskaps&#xE5;r og vurdere avvik fra budsjett, samt behov for budsjettkorreksjoner/korrektive tiltak, herunder vurdere pensjonsordningens bufferkapital.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-kapittel-5-ledd-2-punkt-9"><article class="legalP" id="kapittel-2-kapittel-1-kapittel-5-ledd-2-punkt-9-ledd-1">Vedta og behandle pensjonsordningens &#xE5;rsregnskap og styrets &#xE5;rsberetning, jf. finansforetaksloven &#xA7; 8-7.</article></article></li></ul></article>
          </section>
          <section class="section" data-name="kap2.1.6" id="kapittel-2-kapittel-1-kapittel-6" data-lovdata-URL="LTI/forskrift/2017-12-19-2239/KAPITTEL_2-1-6">
            <h4>2.1.6 Habilitet</h4>
            <article class="legalP" id="kapittel-2-kapittel-1-kapittel-6-ledd-1">Et styremedlem m&#xE5; ikke delta i behandlingen eller avgj&#xF8;relsen av sp&#xF8;rsm&#xE5;l som har slik s&#xE6;rlig betydning for egen del eller for noen n&#xE6;rst&#xE5;ende, at medlemmet m&#xE5; anses for &#xE5; ha fremtredende personlig eller &#xF8;konomisk s&#xE6;rinteresse i saken, jf. finansforetaksloven &#xA7; 9-5.</article>
          </section>
          <section class="section" data-name="kap2.1.7" id="kapittel-2-kapittel-1-kapittel-7" data-lovdata-URL="LTI/forskrift/2017-12-19-2239/KAPITTEL_2-1-7">
            <h4>2.1.7 Styrets egenevaluering</h4>
            <article class="legalP" id="kapittel-2-kapittel-1-kapittel-7-ledd-1">Styret skal &#xE9;n gang &#xE5;rlig gjennomg&#xE5; sin arbeidsform. Styrets egenevaluering av sin virksomhet og kompetanse b&#xF8;r inkludere en vurdering av styrets sammensetning og m&#xE5;ten styret fungerer p&#xE5; b&#xE5;de individuelt og som gruppe i forhold til de m&#xE5;l som er satt for arbeidet, jf. Norsk anbefaling til eierstyring og selskapsledelse.</article>
          </section>
        </section>
        <section class="section" data-name="kap2.2" id="kapittel-2-kapittel-2" data-lovdata-URL="LTI/forskrift/2017-12-19-2239/KAPITTEL_2-2">
          <h3>2.2 Daglig leder</h3>
          <article class="legalP" id="kapittel-2-kapittel-2-ledd-1">Pensjonsordningen administreres gjennom Statens pensjonskasse, jf. lov om pensjonsordning for apotekvirksomhet &#xA7; 30 f&#xF8;rste ledd.</article>
        </section>
        <section class="section" data-name="kap2.3" id="kapittel-2-kapittel-3" data-lovdata-URL="LTI/forskrift/2017-12-19-2239/KAPITTEL_2-3">
          <h3>2.3 Revisjon og granskning</h3>
          <article class="legalP" id="kapittel-2-kapittel-3-ledd-1">Pensjonsordning for apotekvirksomhet skal revideres av statsautorisert revisor, som utnevnes av styret. Bestemmelsene i finansforetakslovens kapittel 8 gjelder for &#xF8;vrig s&#xE5; langt de passer.</article>
        </section>
      </section>
      <section class="section" data-name="kap3" id="kapittel-3" data-lovdata-URL="LTI/forskrift/2017-12-19-2239/KAPITTEL_3">
        <h2>3. Alminnelige krav til kapitalforvaltningen</h2>
        <section class="section" data-name="kap3.1" id="kapittel-3-kapittel-1" data-lovdata-URL="LTI/forskrift/2017-12-19-2239/KAPITTEL_3-1">
          <h3>3.1 Investeringsstrategi</h3>
          <article class="legalP" id="kapittel-3-kapittel-1-ledd-1">POA skal ha en dokumentert kapitalforvaltningsstrategi. Strategien skal v&#xE6;re vedtatt av styret, og styret skal minst en gang i &#xE5;ret foreta en vurdering av strategien. Styrets vurdering skal v&#xE6;re skriftlig og nedfelt i styreprotokollen. Dissens i styret skal protokollf&#xF8;res, jf. &#xA7; 14 i forskrift om pensjonsforetak.</article>
          <article class="legalP" id="kapittel-3-kapittel-1-ledd-2">Kapitalforvaltningsstrategien skal omfatte POAs overordnede retningslinjer for forvaltningen av pensjonsordningens midler, herunder overordnede forhold knyttet til organisering og ansvarsforhold, styre- og ledelsesrapportering, samt uavhengig kontroll, jf. &#xA7; 14 i forskrift om pensjonsforetak.</article>
        </section>
        <section class="section" data-name="kap3.2" id="kapittel-3-kapittel-2" data-lovdata-URL="LTI/forskrift/2017-12-19-2239/KAPITTEL_3-2">
          <h3>3.2 Ut&#xF8;velse og overv&#xE5;kning</h3>
          <article class="legalP" id="kapittel-3-kapittel-2-ledd-1">Det skal v&#xE6;re en klar uavhengighet og arbeidsdeling mellom enheter og personell med ut&#xF8;vende funksjoner og enheter og personell med ansvar for overv&#xE5;kningen, jf. &#xA7; 14 i forskrift om pensjonsforetak.</article>
          <article class="legalP" id="kapittel-3-kapittel-2-ledd-2">Dersom overv&#xE5;kingsenheten avdekker brudd p&#xE5; kapitalforvaltningsstrategien eller &#xF8;vrige etablerte retningslinjer, som for eksempel fullmaktsdokument og etiske retningslinjer, skal enheten uten un&#xF8;dig opphold rapportere dette til den instans som har vedtatt retningslinjene. Alvorlige brudd skal rapporteres umiddelbart, jf. &#xA7; 15 i forskrift om pensjonsforetak.</article>
          <article class="legalP" id="kapittel-3-kapittel-2-ledd-3">Den enhet som overv&#xE5;ker kapitalforvaltningen skal jevnlig rapportere til styret og ledelsen i pensjonsordningen om risiko, resultater og etterlevelse. Rapportene skal v&#xE6;re skriftlige, jf. &#xA7; 15 i forskrift om pensjonsforetak.</article>
        </section>
        <section class="section" data-name="kap3.3" id="kapittel-3-kapittel-3" data-lovdata-URL="LTI/forskrift/2017-12-19-2239/KAPITTEL_3-3">
          <h3>3.3 Risikoanalyser</h3>
          <article class="legalP" id="kapittel-3-kapittel-3-ledd-1">POA skal jevnlig, og minst ved utgangen av hvert kvartal, analysere hvordan uvanlige markedsforhold, herunder rente- og valutakursendringer, samt utslag av forsikrings- og kredittrisiko, vil p&#xE5;virke pensjonsordningens bufferkapital, jf. &#xA7; 16 i forskrift om pensjonsforetak, samt forskrift om rapportering av stresstester for forsikringsselskaper og pensjonsforetak.</article>
          <article class="legalP" id="kapittel-3-kapittel-3-ledd-2">Viser analysene at pensjonsordningen kan bli p&#xE5;f&#xF8;rt tap som inneb&#xE6;rer at pensjonsordningen ikke lenger vil oppfylle soliditetskrav- og sikkerhetskrav fastsatt i denne instruks, eller at pensjonsforetakets fremtidige finansielle stilling vil v&#xE6;re utsatt, skal POA vurdere &#xE5; iverksette tiltak som reduserer risikoen, eller som &#xF8;ker bufferkapitalen, jf. &#xA7; 16 i forskrift om pensjonsforetak.</article>
          <article class="legalP" id="kapittel-3-kapittel-3-ledd-3">Bufferkapitalen defineres som den kapital som formelt og reelt kan brukes til &#xE5; dekke de tap som kan oppst&#xE5; ved kapitalforvaltningen, jf. &#xA7; 13 i forskrift om pensjonsforetak</article>
        </section>
        <section class="section" data-name="kap3.4" id="kapittel-3-kapittel-4" data-lovdata-URL="LTI/forskrift/2017-12-19-2239/KAPITTEL_3-4">
          <h3>3.4 Regnskap og rapportering</h3>
          <article class="legalP" id="kapittel-3-kapittel-4-ledd-1">Regnskapet skal utarbeides etter lov 17. juli 1998 nr. 56 om &#xE5;rsregnskap m.v. (regnskapsloven) og god regnskapsskikk, samt forskrift om &#xE5;rsregnskap for pensjonsforetak. Styret skal hvert &#xE5;r innen 31. desember utarbeide et &#xE5;rsbudsjett som skal vise en realistisk og fullstendig oversikt over pensjonsordningens forventede inntekter, kostnader og likviditetsbehov.</article>
          <section class="section" data-name="kap3.5" id="kapittel-3-kapittel-4-kapittel-1" data-lovdata-URL="LTI/forskrift/2017-12-19-2239/KAPITTEL_3-4-1">
            <h4>3.5 Etiske kriterier</h4>
            <article class="legalP" id="kapittel-3-kapittel-4-kapittel-1-ledd-1">For direkte investeringer skal det ikke investeres i papirer som er utelukket i henhold til vedtak fattet av styret basert p&#xE5; etisk forsvarlige retningslinjer. De etiske retningslinjene skal ta utgangspunkt i retningslinjene for Folketrygdfondet (Statens pensjonsfond &#x2013; innland).</article>
            <article class="legalP" id="kapittel-3-kapittel-4-kapittel-1-ledd-2">For indirekte investeringer skal det arbeides for &#xE5; investere i fond som minimum investerer etter et minstem&#xE5;l av etiske hensyn (s&#xE5;kalte SRI-kriterier &#x2013; sosialt ansvarlige investeringer).</article>
          </section>
        </section>
        <section class="section" data-name="kap3.6" id="kapittel-3-kapittel-5" data-lovdata-URL="LTI/forskrift/2017-12-19-2239/KAPITTEL_3-5">
          <h3>3.6 Derivater</h3>
          <article class="legalP" id="kapittel-3-kapittel-5-ledd-1">Derivater kan bare anvendes i den utstrekning de bidrar til &#xE5; effektivisere kapitalforvaltningen. Derivater som nevnt i forskrift om pensjonsforetak &#xA7; 18 f&#xF8;rste ledd nr. 19 kan bare anvendes n&#xE5;r det foreligger en betydelig handel med betryggende kursfastsettelse p&#xE5; derivatets underliggende, jf. &#xA7; 17 i forskrift om pensjonsforetak.</article>
          <article class="legalP" id="kapittel-3-kapittel-5-ledd-2">Det skal angis i kapitalforvaltningsstrategien om derivater kan anvendes eller ikke. Kan derivater anvendes, skal kapitalforvaltningsstrategien konkret angi hvilke derivater som kan anvendes. Det skal videre klart fremg&#xE5; hva form&#xE5;let med derivatbruken er, herunder om derivatet skal anvendes for &#xE5; redusere risikoen p&#xE5; andre eiendeler, og i tilfelle hvilke eiendeler dette er, eller om derivatene p&#xE5; annen m&#xE5;te brukes for &#xE5; effektivisere kapitalforvaltningen, jf. &#xA7; 17 i forskrift om pensjonsforetak.</article>
          <article class="legalP" id="kapittel-3-kapittel-5-ledd-3">Kapitalforvaltningsstrategien skal klart anvise hvilke metoder som skal benyttes for &#xE5; ansl&#xE5; risikoen ved bruk av derivatene, og hvilken risiko som aksepteres. De metoder som benyttes for &#xE5; ansl&#xE5; risikoen ved derivatene, skal v&#xE6;re objektive og kontrollerbare, jf. &#xA7; 17 i forskrift om pensjonsforetak.</article>
          <article class="legalP" id="kapittel-3-kapittel-5-ledd-4">Den enhet som ut&#xF8;ver kapitalforvaltningen, og den enhet som overv&#xE5;ker ut&#xF8;velsen, skal til enhver tid ha god kunnskap om de derivater som benyttes, og de metoder som anvendes for &#xE5; vurdere risikoen ved derivatene, jf. &#xA7; 17 i forskrift om pensjonsforetak.</article>
        </section>
      </section>
      <section class="section" data-name="kap4" id="kapittel-4" data-lovdata-URL="LTI/forskrift/2017-12-19-2239/KAPITTEL_4">
        <h2>4. Rammer for investeringer</h2>
        <article class="legalP" id="kapittel-4-ledd-1">Forskrift om pensjonsforetak &#xA7; 18 skal til enhver tid v&#xE6;re gjeldende for hvilke eiendeler som kan dekke de forsikringstekniske avsetninger.</article>
        <section class="section" data-name="kap4.1" id="kapittel-4-kapittel-1" data-lovdata-URL="LTI/forskrift/2017-12-19-2239/KAPITTEL_4-1">
          <h3>4.1 Kapitalkrav</h3>
          <article class="legalP" id="kapittel-4-kapittel-1-ledd-1">Pensjonsordningen skal til enhver tid tilfredsstille kapitalkravene som f&#xF8;lger av de til enhver tid gjeldende bestemmelser for pensjonsforetak underlagt finansforetaksloven og forsikringsvirksomhetsloven med forskrifter.</article>
          <article class="legalP" id="kapittel-4-kapittel-1-ledd-2">Pensjonsordningen skal til enhver tid ha en kapital som er tilstrekkelig til &#xE5; dekke solvensmarginkravet for pensjonsordningens samlede virksomhet, jf. finansforetaksloven &#xA7; 14-16 og forskrift om pensjonsforetak.</article>
          <article class="legalP" id="kapittel-4-kapittel-1-ledd-3">Krav til solvensmargin skal beregnes i henhold til de til enhver tid gjeldende forskrifter utgitt av Finansdepartementet, jf. finansforetaksloven &#xA7; 14-16 og forskrift om pensjonsforetak.</article>
        </section>
      </section>
    </main>
  </body>
</html>
