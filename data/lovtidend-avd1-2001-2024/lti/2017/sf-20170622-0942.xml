<!DOCTYPE html><html lang="no"><head><title>Forskrift om endring i forskrift om innhold i og merking av tobakksvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-22-942</dd><dt class="dokid">DokumentID</dt><dd class="dokid">LTI/forskrift/2017-06-22-942</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2017-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-02-06-141</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1973-03-09-14/§30</li><li>lov/1973-03-09-14/§43</li></ul></dd><dt class="dateOfPublication">Kunngjort</dt><dd class="dateOfPublication">2017-06-26 15:20</dd><dt class="lastupdated">Rettet</dt><dd class="lastupdated">2017-07-27 (oppretting av kapittelhenvisninger)</dd><dt class="journalNumber">Journalnummer</dt><dd class="journalNumber">2017-0724</dd><dt class="titleShort">Korttittel</dt><dd class="titleShort">Endr. i forskrift om innhold i og merking av tobakksvarer</dd><dt class="title">Tittel</dt><dd class="title">Forskrift om endring i forskrift om innhold i og merking av tobakksvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 22. juni 2017 med hjemmel i lov 9. mars 1973 nr. 14 om vern mot tobakksskader (tobakksskadeloven) § 30 og § 43.</dd><dt class="refid">RefID</dt><dd class="refid">forskrift/2017-06-22-942</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innhold i og merking av tobakksvarer<ul class="tocSubUl"><li>I<ul class="tocSubUl"><li>§ 9. Alminnelige bestemmelser om merkeplikt for tobakksvarer mv.</li><li>§ 12. Slutteinformasjon</li><li>§ 17. Produktkategorier som skal ha standardisert utforming</li><li>§ 18. Farge og glansgrad for tobakkspakninger</li><li>§ 19. Flater</li><li>§ 20. Innlegg og lukketeip</li><li>§ 21. Fôr i sigarettpakninger</li><li>§ 22. Innpakningsmateriale</li><li>§ 23. Strekkode</li><li>§ 24. Kalibreringsmerke</li><li>§ 25. Forbud mot pakninger som avgir lyd eller lukt</li><li>§ 26. Forbud mot pakningselementer som endres etter salg</li><li>§ 27. Krav til materiale, størrelse, form og åpningsmekanisme for sigarettpakninger</li><li>§ 28. Krav til form og størrelse på rulletobakkspakningerr</li><li>§ 29. Utforming av merke- og variantnavn på pakningen</li><li>§ 30. Merking med informasjon om produsent</li><li>§ 31. Minstestørrelser og -vekt for tobakksvarer</li><li>§ 32. Merking av innhold, antall enheter eller vekt</li><li>§ 33. Merking om sigarettpapir og filter på rulletobakkspakning</li><li>§ 34. Forbud mot lyd, lukt og elementer som endres etter salg</li><li>§ 35. Krav til utforming av sigaretter</li><li>§ 36. Krav til papir, filter og hylser til rulletobakk</li><li>§ 39. Tilbakehold, beslag og destruksjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-06-22-942" id="dokument"><h1>Forskrift om endring i forskrift om innhold i og merking av tobakksvarer</h1><section class="section" data-name="kapI" id="kapittel-1" data-lovdata-URL="LTI/forskrift/2017-06-22-942/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. februar 2003 nr. 141 om innhold i og merking av tobakksvarer gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om innhold i og merking og utforming av tobakksvarer mv.</i></article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Formålet med denne forskriften er å begrense de helseskader som bruk av tobakk medfører. Forskriften har videre som formål å forebygge bruk av tobakksvarer ved å regulere dem slik at de ikke appellerer til barn og unge, ved å sikre at helseadvarslene får best mulig oppmerksomhet og effekt, samt ved å minimere risikoen for at utformingen virker villedende.</article> <article class="defaultP" margin-top="true">§ 3 første ledd nye punkter 5 til 15 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>innlegg:</i> ethvert element som er plassert i en tobakkspakning med unntak av fôret.</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>varemerke:</i> kjennetegn for varer eller tjenester i næringsvirksomhet etter bestemmelsene i varemerkeloven.</article></article></li><li data-li-identifier="7." data-name="7."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>merkenavn:</i> navn for tobakksvarer som tilhører samme merkefamilie.</article></article></li><li data-li-identifier="8." data-name="8."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1"><i>variantnavn:</i> navn som brukes til å skille ulike tobakksvarer som tilhører samme merkefamilie.</article></article></li><li data-li-identifier="9." data-name="9."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1"><i>pung:</i> en enkeltpakning for rulletobakk, enten i form av en rektangulær lomme med en klaff som dekker åpningen, eller i form av en stående pung.</article></article></li><li data-li-identifier="10." data-name="10."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1"><i>enkeltpakning:</i> den minste individuelle pakning av en tobakksvare som selges til forbruker.</article></article></li><li data-li-identifier="11." data-name="11."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1"><i>ytre pakning:</i> enhver pakning som tobakksvarer selges i til forbruker, og som inneholder en eller flere enkeltpakninger. Gjennomsiktig innpakningsmateriale regnes ikke som ytre pakning.</article></article></li><li data-li-identifier="12." data-name="12."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1"><i>innpakningsmateriale:</i> cellofan- eller plastikkomslag eller annet gjennomsiktig materiale som brukes til å pakke inn en enkeltpakning eller ytre pakning av tobakksvarer.</article></article></li><li data-li-identifier="13." data-name="13."><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1"><i>ytre flater:</i> <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-9-ledd-1-punkt-1"><article class="legalP" id="kapittel-1-ledd-2-punkt-9-ledd-1-punkt-1-ledd-1"><i>for enkeltpakninger og ytre pakninger av tobakksvarer, med unntak av tobakksvarer i pungpakning:</i> enhver flate som er synlig før pakningen åpnes.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-9-ledd-1-punkt-2"><article class="legalP" id="kapittel-1-ledd-2-punkt-9-ledd-1-punkt-2-ledd-1"><i>for tobakksvarer i pungpakning:</i> enhver flate som er synlig før pakningen åpnes, samt den overflaten som er dekket av klaffen før denne åpnes.</article></article></li></ul></article></article></li><li data-li-identifier="14." data-name="14."><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1"><i>indre flater:</i> den delen av tobakkspakningen som ikke omfattes av ytre flater.</article></article></li><li data-li-identifier="15." data-name="15."><article class="listArticle" id="kapittel-1-ledd-2-punkt-11"><article class="legalP" id="kapittel-1-ledd-2-punkt-11-ledd-1"><i>indre leppe i en sigarettpakke:</i> den delen av ytre flate som ikke er synlig når lokket er lukket.</article></article></li></ul></article> <article class="defaultP" margin-top="true">§ 4 annet ledd oppheves.</article> <article class="defaultP" margin-top="true">Kapittel III overskriften skal lyde:</article><span class="futuretitle" id="kapittel-1-foreslåttittel-1">Kapittel III. Merking av tobakkspakninger med helseadvarsel mv.</span> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Alminnelige bestemmelser om merkeplikt for tobakksvarer mv.</span></span><article class="legalP" id="kapittel-1-foreslåttparagraf-1-ledd-1">Det er forbudt å føre inn i Norge, omsette eller på annen måte overdra tobakksvarer dersom pakningen ikke er merket og utformet i samsvar med denne forskriften.</article><article class="legalP" id="kapittel-1-foreslåttparagraf-1-ledd-2">Første ledd gjelder ikke den varekvoten som reisende til Norge på lovlig måte kan innføre toll- og avgiftsfritt eller mindre kvanta tobakksvarer som tas inn i landet til eget bruk som reisegods.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Slutteinformasjon</span></span><article class="legalP" id="kapittel-1-foreslåttparagraf-2-ledd-1">En henvisning til «Slutte? Se Slutta.no» skal plasseres i tilknytning til advarslene etter § 10 og § 11, men utenfor det området som er reservert for advarselsmerkingen.</article></article> <article class="defaultP" margin-top="true">§ 17 oppheves.</article> <article class="defaultP" margin-top="true">Nye kapitler IV til VII skal lyde:</article><span class="futuretitle" id="kapittel-1-foreslåttittel-2">Kapittel IV. Krav til farge og andre pakningselementer for tobakkspakninger</span><article class="futureLegalArticle" data-name="§17" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Produktkategorier som skal ha standardisert utforming</span></span><article class="legalP" id="kapittel-1-foreslåttparagraf-3-ledd-1">Påbudet om standardisert utforming i tobakksskadeloven § 30 første ledd og bestemmelsene i kapittel IV til VII i denne forskrift gjelder kun for sigaretter, rulletobakk og snus, med unntak av forskriften § 25, § 26, § 31, § 34 og § 36.</article></article><article class="futureLegalArticle" data-name="§18" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Farge og glansgrad for tobakkspakninger</span></span><article class="legalP" id="kapittel-1-foreslåttparagraf-4-ledd-1">Alle ytre flater av ytre pakninger og enkeltpakninger skal være i fargen matt Pantone 448 C, med mindre annet er angitt i lov eller forskrift.</article><article class="legalP" id="kapittel-1-foreslåttparagraf-4-ledd-2">Alle indre flater av ytre pakninger og enkeltpakninger for sigaretter og rulletobakk skal være i fargen matt hvit eller matt Pantone 448 C.</article><article class="legalP" id="kapittel-1-foreslåttparagraf-4-ledd-3">Alle indre flater av ytre pakninger og enkeltpakninger for snus skal være matt hvit, matt Pantone 448 C eller den naturlige fargen til det aktuelle materialet.</article></article><article class="futureLegalArticle" data-name="§19" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Flater</span></span><article class="legalP" id="kapittel-1-foreslåttparagraf-5-ledd-1">Alle ytre og indre flater på ytre pakninger og enkeltpakninger skal være flate og glatte, og ikke inneholde uregelmessige elementer slik som preging, opphøyninger mv. i form eller tekstur.</article><article class="legalP" id="kapittel-1-foreslåttparagraf-5-ledd-2">Første ledd gjelder ikke for pungpakninger dersom visse elementer er nødvendig for å lukke pungen. Første ledd gjelder heller ikke for sylindriske pakninger som har elementer som er nødvendige for å feste bunnen eller for å åpne og lukke lokket.</article><article class="legalP" id="kapittel-1-foreslåttparagraf-5-ledd-3">Første ledd gjelder ikke for batchnummer, jf. § 16. Batchnummer kan ikke plasseres på forsiden av enkeltpakningen.</article></article><article class="futureLegalArticle" data-name="§20" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Innlegg og lukketeip</span></span><article class="legalP" id="kapittel-1-foreslåttparagraf-6-ledd-1">Det er forbudt med innlegg i eller tilleggselement til en enkeltpakning eller en ytre pakning.</article><article class="legalP" id="kapittel-1-foreslåttparagraf-6-ledd-2">Første ledd er ikke til hinder for at rulletobakkspakninger kan selges med filter og sigarettpapir, jf. § 36. Disse skal ikke være synlige før pakningen åpnes.</article><article class="legalP" id="kapittel-1-foreslåttparagraf-6-ledd-3">Lukketeip for pungpakninger skal være gjennomsiktig og uten farger.</article></article><article class="futureLegalArticle" data-name="§21" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Fôr i sigarettpakninger</span></span><article class="legalP" id="kapittel-1-foreslåttparagraf-7-ledd-1">Fôret i en enkeltpakning for sigaretter skal være ensartet sølvfarget folie med hvitt papir på baksiden. Fôret skal ikke kunne fjernes fra enkeltpakningen.</article><article class="legalP" id="kapittel-1-foreslåttparagraf-7-ledd-2">Dersom det er nødvendig av hensyn til produksjon eller innpakning kan fôret inneholde små prikker eller firkanter i teksturen. Disse skal i så fall være plassert like langt fra hverandre, ha samme størrelse og ikke utgjøre et bilde, symbol eller lignende.</article></article><article class="futureLegalArticle" data-name="§22" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Innpakningsmateriale</span></span><article class="legalP" id="kapittel-1-foreslåttparagraf-8-ledd-1">Enkeltpakninger og ytre pakninger kan være dekket av innpakningsmateriale dersom dette er gjennomsiktig og uten farge. Innpakningsmaterialet må videre være flatt og glatt, og ikke inneholde merking eller tekstur som ikke er nødvendig for produksjonsprosessen. Det kan ikke festes elementer til innpakningsmaterialet.</article><article class="legalP" id="kapittel-1-foreslåttparagraf-8-ledd-2">Innpakningsmaterialet kan merkes med svarte firkanter for å dekke strekkoden dersom dette er nødvendig.</article><article class="legalP" id="kapittel-1-foreslåttparagraf-8-ledd-3">Avrivningsbånd skal være enten gjennomsiktig eller svart. Det kan ikke være bredere enn 3 millimeter og må være parallell med pakningens øverste kant. Båndet kan videre ha en maks 15 millimeter lang sammenhengende svart strek som angir hvor båndet begynner.</article></article><article class="futureLegalArticle" data-name="§23" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Strekkode</span></span><article class="legalP" id="kapittel-1-foreslåttparagraf-9-ledd-1">Innpakningsmateriale, ytre pakninger og enkeltpakninger kan merkes med en strekkode dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">den brukes til salgsformål, distribusjon eller lagerkontroll,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">den er enten svart og hvit, eller Pantone 448 C og hvit, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-3-ledd-1">den ikke utgjør et bilde, mønster eller symbol som etterligner noe annet enn en strekkode.</article></article></li></ul></article><article class="legalP" id="kapittel-1-foreslåttparagraf-9-ledd-2">Strekkoden kan bare trykkes én gang og ikke på forsiden til enkeltpakningen eller den ytre pakningen. Strekkoden kan være et selvklebende merke.</article></article><article class="futureLegalArticle" data-name="§24" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Kalibreringsmerke</span></span><article class="legalP" id="kapittel-1-foreslåttparagraf-10-ledd-1">Ytre flate av en enkeltpakning og ytre flate av ytre pakning kan inneholde et kalibreringsmerke dersom dette er nødvendig for produksjonen. Merket skal være så lite fremtredende som mulig.</article></article><article class="futureLegalArticle" data-name="§25" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Forbud mot pakninger som avgir lyd eller lukt</span></span><article class="legalP" id="kapittel-1-foreslåttparagraf-11-ledd-1">Det er forbudt med tobakkspakninger som avgir lyd eller lukt, med unntak av lukt som naturlig avgis fra tobakksvaren.</article></article><article class="futureLegalArticle" data-name="§26" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Forbud mot pakningselementer som endres etter salg</span></span><article class="legalP" id="kapittel-1-foreslåttparagraf-12-ledd-1">Det er forbudt med pakningselementer som endres etter salg, herunder<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">varmeaktiverte lenker,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">blekk eller elementer som blir synlige over tid,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-ledd-1-punkt-3"><article class="legalP" id="kapittel-1-foreslåttparagraf-12-ledd-1-punkt-3-ledd-1">blekk som er selvlysende i bestemte typer lys,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-12-ledd-1-punkt-4"><article class="legalP" id="kapittel-1-foreslåttparagraf-12-ledd-1-punkt-4-ledd-1">pakningsdeler som kan skrapes bort eller manipuleres for å vise bilde eller tekst,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-12-ledd-1-punkt-5"><article class="legalP" id="kapittel-1-foreslåttparagraf-12-ledd-1-punkt-5-ledd-1">avtagbar etikett, og</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-12-ledd-1-punkt-6"><article class="legalP" id="kapittel-1-foreslåttparagraf-12-ledd-1-punkt-6-ledd-1">flater som kan brettes ut.</article></article></li></ul></article></article><article class="futureLegalArticle" data-name="§27" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Krav til materiale, størrelse, form og åpningsmekanisme for sigarettpakninger</span></span><article class="legalP" id="kapittel-1-foreslåttparagraf-13-ledd-1">Enkeltpakninger for sigaretter skal være produsert av papp eller annet mykt materiale og ha kubeform.</article><article class="legalP" id="kapittel-1-foreslåttparagraf-13-ledd-2">Enkeltpakninger skal ikke ha en åpning som kan lukkes eller forsegles etter at den er åpnet, med unntak av brettbart lokk (flip-top) og klappesker med hengslet lokk, som skal være hengslet på pakningens bakside.</article><article class="legalP" id="kapittel-1-foreslåttparagraf-13-ledd-3">For klappesker med hengslet lokk skal høyden på sideflaten, målt mellom pakningens forside og bakside, være minst 16 millimeter.</article></article><article class="futureLegalArticle" data-name="§28" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Krav til form og størrelse på rulletobakkspakningerr</span></span><article class="legalP" id="kapittel-1-foreslåttparagraf-14-ledd-1">Enkeltpakninger for rulletobakk skal være kubeformet, sylindrisk eller formet som en pung.</article><article class="legalP" id="kapittel-1-foreslåttparagraf-14-ledd-2">For klappesker med hengslet lokk skal høyden på sideflaten, målt mellom forsiden og baksiden, være minst 16 millimeter.</article></article><span class="futuretitle" id="kapittel-1-foreslåttittel-3">Kapittel V. Merking av tobakkspakninger med merke- og variantnavn og produsentinformasjon</span><article class="futureLegalArticle" data-name="§29" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Utforming av merke- og variantnavn på pakningen</span></span><article class="legalP" id="kapittel-1-foreslåttparagraf-15-ledd-1">Ytre pakninger og enkeltpakninger med tobakksvarer kan merkes med merkenavn og variantnavn gitt at følgende krav er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-15-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-1-ledd-1">Skriften må kun bestå av karakterer som er alfabetiske, numeriske eller tegnet «&amp;».</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-15-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-2-ledd-1">Første bokstaven i et ord er enten stor eller liten bokstav, resten av ordet angis i små bokstaver.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-15-ledd-1-punkt-3"><article class="legalP" id="kapittel-1-foreslåttparagraf-15-ledd-1-punkt-3-ledd-1">Skriften er type Helvetica.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-15-ledd-1-punkt-4"><article class="legalP" id="kapittel-1-foreslåttparagraf-15-ledd-1-punkt-4-ledd-1">Skriftfargen skal være matt Pantone Cool Gray 2 C.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-15-ledd-1-punkt-5"><article class="legalP" id="kapittel-1-foreslåttparagraf-15-ledd-1-punkt-5-ledd-1">Skrifttypen skal være normal vektet.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-15-ledd-1-punkt-6"><article class="legalP" id="kapittel-1-foreslåttparagraf-15-ledd-1-punkt-6-ledd-1">Merkenavnet skal skrives på maks én linje og ikke være større enn 14 pkt.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-15-ledd-1-punkt-7"><article class="legalP" id="kapittel-1-foreslåttparagraf-15-ledd-1-punkt-7-ledd-1">Variantnavnet skal plasseres rett under merkenavnet, skrives på maks én linje og ikke være større enn 10 pkt.</article></article></li></ul></article></article><article class="futureLegalArticle" data-name="§30" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Merking med informasjon om produsent</span></span><article class="legalP" id="kapittel-1-foreslåttparagraf-16-ledd-1">Enkeltpakninger eller ytre pakning for tobakksvarer kan merkes én gang på enten ytre eller indre flater med følgende informasjon; firmanavn, adresse, e-postadresse og telefonnummer.</article><article class="legalP" id="kapittel-1-foreslåttparagraf-16-ledd-2">Merkingen skal<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-ledd-2-punkt-1"><article class="legalP" id="kapittel-1-foreslåttparagraf-16-ledd-2-punkt-1-ledd-1">kun bestå av karakterer som er alfabetiske, numeriske eller tegnet «&amp;» samt tegnet «@» for e-postadresser,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-ledd-2-punkt-2"><article class="legalP" id="kapittel-1-foreslåttparagraf-16-ledd-2-punkt-2-ledd-1">skrives med stor eller liten forbokstav, resten av ordet skal skrives med små bokstaver,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-16-ledd-2-punkt-3"><article class="legalP" id="kapittel-1-foreslåttparagraf-16-ledd-2-punkt-3-ledd-1">være trykt med typen Helvetica,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-16-ledd-2-punkt-4"><article class="legalP" id="kapittel-1-foreslåttparagraf-16-ledd-2-punkt-4-ledd-1">på ytre flater av ytre pakninger og enkeltpakninger være matt med fargen Pantone Cool Gray 2 C,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-16-ledd-2-punkt-5"><article class="legalP" id="kapittel-1-foreslåttparagraf-16-ledd-2-punkt-5-ledd-1">på indre flater av ytre pakninger og enkeltpakninger enten være fargen matt Pantone Cool Gray 2 C, matt Pantone 448 C eller matt svart,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-16-ledd-2-punkt-6"><article class="legalP" id="kapittel-1-foreslåttparagraf-16-ledd-2-punkt-6-ledd-1">ha skrifttype som er normal vektet og ikke større enn 10 pkt., og</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-16-ledd-2-punkt-7"><article class="legalP" id="kapittel-1-foreslåttparagraf-16-ledd-2-punkt-7-ledd-1">ikke trykkes på forsiden av enkeltpakningen eller ytre pakning.</article></article></li></ul></article></article><span class="futuretitle" id="kapittel-1-foreslåttittel-4">Kapittel VI. Minstestørrelser og merking av innhold og vekt</span><article class="futureLegalArticle" data-name="§31" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Minstestørrelser og -vekt for tobakksvarer</span></span><article class="legalP" id="kapittel-1-foreslåttparagraf-17-ledd-1">Til forbruker kan det kun selges enkeltpakninger som inneholder minst 20 sigaretter. Disse kan ikke inneholde mindre pakninger eller kunne deles opp i mindre pakninger.</article><article class="legalP" id="kapittel-1-foreslåttparagraf-17-ledd-2">Til forbruker kan det kun selges enkeltpakninger med rulletobakk som inneholder minst 30 gram tobakk. Disse kan ikke inneholde mindre pakninger eller kunne deles opp i mindre pakninger.</article><article class="legalP" id="kapittel-1-foreslåttparagraf-17-ledd-3">Sigarer kan selges enkeltvis med advarselsmerking på pakningen.</article></article><article class="futureLegalArticle" data-name="§32" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Merking av innhold, antall enheter eller vekt</span></span><article class="legalP" id="kapittel-1-foreslåttparagraf-18-ledd-1">Ytre pakning og enkeltpakninger kan merkes én gang med «Sigaretter» og antall enheter i pakningen, eller «Rulletobakk» eller «Snus» samt angivelse av vekt, gitt at følgende krav er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-18-ledd-1-punkt-1"><article class="legalP" id="kapittel-1-foreslåttparagraf-18-ledd-1-punkt-1-ledd-1">Antallet skal angis numerisk og vekten skal angis numerisk etterfulgt av bokstaven «g».</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-18-ledd-1-punkt-2"><article class="legalP" id="kapittel-1-foreslåttparagraf-18-ledd-1-punkt-2-ledd-1">Ytre pakning kan merkes med enten totalantall sigaretter i samtlige enkeltpakninger eller antall enkeltpakninger multiplisert med antall sigaretter i hver enkeltpakning ved bruk av tegnet «x».</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-18-ledd-1-punkt-3"><article class="legalP" id="kapittel-1-foreslåttparagraf-18-ledd-1-punkt-3-ledd-1">Ytre pakning kan merkes med enten totalvekten i samtlige enkeltpakninger eller antall enkeltpakninger multiplisert med vekten av tobakk i hver enkeltpakning ved bruk av tegnet «x».</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-18-ledd-1-punkt-4"><article class="legalP" id="kapittel-1-foreslåttparagraf-18-ledd-1-punkt-4-ledd-1">Merkingen skal være trykt med typen Helvetica.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-18-ledd-1-punkt-5"><article class="legalP" id="kapittel-1-foreslåttparagraf-18-ledd-1-punkt-5-ledd-1">Skriften skal være fargen matt Pantone Cool Gray 2 C.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-18-ledd-1-punkt-6"><article class="legalP" id="kapittel-1-foreslåttparagraf-18-ledd-1-punkt-6-ledd-1">Skrifttypen skal være normal vektet.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-18-ledd-1-punkt-7"><article class="legalP" id="kapittel-1-foreslåttparagraf-18-ledd-1-punkt-7-ledd-1">Skriften på enkeltpakninger skal ikke være større enn 10 pkt.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-18-ledd-1-punkt-8"><article class="legalP" id="kapittel-1-foreslåttparagraf-18-ledd-1-punkt-8-ledd-1">Skriften på ytre pakninger skal ikke være større enn 14 pkt.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-18-ledd-1-punkt-9"><article class="legalP" id="kapittel-1-foreslåttparagraf-18-ledd-1-punkt-9-ledd-1">Merkingen skal skrives i samme retning som helseadvarselen.</article></article></li></ul><p class="leddfortsettelse">Ytre pakning og enkeltpakninger for snus kan merkes tilsvarende én gang med «løssnus», «porsjonssnus», «tørrsnus» eller «ferdig bakt», «kjølevare», produksjonsdato og best før-dato. Videre kan det numerisk oppgis antall snusporsjoner etterfulgt av «stk.».</p></article></article><article class="futureLegalArticle" data-name="§33" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Merking om sigarettpapir og filter på rulletobakkspakning</span></span><article class="legalP" id="kapittel-1-foreslåttparagraf-19-ledd-1">Dersom en enkeltpakning med rulletobakk inneholder sigarettpapir og/eller filter, kan pakningen merkes én gang med «inkludert sigarettpapir og filter», «inkludert sigarettpapir» eller «inkludert filter».</article><article class="legalP" id="kapittel-1-foreslåttparagraf-19-ledd-2">Merkingen skal<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-19-ledd-2-punkt-1"><article class="legalP" id="kapittel-1-foreslåttparagraf-19-ledd-2-punkt-1-ledd-1">skrives med små bokstaver,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-19-ledd-2-punkt-2"><article class="legalP" id="kapittel-1-foreslåttparagraf-19-ledd-2-punkt-2-ledd-1">være trykt med typen Helvetica,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-19-ledd-2-punkt-3"><article class="legalP" id="kapittel-1-foreslåttparagraf-19-ledd-2-punkt-3-ledd-1">være matt med fargen Pantone Cool Gray 2 C,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-19-ledd-2-punkt-4"><article class="legalP" id="kapittel-1-foreslåttparagraf-19-ledd-2-punkt-4-ledd-1">skrifttypen skal være normal vektet og ikke større enn 10 pkt., og</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-19-ledd-2-punkt-5"><article class="legalP" id="kapittel-1-foreslåttparagraf-19-ledd-2-punkt-5-ledd-1">plasseres rett under variantnavnet eller merkenavnet dersom det ikke er noe variantnavn.</article></article></li></ul></article></article><span class="futuretitle" id="kapittel-1-foreslåttittel-5">Kapittel VII. Krav til utforming av tobakksvarer</span><article class="futureLegalArticle" data-name="§34" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Forbud mot lyd, lukt og elementer som endres etter salg</span></span><article class="legalP" id="kapittel-1-foreslåttparagraf-20-ledd-1">Forbudene i § 26 mot lyd og unaturlig lukt og § 27 mot elementer som endres etter salg, gjelder tilsvarende for selve tobakksvaren.</article></article><article class="futureLegalArticle" data-name="§35" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Krav til utforming av sigaretter</span></span><article class="legalP" id="kapittel-1-foreslåttparagraf-21-ledd-1">Sigaretter skal utformes på følgende måte: Papir, filter, foringsrør utenpå filter og annet materiale brukt i sigaretter, med unntak av tobakk, skal være enhetlig matt hvit. Foringsrøret på enden av sigaretten kan farges på en slik måte at den imiterer kork.</article><article class="legalP" id="kapittel-1-foreslåttparagraf-21-ledd-2">Sigaretter kan merkes med tekst for å identifisere merkenavn og variantnavn dersom følgende krav oppfylles:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-21-ledd-2-punkt-1"><article class="legalP" id="kapittel-1-foreslåttparagraf-21-ledd-2-punkt-1-ledd-1">Skriften er parallell med, og ikke mer enn 38 millimeter fra, enden som ikke skal tennes.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-21-ledd-2-punkt-2"><article class="legalP" id="kapittel-1-foreslåttparagraf-21-ledd-2-punkt-2-ledd-1">Skriften skal ikke inneholde karakterer som ikke er alfabetiske, numeriske eller tegnet «&amp;».</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-21-ledd-2-punkt-3"><article class="legalP" id="kapittel-1-foreslåttparagraf-21-ledd-2-punkt-3-ledd-1">Første bokstav i et ord skal enten være stor eller liten bokstav, resten av ordet skrives i små bokstaver.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-21-ledd-2-punkt-4"><article class="legalP" id="kapittel-1-foreslåttparagraf-21-ledd-2-punkt-4-ledd-1">Skriften er av typen Helvetica.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-21-ledd-2-punkt-5"><article class="legalP" id="kapittel-1-foreslåttparagraf-21-ledd-2-punkt-5-ledd-1">Skriften skal være matt svart.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-21-ledd-2-punkt-6"><article class="legalP" id="kapittel-1-foreslåttparagraf-21-ledd-2-punkt-6-ledd-1">Skrifttypen skal være normal vektet.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-21-ledd-2-punkt-7"><article class="legalP" id="kapittel-1-foreslåttparagraf-21-ledd-2-punkt-7-ledd-1">Skriftstørrelsen skal ikke være større enn 8 pkt.</article></article></li></ul></article></article><article class="futureLegalArticle" data-name="§36" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Krav til papir, filter og hylser til rulletobakk</span></span><article class="legalP" id="kapittel-1-foreslåttparagraf-22-ledd-1">Papir, filter og hylser til bruk sammen med rulletobakk skal være hvite, i matt utførelse.</article></article> <article class="defaultP" margin-top="true">Nåværende kapittel IV blir nytt kapittel VIII.</article> <article class="defaultP" margin-top="true">Nåværende § 18 og § 19 blir nye § 37 og § 38.</article> <article class="defaultP" margin-top="true">Ny § 39 skal lyde:</article><article class="futureLegalArticle" data-name="§39" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Tilbakehold, beslag og destruksjon</span></span><article class="legalP" id="kapittel-1-foreslåttparagraf-23-ledd-1">Tobakksvarer, tobakkssurrogater og tobakksutstyr som importeres i strid med bestemmelser i tobakksskadeloven og forskrifter gitt i medhold av denne, kan tilbakeholdes, beslaglegges og destrueres av tollmyndighetene.</article><article class="legalP" id="kapittel-1-foreslåttparagraf-23-ledd-2">Virksomheter som utfører forsendelse og tollbehandling skal varsle den som har importert varene om at de er tilbakeholdt, årsaken til dette, og om muligheten for at varene kan beslaglegges og destrueres.</article><article class="legalP" id="kapittel-1-foreslåttparagraf-23-ledd-3">Den som har importert varene kan uttale seg innen 10 dager etter at varsel er sendt.</article><article class="legalP" id="kapittel-1-foreslåttparagraf-23-ledd-4">Har virksomheten som utfører forsendelse og tollbehandling oppgitt en elektronisk adresse for mottak av elektroniske tilbakemeldinger, er tilsvaret rettidig fremsatt dersom det er kommet frem til denne adressen innen fristens utløp. Sendes tilsvaret med postoperatør, er det tilstrekkelig at tilsvaret før utløpet av fristen er avgitt til postoperatøren som skal sørge for å få svaret frem til virksomheten som sendte varsel etter annet ledd.</article><article class="legalP" id="kapittel-1-foreslåttparagraf-23-ledd-5">Dersom den som har importert varene ikke uttaler seg innen fristen, kan varene beslaglegges og destrueres. Forvaltningsloven § 23, § 24, § 25 og § 27 kommer ikke til anvendelse i slike tilfeller.</article><article class="legalP" id="kapittel-1-foreslåttparagraf-23-ledd-6">Dersom den som har importert varene uttaler seg i saken innen fristen som nevnt i tredje ledd, skal Helsedirektoratet fatte enkeltvedtak om at varene skal utleveres eller beslaglegges og destrueres.</article></article> <article class="defaultP" margin-top="true">Nåværende § 20 til § 24 blir nye § 40 til § 44.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-06-22-942/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2017.</article></section></main></body></html>