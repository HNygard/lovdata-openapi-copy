<!DOCTYPE html><html lang="no"><head><title>Forskrift om endring i forskrift til verdipapirfondloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-18-2141</dd><dt class="dokid">DokumentID</dt><dd class="dokid">LTI/forskrift/2017-12-18-2141</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-21-1467</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2011-11-25-44/§1-5</li><li>lov/2011-11-25-44/§2-16</li><li>lov/2011-11-25-44/§8-1</li><li>lov/2011-11-25-44/§8-2</li><li>lov/2011-11-25-44/§10-1</li><li>lov/2011-11-25-44/§10-2</li><li>lov/2011-11-25-44/§10-3</li><li>lov/2011-11-25-44/§10-4</li><li>lov/2011-11-25-44/§10-5</li><li>lov/2011-11-25-44/§10-6</li><li>lov/2011-11-25-44/§11-6</li></ul></dd><dt class="dateOfPublication">Kunngjort</dt><dd class="dateOfPublication">2017-12-19 16:10</dd><dt class="journalNumber">Journalnummer</dt><dd class="journalNumber">2017-1392</dd><dt class="titleShort">Korttittel</dt><dd class="titleShort">Endr. i forskrift til verdipapirfondloven</dd><dt class="title">Tittel</dt><dd class="title">Forskrift om endring i forskrift til verdipapirfondloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 18. desember 2017 med hjemmel i lov 25. november 2011 nr. 44 om verdipapirfond (verdipapirfondloven) § 1-5, § 2-16, § 8-1, § 8-2, § 10-1, § 10-2, § 10-3, § 10-4, § 10-5, § 10-6 og § 11-6.</dd><dt class="refid">RefID</dt><dd class="refid">forskrift/2017-12-18-2141</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til verdipapirfondloven<ul class="tocSubUl"><li>I<ul class="tocSubUl"><li>§ 2-33. Formål med godtgjørelsesordning</li><li>§ 2-34. Etablering av godtgjørelsesordning og krav om godtgjørelsesutvalg mv.</li><li>§ 2-35. Godtgjørelse til ledende ansatte</li><li>§ 2-36. Godtgjørelse til ansatte med arbeidsoppgaver av vesentlig betydning for risikoeksponeringen til forvaltningsselskapet eller fond under forvaltning</li><li>§ 2-37. Godtgjørelse til ansatte med kontrolloppgaver</li><li>§ 2-38. Godtgjørelse til ansatte og tillitsvalgte med tilsvarende godtgjørelse som ledende ansatte og risikotakere</li><li>§ 2-39. Informasjon om godtgjørelsesordningen i årsrapport</li><li>§ 10-3. Depotmottakerens adgang til å utkontraktere oppgaver</li><li>§ 10-4. Depotmottakerens adgang til å gjenbruke aktiva</li><li>§ 11-3. Utmåling av overtredelsesgebyr mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-18-2141" id="dokument"><h1>Forskrift om endring i forskrift til verdipapirfondloven</h1><section class="section" data-name="kapI" id="kapittel-1" data-lovdata-URL="LTI/forskrift/2017-12-18-2141/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2011 nr. 1467 til verdipapirfondloven gjøres følgende endringer:</article> <article class="defaultP" margin-top="true">Kapittel 2 nytt underkapittel XI skal lyde:</article><span class="futuretitle" id="kapittel-1-foreslåttittel-1">XI. Godtgjørelsesordninger</span><article class="futureLegalArticle" data-name="§2-33" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-33</span>. <span class="legalArticleTitle">Formål med godtgjørelsesordning</span></span><article class="legalP" id="kapittel-1-foreslåttparagraf-1-ledd-1">Forvaltningsselskap skal ha en godtgjørelsesordning som er i samsvar med forvaltningsselskapets og fondenes forretningsstrategi, overordnede mål, risikotoleranse og langsiktige interesser. Godtgjørelsesordningen skal ikke oppfordre til risikotaking som er uforenelig med risikoprofilen, vedtektene eller øvrige stiftelsesdokumenter til fond under forvaltning. Godtgjørelsesordningen skal bidra til at interessekonflikter unngås.</article></article><article class="futureLegalArticle" data-name="§2-34" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-34</span>. <span class="legalArticleTitle">Etablering av godtgjørelsesordning og krav om godtgjørelsesutvalg mv.</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Forvaltningsselskapets styre skal fastsette og sørge for at foretaket til enhver tid har og praktiserer retningslinjer og rammer for en godtgjørelsesordning. Godtgjørelsesordningen skal inneholde særskilte regler for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">ledende ansatte</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">ansatte og tillitsvalgte med arbeidsoppgaver av vesentlig betydning for risikoeksponeringen til forvaltningsselskapet eller til fond under forvaltning</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">ansatte og tillitsvalgte med kontrolloppgaver</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-1-punkt-4"><article class="legalP" id="kapittel-1-foreslåttparagraf-2-nummer-1-punkt-4-ledd-1">ansatte og tillitsvalgte med tilsvarende godtgjørelse som ledende ansatte og risikotakere, som har arbeidsoppgaver av vesentlig betydning for risikoeksponeringen til forvaltningsselskapet eller til fond under forvaltning.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Med godtgjørelse menes det samme som «lønn og annen godtgjørelse» som angitt i allmennaksjeloven § 6-16a, herunder tilsvarende resultatavhengig vederlag som nevnt i lov om forvaltning av alternative investeringsfond § 1-2 bokstav d. Forvaltningsselskapet må påse at variabel godtgjørelse ikke utbetales gjennom eierandeler i tilknyttede selskaper (indre selskap), eller på annen måte som innebærer en omgåelse av reglene om godtgjørelse.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Forvaltningsselskapets styre skal minst en gang i året gå gjennom godtgjørelsesordningen. Styret skal overvåke praktiseringen og virkningene av ordningen. Oppgavene som nevnt i første og annet punktum utføres av styremedlemmer som ikke har noen ledelsesfunksjoner hos forvaltningsselskapet, og som har kunnskap om risikostyring og godtgjørelser.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Forvaltningsselskapet skal minst én gang i året foreta en uavhengig intern kontroll av overholdelsen av regelverket. Forvaltningsselskapet skal utarbeide en skriftlig rapport om hver årlige gjennomgang.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Forvaltningsselskap som er betydelig i kraft av sin størrelse, størrelsen til fond under forvaltning, sin interne organisering og virksomhetens art, omfang og kompleksitet, skal oppnevne et godtgjørelsesutvalg. Godtgjørelsesutvalget skal ha en sammensetning som gjør det mulig å foreta en sakkyndig og uavhengig vurdering av godtgjørelsesordningen, praktiseringen av den og de insentiver som skapes for risikostyringen. Utvalget skal forberede alle saker om godtgjørelsesordningen som skal behandles av styret. Utvalgets leder og medlemmer skal utgå fra forvaltningsselskapets styre, og kan ikke inngå i den daglige ledelsen hos forvaltningsselskapet. Godtgjørelsesutvalget skal ved forberedelsen av sine beslutninger ta hensyn til de langsiktige interessene til investorene og andre berørte parter og offentlighetens interesse.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Godtgjørelse til ledende ansatte med risikostyrings- og compliancefunksjoner i forvaltningsselskap som nevnt i femte ledd, skal underlegges direkte tilsyn av godtgjørelsesutvalget.</article></article><article class="futureLegalArticle" data-name="§2-35" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-35</span>. <span class="legalArticleTitle">Godtgjørelse til ledende ansatte</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) For ledende ansatte som har resultatavhengig godtgjørelse, skal sammensetningen av fast og variabel godtgjørelse være balansert. Den faste delen av godtgjørelsen skal være tilstrekkelig høy til at forvaltningsselskapet kan unnlate å utbetale den variable delen av godtgjørelsen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Garantert variabel godtgjørelse kan bare benyttes i særlige tilfeller, og utelukkende i forbindelse med nyansettelser, og begrenset til det første året.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Dersom resultatavhengig godtgjørelse benyttes, skal denne baseres på en kombinasjon av vurdering av vedkommende person og resultatene til vedkommende forretningsenhet, fond under forvaltning og forvaltningsselskapet som helhet. Ved måling av resultater skal nåværende og fremtidig risiko for forvaltningsselskapet og fond under forvaltning, samt kostnader knyttet til behov for kapital og likviditet, hensyntas. Grunnlag for variabel godtgjørelse knyttet til resultatene til forvaltningsselskapet og fond under forvaltning, skal være en periode på minst to år.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Dersom forvaltning av verdipapirfond utgjør minst halvparten av forvaltningsselskapets portefølje, skal minst halvparten av årlig variabel godtgjørelse bestå av andeler i de aktuelle fondene, eller i andre instrumenter som avspeiler fondets verdiutvikling. Forvaltningsselskapet skal ha retningslinjer for tilbakeholdelse av instrumenter nevnt i første punktum med sikte på å ivareta interessene til forvaltningsselskapet, de aktuelle fondene og investorene. Annet punktum gjelder uavhengig av om den variable godtgjørelsen omfattes av femte ledd eller ikke.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Minst 40 prosent av den variable godtgjørelsen skal utbetales jevnt over en periode på minst tre år, eller over en lengre periode dersom anbefalt investeringshorisont tilsier det og være tilpasset risikoen tilknyttet fondene. Dersom den variable godtgjørelsen utgjør et særlig høyt beløp, skal minst 60 prosent utbetales jevnt over en periode som nevnt i første punktum.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) Variabel godtgjørelse skal bare opptjenes eller utbetales dersom dette er forsvarlig ut fra forvaltningsselskapets økonomiske stilling og den aktuelle forretningsenhetens, fondets og den aktuelle persons resultater. Den samlede variable godtgjørelsen skal som hovedregel reduseres betydelig eller bortfalle dersom forvaltningsselskapets eller fondets økonomiske resultat er svakt eller negativt.</article><article class="numberedLegalP" data-numerator="7" id="kapittel-1-foreslåttparagraf-3-nummer-7">(7) Sluttvederlag ved opphør av arbeidsforhold skal tilpasses de resultater som er oppnådd over tid, og utformes slik at manglende resultater ikke blir belønnet.</article><article class="numberedLegalP" data-numerator="8" id="kapittel-1-foreslåttparagraf-3-nummer-8">(8) Forvaltningsselskapets pensjonsordninger skal være i samsvar med forretningsstrategien, overordnede mål, verdier og de langsiktige interessene til forvaltningsselskapet og fond under forvaltning. Ved opphør av arbeidsforhold skal forvaltningsselskapet holde tilbake skjønnsmessig fastsatte pensjonsbidrag i form av instrumenter som nevnt i fjerde ledd, i en periode på fem år.</article><article class="numberedLegalP" data-numerator="9" id="kapittel-1-foreslåttparagraf-3-nummer-9">(9) Ledende ansatte skal ikke ha avtaler eller forsikringer som sikrer mot bortfall av prestasjonsavhengig godtgjørelse.</article></article><article class="futureLegalArticle" data-name="§2-36" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-36</span>. <span class="legalArticleTitle">Godtgjørelse til ansatte med arbeidsoppgaver av vesentlig betydning for risikoeksponeringen til forvaltningsselskapet eller fond under forvaltning</span></span><article class="legalP" id="kapittel-1-foreslåttparagraf-4-ledd-1">Bestemmelsene i § 2-35 gjelder tilsvarende for ansatte med arbeidsoppgaver av vesentlig betydning for risikoeksponeringen til forvaltningsselskapet eller fond under forvaltning.</article></article><article class="futureLegalArticle" data-name="§2-37" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2-37</span>. <span class="legalArticleTitle">Godtgjørelse til ansatte med kontrolloppgaver</span></span><article class="legalP" id="kapittel-1-foreslåttparagraf-5-ledd-1">Bestemmelsene i § 2-35 gjelder tilsvarende for ansatte med kontrolloppgaver, men slik at deres godtgjørelse skal være uavhengig av resultatet i forretningsområdet som de kontrollerer.</article></article><article class="futureLegalArticle" data-name="§2-38" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 2-38</span>. <span class="legalArticleTitle">Godtgjørelse til ansatte og tillitsvalgte med tilsvarende godtgjørelse som ledende ansatte og risikotakere</span></span><article class="legalP" id="kapittel-1-foreslåttparagraf-6-ledd-1">Bestemmelsene i § 2-35 gjelder tilsvarende for ansatte og tillitsvalgte med tilsvarende godtgjørelse som ledende ansatte og risikotakere, som har arbeidsoppgaver av vesentlig betydning for risikoeksponeringen til forvaltningsselskapet eller fond under forvaltning.</article></article><article class="futureLegalArticle" data-name="§2-39" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 2-39</span>. <span class="legalArticleTitle">Informasjon om godtgjørelsesordningen i årsrapport</span></span><article class="legalP" id="kapittel-1-foreslåttparagraf-7-ledd-1">I årsrapporten for hvert fond som forvaltes, skal forvaltningsselskapet innta informasjon om summen av utbetalt godtgjørelse fordelt på fast og variabel godtgjørelse med angivelse av antall mottakere fordelt på de kategorier av ansatte som er omfattet av godtgjørelsesordningen, hvordan godtgjørelsen er beregnet, utfallet av periodisk gjennomgang av godtgjørelsesordningen og vesentlige endringer i godtgjørelsesordningen.</article></article> <article class="defaultP" margin-top="true">§ 8-1 første ledd nr. 1 bokstav h og ny bokstav i skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">Opplysninger om andre verdipapirfond selskapet forvalter,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">Beskrivelse av gjeldende godtgjørelsesordning, herunder hvordan godtgjørelse og andre ytelser beregnes og en angivelse av hvilke personer som er ansvarlige for å tildele godtgjørelse og ytelser, inkludert sammensetningen av et eventuelt godtgjørelsesutvalg. Beskrivelsen kan erstattes av et sammendrag av godtgjørelsesordningen og en henvisning til nettsted hvor beskrivelsen er inntatt, samt opplysning om at papirkopi kan tilsendes vederlagsfritt.</article></article></li></ul></article> <article class="defaultP" margin-top="true">§ 10-1 annet ledd nytt annet punktum skal lyde:</article><article class="legalP" id="kapittel-1-ledd-2">I forbindelse med vurdering av depotmottaker for fondet skal ledende ansatte fremlegge ordinær politiattest etter politiregisterloven § 40.</article> <article class="defaultP" margin-top="true">Ny § 10-3 skal lyde:</article><article class="futureLegalArticle" data-name="§10-3" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 10-3</span>. <span class="legalArticleTitle">Depotmottakerens adgang til å utkontraktere oppgaver</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Depotmottakeren kan gi et annet foretak i oppdrag å utføre oppgaver som nevnt verdipapirfondloven § 10-3 syvende ledd, dersom følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-nummer-1-punkt-1"><article class="legalP" id="kapittel-1-foreslåttparagraf-8-nummer-1-punkt-1-ledd-1">oppgavene ikke utkontrakteres for å unngå kravene i verdipapirfondloven og tilhørende forskrift</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-nummer-1-punkt-2"><article class="legalP" id="kapittel-1-foreslåttparagraf-8-nummer-1-punkt-2-ledd-1">utkontrakteringen er saklig begrunnet</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-nummer-1-punkt-3"><article class="legalP" id="kapittel-1-foreslåttparagraf-8-nummer-1-punkt-3-ledd-1">depotmottakeren utviser tilbørlig aktsomhet ved utvelgelsen og ved den regelmessige og løpende oppfølgningen av oppdragstakeren.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Depotmottakeren skal kontrollere at oppdragstakeren til enhver tid:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-nummer-2-punkt-1"><article class="legalP" id="kapittel-1-foreslåttparagraf-8-nummer-2-punkt-1-ledd-1">har tilstrekkelige ressurser og kompetanse til å utføre de utkontrakterte oppgavene</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-nummer-2-punkt-2"><article class="legalP" id="kapittel-1-foreslåttparagraf-8-nummer-2-punkt-2-ledd-1">oppbevarer verdipapirfondets aktiva adskilt fra oppdragstakerens aktiva og depotmottakerens aktiva på en slik måte at disse til enhver tid skal kunne identifiseres som tilhørende depotmottakerens kunder</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-nummer-2-punkt-3"><article class="legalP" id="kapittel-1-foreslåttparagraf-8-nummer-2-punkt-3-ledd-1">treffer alle nødvendige tiltak for å sikre at fondsaktiva som holdes i depot av depotmottakerens oppdragstaker, ikke utdeles eller realiseres til fordel for oppdragstakerens kreditorer</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-nummer-2-punkt-4"><article class="legalP" id="kapittel-1-foreslåttparagraf-8-nummer-2-punkt-4-ledd-1">overholder kravene i verdipapirfondloven § 10-1 annet ledd, § 10-3 syvende og tiende ledd, § 10-5 og forskrifter fastsatt i medhold av nevnte bestemmelser</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-8-nummer-2-punkt-5"><article class="legalP" id="kapittel-1-foreslåttparagraf-8-nummer-2-punkt-5-ledd-1">når det gjelder oppbevaringsoppgaver som nevnt i verdipapirfondloven § 10-3 syvende ledd første punktum, er underlagt effektiv regulering, herunder kapitalkrav og tilsyn i den aktuelle jurisdiksjonen og en ekstern periodisk revisjon for å sikre at oppdragstakeren er i besittelse av de finansielle instrumentene som er mottatt for oppbevaring.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) Dersom lovgivningen i en tredjestat krever at visse finansielle instrumenter skal oppbevares i depot hos et lokalt foretak, og ingen lokale foretak oppfyller kravene i annet ledd bokstav e, kan utkontrakteringen likevel skje til et slikt lokalt foretak dersom andelseierne i fondet er informert før investeringen i fondet om at utkontrakteringen er påkrevd på grunn av juridiske begrensninger i tredjestatens lovgivning, om de omstendigheter som gjør utkontrakteringen nødvendig, og om risikoene som er forbundet med utkontrakteringen, og forvaltningsselskapet pålegger depotmottakeren å utkontraktere oppbevaringen til slik oppdragstaker.</article><article class="numberedLegalP" data-numerator="4" id="kapittel-1-foreslåttparagraf-8-nummer-4">(4) Oppdragstakeren kan utkontraktere oppbevaringsoppgavene videre, forutsatt at kravene i første til tredje ledd er oppfylt. Verdipapirfondloven § 10-4 tredje ledd, jf. § 10-6, får tilsvarende anvendelse for de berørte parter.</article><article class="numberedLegalP" data-numerator="5" id="kapittel-1-foreslåttparagraf-8-nummer-5">(5) Tjenesteyting gjennom et verdipapiroppgjørssystem som angitt i direktiv 98/28/EF og yting av tilsvarende tjenester gjennom verdipapiroppgjørssystemer i stater utenfor EØS-området, anses ikke som utkontraktering av depotmottakers oppbevaringsoppgaver.</article></article> <article class="defaultP" margin-top="true">Ny § 10-4 skal lyde:</article><article class="futureLegalArticle" data-name="§10-4" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 10-4</span>. <span class="legalArticleTitle">Depotmottakerens adgang til å gjenbruke aktiva</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Med gjenbruk av fondsaktiva, jf. verdipapirfondloven § 10-3 tiende ledd, menes enhver transaksjon med aktiva som oppbevares i depot, herunder overføring, pantsetting, salg og utlån.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Aktiva som oppbevares av depotmottakeren, kan bare gjenbrukes dersom følgende krav er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-nummer-2-punkt-1"><article class="legalP" id="kapittel-1-foreslåttparagraf-9-nummer-2-punkt-1-ledd-1">gjenbruk skjer for fondets regning</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-nummer-2-punkt-2"><article class="legalP" id="kapittel-1-foreslåttparagraf-9-nummer-2-punkt-2-ledd-1">depotmottakeren utfører instrukser fra forvaltningsselskapet på vegne av fondet</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-nummer-2-punkt-3"><article class="legalP" id="kapittel-1-foreslåttparagraf-9-nummer-2-punkt-3-ledd-1">gjenbruk er til fordel for fondet og i andelseiernes interesse</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-9-nummer-2-punkt-4"><article class="legalP" id="kapittel-1-foreslåttparagraf-9-nummer-2-punkt-4-ledd-1">transaksjonen er dekket av likvid sikkerhet av høy kvalitet, mottatt av fondet i henhold til avtale om overdragelse av eiendomsrett til finansiell sikkerhet. Sikkerhetens markedsverdi skal til enhver tid minst tilsvare markedsverdien av de gjenbrukte aktivaene med tillegg av en margin.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-9-nummer-3">(3) Adgangen for depotmottakere for verdipapirfond som ikke er UCITS-fond til å gjenbruke fondsaktiva, reguleres av lov om forvaltning av alternative investeringsfond § 5-3 fjerde ledd og tilhørende forskrifter.</article></article> <article class="defaultP" margin-top="true">Ny § 11-3 skal lyde:</article><article class="futureLegalArticle" data-name="§11-3" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Utmåling av overtredelsesgebyr mv.</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Finanstilsynet kan ved avgjørelsen av om det skal ilegges overtredelsesgebyr etter verdipapirfondloven § 11-6, og ved utmålingen av slikt gebyr, blant annet ta hensyn til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-nummer-1-punkt-1"><article class="legalP" id="kapittel-1-foreslåttparagraf-10-nummer-1-punkt-1-ledd-1">overtredelsens grovhet og varighet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-nummer-1-punkt-2"><article class="legalP" id="kapittel-1-foreslåttparagraf-10-nummer-1-punkt-2-ledd-1">graden av skyld hos overtrederen</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-nummer-1-punkt-3"><article class="legalP" id="kapittel-1-foreslåttparagraf-10-nummer-1-punkt-3-ledd-1">overtrederens økonomiske evne, særlig samlet omsetning eller årsinntekt</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-10-nummer-1-punkt-4"><article class="legalP" id="kapittel-1-foreslåttparagraf-10-nummer-1-punkt-4-ledd-1">oppnådd fortjeneste eller unngått tap</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-10-nummer-1-punkt-5"><article class="legalP" id="kapittel-1-foreslåttparagraf-10-nummer-1-punkt-5-ledd-1">tap påført tredjemann som følge av overtredelsen</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-10-nummer-1-punkt-6"><article class="legalP" id="kapittel-1-foreslåttparagraf-10-nummer-1-punkt-6-ledd-1">skadevirkninger for velfungerende markeder</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-10-nummer-1-punkt-7"><article class="legalP" id="kapittel-1-foreslåttparagraf-10-nummer-1-punkt-7-ledd-1">vilje til å samarbeide med myndighetene</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-10-nummer-1-punkt-8"><article class="legalP" id="kapittel-1-foreslåttparagraf-10-nummer-1-punkt-8-ledd-1">tidligere overtredelser</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-10-nummer-1-punkt-9"><article class="legalP" id="kapittel-1-foreslåttparagraf-10-nummer-1-punkt-9-ledd-1">overtrederens tiltak for å hindre gjentakelse.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Juridiske personer kan ilegges et overtredelsesgebyr etter verdipapirfondloven § 11-6 første ledd på inntil 42 millioner kroner, eller inntil 10 prosent av den samlede årsomsetningen i henhold til siste godkjente årsregnskap. For et morselskap eller et datterselskap av et morselskap som skal utarbeide konsernregnskap etter direktiv 2013/34/EU, skal den samlede omsetningen være den totale årsomsetningen, eller tilsvarende inntekt etter relevante regnskapsdirektiver, etter siste tilgjengelige konsoliderte årsregnskap godkjent av ledelsen i det overordnede morforetaket. Overtredelsesgebyret kan fastsettes til inntil to ganger oppnådd fortjeneste eller unngått tap som følge av overtredelsen, dersom overtredelsesgebyret ved denne beregningen blir høyere enn utmålingen etter første og annet punktum.</article><article class="numberedLegalP" data-numerator="3" id="kapittel-1-foreslåttparagraf-10-nummer-3">(3) Fysiske personer kan ilegges et overtredelsesgebyr etter verdipapirfondloven § 11-6 annet ledd på inntil 42 millioner kroner, eller inntil to ganger oppnådd fortjeneste eller unngått tap som følge av overtredelsen dersom overtredelsesgebyret ved denne beregningen blir høyere.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-12-18-2141/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2018.</article></section></main></body></html>