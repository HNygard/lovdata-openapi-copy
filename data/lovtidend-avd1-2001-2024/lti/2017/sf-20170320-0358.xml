<!DOCTYPE html><html lang="no"><head><title>Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-03-20-358</dd><dt class="dokid">DokumentID</dt><dd class="dokid">LTI/forskrift/2017-03-20-358</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2017-03-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-16-401</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-83/§2-4</li><li>lov/2003-07-04-83/§2-6</li><li>lov/2003-07-04-83/§2-12</li><li>lov/2003-07-04-83/§2-16</li><li>lov/2003-07-04-83/§7-3</li></ul></dd><dt class="dateOfPublication">Kunngjort</dt><dd class="dateOfPublication">2017-03-22 15:30</dd><dt class="journalNumber">Journalnummer</dt><dd class="journalNumber">2017-0284</dd><dt class="titleShort">Korttittel</dt><dd class="titleShort">Endr. i ekomforskriften</dd><dt class="title">Tittel</dt><dd class="title">Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 20. mars 2017 med hjemmel i lov 4. juli 2003 nr. 83 om elektronisk kommunikasjon (ekomloven) § 2-4, § 2-6, § 2-12, § 2-16 og § 7-3. <br /><strong>EØS-henvisninger:</strong> EØS-avtalen vedlegg XI nr. 5cu (forordning (EU) 2015/2120).</dd><dt class="refid">RefID</dt><dd class="refid">forskrift/2017-03-20-358</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)<ul class="tocSubUl"><li>I<ul class="tocSubUl"><li>§ 1-12. Nettnøytralitet</li><li>§ 3-5. Plikt til tilbyderportabilitet</li><li>§ 5a-4. Innsamlingsaksjoner</li><li>§ 6-2a. Krav til opplysninger ved nødanrop og tilbyderkode</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-03-20-358" id="dokument"><h1>Forskrift om endring i forskrift om elektronisk kommunikasjonsnett og elektronisk kommunikasjonstjeneste (ekomforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2017-03-20-358/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. februar 2004 nr. 401 om elektronisk kommunikasjonsnett og elektronisk kommunikasjonstjeneste (ekomforskriften) gjøres følgende endringer:</article> <article class="defaultP" margin-top="true">§ 1-8 første ledd skal lyde:</article><article class="legalP" id="kapittel-1-ledd-2">Tilbyder av offentlig elektronisk kommunikasjonstjeneste skal tilby sluttbruker avtale for abonnementstjenester, herunder kontantkorttjenester. Avtalen skal blant annet omfatte opplysninger om:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">tilbyders navn og adresse</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">avtalens omfang, herunder relevante opplysninger om nett og tjenester, kvalitetsparametre, vedlikeholdsvilkår og tidspunkt for tilknytning</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">pris samt hvor man får tilgang til oppdatert informasjon om pris</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">avtalens varighet og vilkår for fornyelse og opphør</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">sted for lagring av lagringspliktig data i medhold av ekomloven § 2-7a</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">kompensasjons- og refusjonsordninger ved kvalitetsavvik eller ved manglende levering</article></article></li><li data-li-identifier="7." data-name="7."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">kompensasjonsordning ved forsinket tilbyderportering eller ved misbruk av portering, jf. ekomloven § 7-3 annet ledd</article></article></li><li data-li-identifier="8." data-name="8."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">reservasjonsordninger for nummeropplysning og fellesfakturert tjeneste</article></article></li><li data-li-identifier="9." data-name="9."><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">prosedyre for klagebehandling.</article></article></li></ul></article> <article class="defaultP" margin-top="true">Ny § 1-12 skal lyde:</article><article class="futureLegalArticle" data-name="§1-12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-12</span>. <span class="legalArticleTitle">Nettnøytralitet</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XI nr. 5cu (europaparlamentets- og rådsforordning (EU) 2015/2120), om nettnøytralitet gjelder som forskrift med de tilpasninger som følger av vedlegg XI, protokoll 1 til avtalen og avtalen for øvrig.</article></article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Plikt til tilbyderportabilitet</span></span><article class="legalP" id="kapittel-1-foreslåttparagraf-2-ledd-1">Med tilbyderportabilitet menes sluttbrukers rett til å beholde nummer i E.164-serien ved bytte av tilbyder av elektronisk kommunikasjonstjeneste. Tilbyder som nytter nummer i E.164-serien, jf. nummerforskriften § 16, skal avgi nummer til annen tilbyder som sluttbruker krever nummeret flyttet til. Avgivende tilbyder kan ikke hindre eller forsinke en porteringsprosess som følge av et økonomisk krav mot sluttbruker.</article><article class="legalP" id="kapittel-1-foreslåttparagraf-2-ledd-2">Plikt til tilbyderportabilitet omfatter ikke nummerseriene avsatt til GSM-R og nødnettet (TETRA).</article></article> <article class="defaultP" margin-top="true">§ 5-2 til § 5-4 oppheves.</article> <article class="defaultP" margin-top="true">§ 5a-4 skal lyde:</article><article class="futureLegalArticle" data-name="§5a-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5a-4</span>. <span class="legalArticleTitle">Innsamlingsaksjoner</span></span><article class="legalP" id="kapittel-1-foreslåttparagraf-3-ledd-1">Tilbyder skal sikre at innsamlingsaksjoner levert som fellesfakturert tjeneste er registrert i Frivillighetsregisteret i Norge, eller at det foreligger uttalelse fra ekstern revisor om tilfredsstillende regnskaps- og kontrollfunksjoner.</article></article> <article class="defaultP" margin-top="true">§ 6-2a overskrift skal lyde:</article><article class="futureLegalArticle" data-name="§6-2a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-2a</span>. <span class="legalArticleTitle">Krav til opplysninger ved nødanrop og tilbyderkode</span></span></article> <article class="defaultP" margin-top="true">§ 6-2a annet ledd og nytt fjerde ledd skal lyde:</article><article class="legalP" id="kapittel-1-ledd-3">For anrop fra mobiltelefon skal i tillegg til opplysningene i første ledd også informasjon om mobilterminalens lokalisering overføres til nødetatene. Nøyaktigheten skal minst tilsvare den som oppnås ved å kombinere basestasjonens beregnede dekningsområde, sektorangivelse og beregning av terminalens avstand fra basestasjonen, dvs. såkalt timing advance. Opplysninger om basestasjoners faktiske dekning på bakgrunn av målinger eller beregninger skal oversendes til nødetatene.</article><article class="legalP" id="kapittel-1-ledd-4">Ved overføring av opprinnelsesmarkering til nødetatene skal videreselgere benytte egen tilbyderkode eller identifiseres sammen med selger av tilgang. Videreselgere har et selvstendig ansvar for at korrekt informasjon overføres til nødetatene.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-03-20-358/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 20. mars 2017.</article></section></main></body></html>