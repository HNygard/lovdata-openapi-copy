<!DOCTYPE html><html lang="no"><head><title>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-18-2375</dd><dt class="dokid">DokumentID</dt><dd class="dokid">LTI/forskrift/2017-12-18-2375</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Klima- og miljødepartementet</li><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-613</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/2005-06-17-62/§1-3</li><li>lov/2005-06-17-62/§2-2</li><li>lov/2005-06-17-62/§3-2</li><li>lov/2005-06-17-62/§3-3</li><li>lov/2005-06-17-62/§3-5</li><li>lov/2005-06-17-62/§4-2</li><li>lov/2005-06-17-62/§4-3</li><li>lov/2005-06-17-62/§4-5</li><li>lov/2005-06-17-62/§4-6</li><li>lov/1981-03-13-6/§9</li><li>lov/1981-03-13-6/§40</li><li>lov/1981-03-13-6/§42</li><li>lov/1976-06-11-79/§4</li><li>lov/1999-07-02-64/§16</li><li>lov/1999-07-02-64/§76</li><li>lov/1994-08-05-55/§1-2</li><li>lov/1994-08-05-55/§8-4</li><li>forskrift/2010-02-12-158/§68</li></ul></dd><dt class="dateOfPublication">Kunngjort</dt><dd class="dateOfPublication">2017-12-29 16:10</dd><dt class="journalNumber">Journalnummer</dt><dd class="journalNumber">2017-1562</dd><dt class="titleShort">Korttittel</dt><dd class="titleShort">Endr. i aktivitetsforskriften</dd><dt class="title">Tittel</dt><dd class="title">Forskrift om endring i forskrift om utføring av aktiviteter i petroleumsvirksomheten (aktivitetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet, Miljødirektoratet, Statens strålevern og Fylkesmannen i Rogaland 18. desember 2017 med hjemmel i lov 29. november 1996 nr. 72 om petroleumsvirksomhet § 10-18, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3, § 2-2, § 3-2, § 3-3, § 3-5, § 4-2, § 4-3, § 4-5 og § 4-6, lov 13. mars 1981 nr. 6 om vern mot forurensninger og om avfall (forurensningsloven) § 9, § 40 og § 42, lov 11. juni 1976 nr. 79 om kontroll med produkter og forbrukertjenester (produktkontrolloven) § 4, lov 2. juli 1999 nr. 64 om helsepersonell m.v. (helsepersonelloven) § 16 andre ledd og § 76 siste ledd, lov 5. august 1994 nr. 55 om vern mot smittsomme sykdommer § 1-2 tredje ledd og § 8-4 og forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68 første ledd bokstav c.</dd><dt class="refid">RefID</dt><dd class="refid">forskrift/2017-12-18-2375</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utføring av aktiviteter i petroleumsvirksomheten (aktivitetsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-18-2375" id="dokument"><h1>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2017-12-18-2375/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. april 2010 nr. 613 om utføring av aktiviteter i petroleumsvirksomheten (aktivitetsforskriften) gjøres følgende endringer:</article> <article class="defaultP" margin-top="true">§ 1 <i>Virkeområde</i></article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-2">Krav i denne forskriften gjelder også for aktiviteter knyttet til anlegg og utstyr som er nødvendig for å utføre bemannede undervannsoperasjoner fra fartøy.</article> <article class="defaultP" margin-top="true">§ 8 <i>Helsetjenesten</i></article> <article class="defaultP" margin-top="true">Nytt sjette ledd skal lyde:</article><article class="legalP" id="kapittel-1-ledd-3">For lagerskip med maritim besetning gis det åpning for å organisere helsetjenesten i tråd med krav i Sjøfartsdirektoratets regelverk. Operatøren skal synliggjøre at den totale beredskapen er dimensjonert og tilrettelagt på forsvarlig måte.</article> <article class="defaultP" margin-top="true">§ 34 <i>Ergonomiske forhold</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-4">Arbeidsgiveren skal sikre at arbeidet legges til rette slik at arbeidstakerne ikke utsettes for uheldig belastning som følge av manuell håndtering, arbeidsstilling, gjentatte bevegelser, arbeidsintensitet og liknende.</article> <article class="defaultP" margin-top="true">§ 36 <i>Kjemisk helsefare</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-5">Arbeidsgiveren skal sikre at helseskadelig kjemisk eksponering ved lagring, bruk, håndtering og avhending av kjemikalier, og ved arbeidsoperasjoner og prosesser som avgir kjemiske komponenter, unngås.</article> <article class="defaultP" margin-top="true">§ 37 <i>Stråling</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-6">Arbeidsgiveren skal sikre at helseskadelig eksponering ved lagring, bruk, håndtering og avhending av kilder som avgir stråling, unngås.</article> <article class="defaultP" margin-top="true">§ 38 <i>Støy</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-7">Arbeidsgiveren skal sikre at ingen arbeidstakere utsettes for hørselskadelig støy. Grenseverdier for hørselskadelig støy er for daglig støyeksponering L<sub>EX12h</sub> = 83 dB og for toppverdi av lydtrykknivå L<sub>pC,peak</sub> = 130 dB.</article> <article class="defaultP" margin-top="true">§ 39 <i>Vibrasjoner</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-8">Arbeidsgiveren skal sikre at ingen arbeidstakere utsettes for helseskadelige vibrasjoner.</article> <article class="defaultP" margin-top="true">§ 40 <i>Arbeid utendørs</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-9">Den ansvarlige skal sette kriterier for hvilke klimatiske forhold som krever vernetiltak ved arbeid utendørs, og under hvilke forhold slikt arbeid skal begrenses eller stanses.</article> <article class="defaultP" margin-top="true">§ 50 <i>Særskilte krav til tilstandskontroll av konstruksjoner, maritime systemer og rørledningssystemer</i></article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-10">For bærende konstruksjoner av ny type skal det samles inn data i to vintersesonger for å sammenlikne dem med konstruksjonsberegningene.</article> <article class="defaultP" margin-top="true">§ 51 <i>Særskilte krav til prøving av utblåsingssikring og annet trykkontrollutstyr</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-11">Utblåsingssikringer med styringsfunksjoner og annet trykkontrollutstyr skal vedlikeholdes, deriblant trykk- og funksjonsprøves, jf. § 45 og § 47.</article> <article class="defaultP" margin-top="true">§ 52 <i>Generelle krav til miljøovervåking</i></article> <article class="defaultP" margin-top="true">Siste ledd skal lyde:</article><article class="legalP" id="kapittel-1-ledd-12">Miljødirektoratet og Statens strålevern kan i særlige tilfeller stille ytterligere krav til overvåking utover de til enhver tid gjeldende retningslinjer.</article> <article class="defaultP" margin-top="true">§ 59a</article> <article class="defaultP" margin-top="true">Ny paragraf skal lyde:</article> <article class="defaultP" margin-top="true"><i>Analyse av radioaktivitet i formasjonsvann</i></article><article class="legalP" id="kapittel-1-ledd-13">Dersom det i forbindelse med testing av nye funn blir tilgjengelig prøver av formasjonsvannet, skal disse vannprøvene analyseres for innhold av naturlig forekommende radioaktive stoffer. Dersom prøver av formasjonsvannet ikke blir tatt, skal det tas prøver av produsert vann for analyse av innhold av naturlig forekommende radioaktive stoffer så snart som mulig etter at produsert vann fra feltet er tilgjengelig.</article> <article class="defaultP" margin-top="true">§ 60 <i>Utslipp av produsert vann</i></article> <article class="defaultP" margin-top="true">Syvende ledd skal lyde:</article><article class="legalP" id="kapittel-1-ledd-14">Miljødirektoratet og Statens strålevern kan stille ytterligere krav til utslipp av produsert vann.</article> <article class="defaultP" margin-top="true">§ 61a</article> <article class="defaultP" margin-top="true">Ny paragraf skal lyde:</article> <article class="defaultP" margin-top="true"><i>Energiledelse</i></article><article class="legalP" id="kapittel-1-ledd-15">Operatøren skal ha et system for energiledelse for kontinuerlig, systematisk og målrettet vurdering av tiltak som kan iverksettes for å oppnå en mest mulig energieffektiv produksjon og drift.</article><article class="legalP" id="kapittel-1-ledd-16">Energiledelsessystemet skal følge prinsippene og metodene angitt i norsk standard for energiledelse NS ISO 50001:2011. Energiledelsessystemet skal inkludere en faklingsstrategi.</article> <article class="defaultP" margin-top="true">§ 61b</article> <article class="defaultP" margin-top="true">Ny paragraf skal lyde:</article> <article class="defaultP" margin-top="true"><i>Energieffektivisering</i></article><article class="legalP" id="kapittel-1-ledd-17">Operatøren skal vurdere og, dersom det er teknisk mulig og ikke medfører urimelige kostnader, iverksette tiltak for å redusere energiforbruket gjennom å redusere energibehovet, optimalisere egen energiproduksjon og øke utnyttelsen av overskuddsenergi.</article> <article class="defaultP" margin-top="true">§ 62 <i>Økotoksikologisk testing av kjemikalier</i></article> <article class="defaultP" margin-top="true">Femte ledd skal lyde:</article><article class="legalP" id="kapittel-1-ledd-18">Giftighetstester utført på ferskvannsorganismer kan aksepteres dersom resultater fra marine tester ikke er tilgjengelige, og dersom de er utført etter standardiserte metoder.</article> <article class="defaultP" margin-top="true">Nåværende sjette ledd tredje punktum blir nytt syvende ledd.</article> <article class="defaultP" margin-top="true">Nåværende syvende ledd blir nytt åttende ledd og skal lyde:</article><article class="legalP" id="kapittel-1-ledd-19">Kravene om testing og økotoksikologisk dokumentasjon i form av HOCNF del 2, gjelder ikke kjemikalier i grønn kategori, jf. § 63, additivpakkene i kjemikalier i lukkede system som ikke går til utslipp til sjø med forbruk over 3000 kg, urenheter, kaliumhydroksid, natriumhydroksid, saltsyre, svovelsyre, salpetersyre og fosforsyre. Kravene om testing og økotoksikologisk dokumentasjon i form av HOCNF del 2, gjelder ikke polymerer som oppfyller kriteriene som er nedfelt i OSPAR Guidelines for Completing the Harmonised Offshore Chemical Notification Format (HOCNF) (Reference number: 2012/05). Miljødirektoratet kan kreve testing og økotoksikologisk dokumentasjon i form av HOCNF del 2 for polymerer som nevnt i andre punktum når dette er nødvendig for å vurdere stoffets egenskaper.</article> <article class="defaultP" margin-top="true">§ 63 <i>Kategorisering av stoff og kjemikalier</i></article> <article class="defaultP" margin-top="true">Andre ledd bokstav f skal lyde:</article><article class="legalP" id="kapittel-1-ledd-20">stoff som er arvestoffskadelige, Muta 1A og 1B, eller reproduksjonsskadelige, Repr 1A og 1B,</article> <article class="defaultP" margin-top="true">Tredje ledd bokstav c skal lyde:</article><article class="legalP" id="kapittel-1-ledd-21">organiske stoff som møter to av tre av de følgende kriterier, jf. § 62:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">BOD28 mindre enn 60 prosent</article></article></li><li data-li-identifier="-" data-name="-"><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">Log P<sub>ow,</sub> større enn eller lik 3 og molekylvekt mindre enn 700</article></article></li><li data-li-identifier="-" data-name="-"><article class="listArticle" id="kapittel-1-ledd-21-punkt-3"><article class="legalP" id="kapittel-1-ledd-21-punkt-3-ledd-1">Akutt giftighet, LC50 eller EC50, mindre enn eller lik 10 mg/l,</article></article></li></ul></article> <article class="defaultP" margin-top="true">Fjerde ledd skal lyde:</article><article class="legalP" id="kapittel-1-ledd-22">Gul kategori omfatter stoffer som ikke omfattes av svart, rød eller grønn kategori. Stoff i gul kategori med BOD28 større enn eller lik 20 prosent og mindre enn 60 prosent, jf. § 62, skal vurderes og kategoriseres i følgende underkategorier:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-22-punkt-1"><article class="legalP" id="kapittel-1-ledd-22-punkt-1-ledd-1">underkategori 1 dersom nedbrytningsstoffet forventes å bionedbrytes fullstendig eller bionedbrytes til stoff som ville falle i gul kategori, jf. første punktum, eller grønn kategori, jf. femte ledd, dersom de var omfattet av kategoriseringskrav,</article></article></li><li data-li-identifier="b)" data-name="b)"><article class="listArticle" id="kapittel-1-ledd-22-punkt-2"><article class="legalP" id="kapittel-1-ledd-22-punkt-2-ledd-1">underkategori 2 dersom nedbrytningsstoffet forventes å bionedbrytes til stoff som ville falle i rød kategori dersom de var omfattet av kategoriseringskrav, jf. tredje ledd,</article></article></li><li data-li-identifier="c)" data-name="c)"><article class="listArticle" id="kapittel-1-ledd-22-punkt-3"><article class="legalP" id="kapittel-1-ledd-22-punkt-3-ledd-1">underkategori 3 dersom nedbrytningsstoffet forventes å bionedbrytes til stoff som ville falle i svart kategori dersom de var omfattet av krav til kategorisering, jf. andre ledd.</article></article></li></ul><p class="leddfortsettelse">Vurderingen og underkategoriseringen som nevnt i andre punktum skal dokumenteres skriftlig.</p></article> <article class="defaultP" margin-top="true">Femte ledd strykes. Sjette ledd blir nytt femte ledd, og skal lyde:</article><article class="legalP" id="kapittel-1-ledd-23">Grønn kategori omfatter<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-23-punkt-1"><article class="legalP" id="kapittel-1-ledd-23-punkt-1-ledd-1">stoff på OSPARs PLONOR-liste,</article></article></li><li data-li-identifier="b)" data-name="b)"><article class="listArticle" id="kapittel-1-ledd-23-punkt-2"><article class="legalP" id="kapittel-1-ledd-23-punkt-2-ledd-1">stoff på listen i REACH vedlegg IV,</article></article></li><li data-li-identifier="c)" data-name="c)"><article class="listArticle" id="kapittel-1-ledd-23-punkt-3"><article class="legalP" id="kapittel-1-ledd-23-punkt-3-ledd-1">enkelte stoff som faller inn under REACH vedlegg V.</article></article></li></ul></article> <article class="defaultP" margin-top="true">Syvende ledd blir nytt sjette ledd.</article> <article class="defaultP" margin-top="true">§ 65 <i>Valg av kjemikalier</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-24">Med utgangspunkt i miljøvurderingene gjennomført etter § 64, skal operatøren velge de kjemikaliene som gir lavest risiko for miljøskade. Kjemikalier i svart kategori, rød kategori og gul underkategori 2 og 3, jf. § 63, skal kun velges dersom de er nødvendige av tekniske eller sikkerhetsmessige grunner, eller det i særlige tilfeller er dokumentert at bruk av disse gir lavest risiko for miljøskade.</article> <article class="defaultP" margin-top="true">Tredje ledd skal lyde:</article><article class="legalP" id="kapittel-1-ledd-25">Operatøren skal ha særskilte planer for substitusjon av kjemikalier i svart kategori, rød kategori og gul underkategori 2 og 3, jf. § 63. Planene skal gi en oversikt over hvilke kjemikalier som prioriteres skiftet ut og når dette kan skje.</article> <article class="defaultP" margin-top="true">§ 66a</article> <article class="defaultP" margin-top="true">Ny paragraf skal lyde:</article> <article class="defaultP" margin-top="true"><i>Bruk og utslipp av radioaktive sporstoffer</i></article><article class="legalP" id="kapittel-1-ledd-26">Operatøren skal ha tillatelse til bruk og utslipp av radioaktive sporstoffer, og til injeksjon av slike stoffer.</article><article class="legalP" id="kapittel-1-ledd-27">Bruk og utslipp av radioaktive sporstoffer skal reduseres så langt det er mulig. Operatøren skal vurdere substitusjon av radioaktive sporstoffer med andre typer sporstoff eller undersøkelser. Undersøkelse ved bruk av radioaktive sporstoffer skal kun utføres av selskaper med godkjenning fra Statens strålevern.</article><article class="legalP" id="kapittel-1-ledd-28">Operatøren skal estimere mengde og konsentrasjon av radioaktive sporstoffer i utslippene.</article> <article class="defaultP" margin-top="true">§ 70 <i>Måling av mengde olje, andre stoff og vann som slippes ut</i></article> <article class="defaultP" margin-top="true">Første ledd første punktum skal lyde:</article><article class="legalP" id="kapittel-1-ledd-29">Mengden vann og innhold av olje og andre stoffer i produsert vann som slippes ut, skal måles.</article> <article class="defaultP" margin-top="true">§ 70a</article> <article class="defaultP" margin-top="true">Ny paragraf skal lyde:</article> <article class="defaultP" margin-top="true"><i>Måling av mengde radioaktive stoffer som slippes ut</i></article><article class="legalP" id="kapittel-1-ledd-30">Innhold av naturlig forekommende radioaktive stoffer i produsert vann som slippes ut, skal måles, jf. Statens stråleverns Retningslinjer for rapportering av radioaktive stoffer fra petroleumsvirksomheten.</article><article class="legalP" id="kapittel-1-ledd-31">Målehyppighet, utslippsparametere og målemetoder skal være beskrevet i et måleprogram.</article><article class="legalP" id="kapittel-1-ledd-32">Måleprogrammet skal settes opp slik at omfanget og kvaliteten av målingene er tilstrekkelig for formålet, for å sikre representative og sammenlignbare målinger.</article><article class="legalP" id="kapittel-1-ledd-33">Analyser skal utføres på en systematisk og standardisert måte.</article><article class="legalP" id="kapittel-1-ledd-34">Usikkerheten i alle leddene i målingene skal reduseres så langt det er mulig.</article> <article class="defaultP" margin-top="true">§ 77 <i>Håndtering av fare- og ulykkessituasjoner</i></article> <article class="defaultP" margin-top="true">Bokstavene a–d skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-34-punkt-1"><article class="legalP" id="kapittel-1-ledd-34-punkt-1-ledd-1">rett varsel blir gitt umiddelbart,</article></article></li><li data-li-identifier="b)" data-name="b)"><article class="listArticle" id="kapittel-1-ledd-34-punkt-2"><article class="legalP" id="kapittel-1-ledd-34-punkt-2-ledd-1">faresituasjoner ikke utvikler seg til ulykkessituasjoner. Ved ulykkessituasjoner skal det settes i verk bekjempelsestiltak. Bekjempelsestiltak for å begrense akutt forurensning skal iverksettes så nær utslippskilden som mulig,</article></article></li><li data-li-identifier="c)" data-name="c)"><article class="listArticle" id="kapittel-1-ledd-34-punkt-3"><article class="legalP" id="kapittel-1-ledd-34-punkt-3-ledd-1">personell kan reddes i ulykkessituasjoner,</article></article></li><li data-li-identifier="d)" data-name="d)"><article class="listArticle" id="kapittel-1-ledd-34-punkt-4"><article class="legalP" id="kapittel-1-ledd-34-punkt-4-ledd-1">personellet på innretningen kan evakueres raskt og effektivt til enhver tid,</article></article></li></ul></article> <article class="defaultP" margin-top="true">§ 81 <i>Brønnprogram</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-35">Før brønnaktiviteter settes i gang skal det utarbeides et program som beskriver de enkelte aktivitetene som skal utføres og det utstyret som skal brukes.</article> <article class="defaultP" margin-top="true">§ 85 <i>Brønnbarrierer</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-36">Ved bore- og brønnaktiviteter skal det være testede brønnbarrierer med tilstrekkelig uavhengighet.</article> <article class="defaultP" margin-top="true">§ 88 <i>Sikring av brønner</i></article> <article class="defaultP" margin-top="true">Første ledd, første setning skal lyde:</article><article class="legalP" id="kapittel-1-ledd-37">Alle brønner skal sikres før de forlates slik at brønnintegriteten ivaretas i den tiden de er forlatt.</article> <article class="defaultP" margin-top="true">§ 89 <i>Fjernoperering av rør og arbeidsstrenger</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-38">Det skal brukes fjernopererte systemer for håndtering av rør og arbeidsstrenger, jf. § 33.</article> <article class="defaultP" margin-top="true">§ 90 <i>Posisjonering</i></article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-39">Det skal settes krav til opprettholdelse av posisjon for fartøy og innretninger ved utføring av slike operasjoner, og det skal settes kriterier for oppstart og avbrudd.</article> <article class="defaultP" margin-top="true">§ 92 <i>Løfteoperasjoner</i></article> <article class="defaultP" margin-top="true">Andre ledd, første setning skal lyde:</article><article class="legalP" id="kapittel-1-ledd-40">Alle som deltar i løfteoperasjoner, skal ha radio til å kommunisere med, og radioen skal brukes så sant ikke alle involverte kan kommunisere klart med hverandre ved direkte tale.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-12-18-2375/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2018.</article></section></main></body></html>