<!DOCTYPE html><html lang="no"><head><title>Forskrift om opptak, studier og eksamen ved Høgskolen i Innlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-01-26-98</dd><dt class="dokid">DokumentID</dt><dd class="dokid">LTI/forskrift/2017-01-26-98</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2017-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-03-01-300</li><li>forskrift/2010-03-01-306</li><li>forskrift/2013-05-28-551</li><li>forskrift/2016-06-09-923</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-9</li><li>lov/2005-04-01-15/§4-10</li><li>lov/2005-04-01-15/§5-2</li><li>lov/2005-04-01-15/§5-3</li><li>forskrift/2005-12-01-1392/§2</li><li>forskrift/2017-01-06-13/§1-1</li></ul></dd><dt class="dateOfPublication">Kunngjort</dt><dd class="dateOfPublication">2017-01-31 14:00</dd><dt class="journalNumber">Journalnummer</dt><dd class="journalNumber">2017-0078</dd><dt class="titleShort">Korttittel</dt><dd class="titleShort">Forskrift om opptak, studier og eksamen ved HINN</dd><dt class="title">Tittel</dt><dd class="title">Forskrift om opptak, studier og eksamen ved Høgskolen i Innlandet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Innlandet 26. januar 2017 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-3, § 3-5, § 3-6, § 3-7, § 3-8, § 3-9, § 3-10, § 3-11, § 4-7, § 4-8, § 4-9, § 4-10, § 5-2 og § 5-3, forskrift 1. desember 2005 nr. 1392 om krav til mastergrad § 2 og forskrift 6. januar 2017 nr. 13 om opptak til høyere utdanning § 1-1.</dd><dt class="refid">RefID</dt><dd class="refid">forskrift/2017-01-26-98</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier og eksamen ved Høgskolen i Innlandet<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Definisjoner og terminologi</li></ul></li><li>Kapittel 2. Opptak<ul class="tocSubUl"><li>§ 2-1. Opptak og rangering til grunnutdanning</li><li>§ 2-2. Opptak og rangering til videreutdanning og masterutdanning som bygger på høyere utdanning</li><li>§ 2-3. Opptak og rangering til praktisk pedagogisk utdanning</li><li>§ 2-4. Betinget opptak</li><li>§ 2-5. Reservert studieplass</li><li>§ 2-6. Dokumentasjonskontroll</li><li>§ 2-7. Generelt</li></ul></li><li>Kapittel 3. Grader<ul class="tocSubUl"><li>§ 3-1. Grader og yrkesutdanninger</li><li>§ 3-2. Krav til graden bachelor</li><li>§ 3-3. Tilleggsbetegnelse for graden bachelor</li><li>§ 3-4. Krav til graden master</li><li>§ 3-5. Tilleggsbetegnelse for graden master</li><li>§ 3-6. Tilknytningskrav for tildeling av grad</li><li>§ 3-7. Godskriving, fritak og faglig overlapping</li><li>§ 3-8. Forutsetninger for tildeling av ny grad</li></ul></li><li>Kapittel 4. Studier og utdanningsplaner<ul class="tocSubUl"><li>§ 4-1. Studieportefølje</li><li>§ 4-2. Studieplaner</li><li>§ 4-3. Utdanningsplaner</li><li>§ 4-4. Utenlandsopphold</li><li>§ 4-5. Studieåret</li></ul></li><li>Kapittel 5. Studierett og permisjoner<ul class="tocSubUl"><li>§ 5-1. Studierett</li><li>§ 5-2. Vilkår for å beholde studieretten</li><li>§ 5-3. Opphør av studierett</li><li>§ 5-4. Tap av studierett</li><li>§ 5-5. Permisjoner</li></ul></li><li>Kapittel 6. Eksamen<ul class="tocSubUl"><li>§ 6-1. Generelt om eksamen</li><li>§ 6-2. Rett til å gå opp til eksamen</li><li>§ 6-3. Forkunnskapskrav</li><li>§ 6-4. Obligatoriske arbeidskrav</li><li>§ 6-5. Oppmelding til eksamen</li><li>§ 6-6. Antall eksamensforsøk</li><li>§ 6-7. Antall eksamensforsøk for masteroppgave og større selvstendig arbeid i lavere grad</li><li>§ 6-8. Kontinuasjonseksamen</li><li>§ 6-9. Praksis i profesjonsstudiene</li><li>§ 6-10. Adgang til å gå opp til eksamen mv. som privatist</li><li>§ 6-11. Tilrettelegging ved eksamen</li><li>§ 6-12. Bruk av hjelpemidler ved eksamen med tilsyn</li></ul></li><li>Kapittel 7. Karaktersystem, sensur og klage<ul class="tocSubUl"><li>§ 7-1. Karaktersystem</li><li>§ 7-2. Sensurordninger</li><li>§ 7-3. Sensurfrister og bekjentgjørelse av sensur</li><li>§ 7-4. Begrunnelse for karakterfastsetting</li><li>§ 7-5. Klage over karakterfastsetting</li><li>§ 7-6. Klage over formelle feil</li></ul></li><li>Kapittel 8. Fusk, annullering og utestenging<ul class="tocSubUl"><li>§ 8-1. Fusk</li><li>§ 8-2. Annullering og utestenging</li></ul></li><li>Kapittel 9. Vitnemål og karakterutskrift<ul class="tocSubUl"><li>§ 9-1. Vitnemål</li></ul></li><li>Kapittel 10. Utfyllende regler og ikrafttredelse<ul class="tocSubUl"><li>§ 10-1. Dispensasjon</li><li>§ 10-2. Utfyllende bestemmelser</li><li>§ 10-3. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2017-01-26-98" id="dokument"><h1>Forskrift om opptak, studier og eksamen ved Høgskolen i Innlandet</h1><section class="section" data-name="kap1" id="kapittel-1" data-lovdata-URL="LTI/forskrift/2017-01-26-98/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2017-01-26-98/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften omfatter opptak, grader, studier og eksamen for grunnutdanninger, masterutdanninger og videreutdanninger ved Høgskolen i Innlandet. Forskriften gjelder også for personer som avlegger eksamen etter lov 1. april 2005 nr. 15 § 3-10, uten å være tatt opp som student ved høgskolen.</article><article class="legalP" id="kapittel-1-paragraf-1-ledd-2">For studier som er underlagt nasjonale rammeplaner, vil nasjonale rammeplaner gå foran denne forskriften ved en eventuell konflikt.</article></article><article class="legalArticle" data-lovdata-URL="LTI/forskrift/2017-01-26-98/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner og terminologi</span></h3><article class="legalP" id="kapittel-1-paragraf-2-ledd-1"><table><tbody><tr><td data-text-align="left" data-vertical-align="top"><i>Eksamen</i></td><td data-text-align="left" data-vertical-align="top">Vurdering som gir grunnlag for fastsettelse av karakter i et emne, enten ved at resultatet skal inngå på vitnemål eller karakterutskrift, eller som en del av en samlet karakter på vitnemål eller karakterutskrift.</td></tr><tr><td data-text-align="left" data-vertical-align="top"><i>Emne</i></td><td data-text-align="left" data-vertical-align="top">Minste studiepoenggivende enhet i et studieprogram.</td></tr><tr><td data-text-align="left" data-vertical-align="top"><i>Emnebeskrivelse</i></td><td data-text-align="left" data-vertical-align="top">Beskrivelse av bl.a. læringsutbytte, innhold, omfang, undervisnings- og arbeidsformer, arbeidskrav, krav til forkunnskaper og vurderingsformer i et emne. Emnebeskrivelser inngår som en del av studieplanen.</td></tr><tr><td data-text-align="left" data-vertical-align="top"><i>Emnegruppe</i></td><td data-text-align="left" data-vertical-align="top">Godkjent kombinasjon av emner som gjennom en studieplan er definert til å utgjøre en samlet enhet.</td></tr><tr><td data-text-align="left" data-vertical-align="top"><i>Grunnutdanning</i></td><td data-text-align="left" data-vertical-align="top">Studieprogram der opptakskravet er generell studiekompetanse, eventuelt i kombinasjon med spesielle opptakskrav.</td></tr><tr><td data-text-align="left" data-vertical-align="top"><i>Loven</i></td><td data-text-align="left" data-vertical-align="top">Med loven menes her lov av 1. april 2005 nr. 15 om universiteter og høyskoler.</td></tr><tr><td data-text-align="left" data-vertical-align="top"><i>Obligatoriske arbeidskrav</i></td><td data-text-align="left" data-vertical-align="top">Obligatoriske krav som må være godkjent for å gå opp til eksamen. Obligatoriske arbeidskrav fastsettes i emnebeskrivelsen og vurderes til godkjent eller ikke godkjent.</td></tr><tr><td data-text-align="left" data-vertical-align="top"><i>Profesjonsstudier</i></td><td data-text-align="left" data-vertical-align="top">Studieprogram som reguleres av rammeplan og som kvalifiserer til et bestemt yrke.</td></tr><tr><td data-text-align="left" data-vertical-align="top"><i>Privatist</i></td><td data-text-align="left" data-vertical-align="top">Den som etter reglene i lovens § 3-10 fremstiller seg til eksamen ved høgskolen uten å være tatt opp som student til vedkommende emne eller studieprogram ved høgskolen.</td></tr><tr><td data-text-align="left" data-vertical-align="top"><i>Rammeplan</i></td><td data-text-align="left" data-vertical-align="top">Plan som gjennom forskrift fastsetter læringsutbytte, innhold og oppbygning av profesjonsutdanninger.</td></tr><tr><td data-text-align="left" data-vertical-align="top"><i>Sakkyndig instans</i></td><td data-text-align="left" data-vertical-align="top">Forstås her som lege eller tilsvarende instans med autorisasjon til å sykemelde eller fastsette diagnose.</td></tr><tr><td data-text-align="left" data-vertical-align="top"><i>Selvstendig arbeid</i></td><td data-text-align="left" data-vertical-align="top">Arbeid av teoretisk, praktisk eller kunstnerisk art i henhold til studiets egenart. Arbeidet kan utføres individuelt eller i gruppe.</td></tr><tr><td data-text-align="left" data-vertical-align="top"><i>Sensorveiledning</i></td><td data-text-align="left" data-vertical-align="top">En skriftliggjøring av det faglige grunnlaget og de kriterier som en eksamen bedømmes etter, med bakgrunn i emnets læringsutbyttebeskrivelser.</td></tr><tr><td data-text-align="left" data-vertical-align="top"><i>Student</i></td><td data-text-align="left" data-vertical-align="top">Som student regnes den som gjennom opptak i henhold til lovens § 3-6 og § 3-7, er tatt opp til studier ved høgskolen.</td></tr><tr><td data-text-align="left" data-vertical-align="top"><i>Studieplan</i></td><td data-text-align="left" data-vertical-align="top">Plan som gir nærmere beskrivelse av bl.a. opptakskrav, læringsutbytte, innhold og organisering av et studieprogram. Emnebeskrivelser inngår som en del av studieplanen. I rammeplaner omtales studieplaner som programplaner og fagplaner.</td></tr><tr><td data-text-align="left" data-vertical-align="top"><i>Studiepoeng (sp)</i></td><td data-text-align="left" data-vertical-align="top">Omfanget av studieprogrammer og emner. Et studieår på heltid tilsvarer 60 studiepoeng, med normert arbeidsbelastning på 1500–1800 timer for studentene.</td></tr><tr><td data-text-align="left" data-vertical-align="top"><i>Studieprogram</i></td><td data-text-align="left" data-vertical-align="top">Ett eller flere emner med overordnede læringsutbytter fastsatt i studieplan.</td></tr><tr><td data-text-align="left" data-vertical-align="top"><i>Studierett</i></td><td data-text-align="left" data-vertical-align="top">Rettighet knyttet til det å være tatt opp som student på et studieprogram ved høgskolen.</td></tr><tr><td data-text-align="left" data-vertical-align="top"><i>Utdanningsplan</i></td><td data-text-align="left" data-vertical-align="top">Individuell avtale mellom student og høgskole med plan for gjennomføring av studieprogrammet studenten er tatt opp til.</td></tr><tr><td data-text-align="left" data-vertical-align="top"><i>Videreutdanning</i></td><td data-text-align="left" data-vertical-align="top">Studiepoenggivende studieprogram som gir ny formell kompetanse på lavere eller høyere grads nivå.</td></tr></tbody></table></article></article></section><section class="section" data-name="kap2" id="kapittel-2" data-lovdata-URL="LTI/forskrift/2017-01-26-98/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2017-01-26-98/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opptak og rangering til grunnutdanning</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Opptak og rangering av søkere til grunnutdanninger er regulert av departementets forskrift om opptak til høyere utdanning.</article><article class="numberedLegalP" data-numerator="2" id="kapittel-2-paragraf-1-nummer-2">(2) Rektor fastsetter utfyllende bestemmelser for vurdering av realkompetanse.</article></article><article class="legalArticle" data-lovdata-URL="LTI/forskrift/2017-01-26-98/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptak og rangering til videreutdanning og masterutdanning som bygger på høyere utdanning</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Opptakskrav til videreutdanning fremgår av studieplan eller nasjonal rammeplan.</article><article class="numberedLegalP" data-numerator="2" id="kapittel-2-paragraf-2-nummer-2">(2) Opptak av søkere til masterutdanninger er regulert av departementets forskrift om krav til mastergrad.</article><article class="numberedLegalP" data-numerator="3" id="kapittel-2-paragraf-2-nummer-3">(3) Dersom det er flere kvalifiserte søkere enn antall studieplasser rangeres søkerne etter rangeringsregelverk gitt i høgskolens utfyllende bestemmelser.</article><article class="numberedLegalP" data-numerator="4" id="kapittel-2-paragraf-2-nummer-4">(4) Søkere med annet morsmål enn norsk eller et annet nordisk språk, må dokumentere kunnskaper i norsk tilsvarende kravene som stilles i nasjonal opptaksforskrift i § 2-2 og § 2-3. Kravet om dokumentasjon av norskkunnskaper gjelder ikke for engelskspråklige studieprogram.</article><article class="numberedLegalP" data-numerator="5" id="kapittel-2-paragraf-2-nummer-5">(5) Søkere med utenlandsk utdanning må dokumentere kunnskaper i engelsk tilsvarende kravene som stilles i nasjonal opptaksforskrift i § 2-2 og § 2-3 og nedfelt i GSU-listen.</article></article><article class="legalArticle" data-lovdata-URL="LTI/forskrift/2017-01-26-98/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptak og rangering til praktisk pedagogisk utdanning</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Opptak av søkere til praktisk-pedagogisk utdanning er regulert av departementets forskrifter om rammeplan for praktisk-pedagogisk utdanning.</article><article class="numberedLegalP" data-numerator="2" id="kapittel-2-paragraf-3-nummer-2">(2) Dersom det er flere kvalifiserte søkere enn antall studieplasser rangeres søkerne etter rangeringsregelverk gitt i høgskolens utfyllende bestemmelser.</article></article><article class="legalArticle" data-lovdata-URL="LTI/forskrift/2017-01-26-98/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Betinget opptak</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) For opptak til grunnutdanninger, videreutdanninger, masterutdanninger og praktisk-pedagogisk utdanning, kan det innvilges betinget opptak, jf. forskrift om opptak til høyere utdanning.</article><article class="numberedLegalP" data-numerator="2" id="kapittel-2-paragraf-4-nummer-2">(2) Søkere som vurderes på grunnlag av realkompetanse, kan ikke få betinget opptak.</article></article><article class="legalArticle" data-lovdata-URL="LTI/forskrift/2017-01-26-98/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Reservert studieplass</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Søknad om reservert studieplass kan innvilges dersom det oppstår uforutsette og tungtveiende forhold, som gjør at søkeren ikke kan påbegynne studieprogrammet som forutsatt. Tungtveiende forhold er innkalling til militærtjeneste, fødsel, adopsjon eller sykdom.</article><article class="numberedLegalP" data-numerator="2" id="kapittel-2-paragraf-5-nummer-2">(2) Søknad må fremsettes senest tre uker etter at søkeren fikk tilbud om studieplass. Det er en forutsetning at søkeren bekrefter studieplassen før søknad fremsettes.</article><article class="numberedLegalP" data-numerator="3" id="kapittel-2-paragraf-5-nummer-3">(3) Studieplass kan reserveres i inntil ett år.</article><article class="numberedLegalP" data-numerator="4" id="kapittel-2-paragraf-5-nummer-4">(4) En student som er innvilget reservert studieplass, er garantert å få studieplass på det aktuelle studieprogrammet ved neste ordinære opptak. Det forutsettes at studietilbudet fremdeles eksisterer, og at studenten søker på studieprogrammet innen neste ordinære søknadsfrist.</article></article><article class="legalArticle" data-lovdata-URL="LTI/forskrift/2017-01-26-98/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Dokumentasjonskontroll</span></h3><article class="legalP" id="kapittel-2-paragraf-6-ledd-1">Søkere kan bli avkrevd å fremlegge originaldokumenter av grunnlaget for opptak under søknadsbehandlingen og etter at opptak er innvilget. Dersom originaldokumentene ikke fremlegges innen fastsatt frist, eller søkeren framlegger falske vitnemål eller annen ugyldig dokumentasjon, vil søkeren få søknad om opptak underkjent og mister studieretten.</article></article><article class="legalArticle" data-lovdata-URL="LTI/forskrift/2017-01-26-98/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Generelt</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Studieplan for den enkelte grunnutdanning, videreutdanning og masterutdanning fastsetter nærmere krav til eventuelle opptaksprøver, og faglige eller språklige minstekrav som departementet har fastsatt i forskrifts form. Med faglig minstekrav menes karakterkrav eller andre fagkrav, jfr. forskrift om krav til mastergrad.</article><article class="numberedLegalP" data-numerator="2" id="kapittel-2-paragraf-7-nummer-2">(2) Søknadsfrister til studier i lokalt opptak fastsettes av rektor.</article><article class="numberedLegalP" data-numerator="3" id="kapittel-2-paragraf-7-nummer-3">(3) For opptak på grunnlag av opptaksprøver er det kun klagerett over formelle feil ved avgjørelse om opptak.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2017-01-26-98/KAPITTEL_3"><h2>Kapittel 3. Grader</h2><article class="legalArticle" data-lovdata-URL="LTI/forskrift/2017-01-26-98/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Grader og yrkesutdanninger</span></h3><article class="legalP" id="kapittel-3-paragraf-1-ledd-1">Høgskolen kan tildele grader og yrkesutdanninger i samsvar med forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler.</article></article><article class="legalArticle" data-lovdata-URL="LTI/forskrift/2017-01-26-98/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Krav til graden bachelor</span></h3><article class="legalP" id="kapittel-3-paragraf-2-ledd-1">Graden bachelor oppnås på grunnlag av eksamen i emner, emnegrupper eller studieprogram av 180 studiepoengs omfang. I graden skal det inngå et selvstendig arbeid av teoretisk, praktisk eller kunstnerisk art på minimum 10 studiepoeng. Grunnlaget for graden skal for øvrig omfatte ett av følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Integrert utdanning, yrkesrettet utdanning eller annet studieprogram av 180 studiepoengs omfang i henhold til godkjent studieplan. Studieplanen skal inneholde minst 120 studiepoeng innen samme fagområde.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Integrert utdanning, yrkesrettet utdanning eller annet studieprogram av minimum 120 studiepoengs omfang, kombinert med annet studieprogram av minimum 60 studiepoengs omfang.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Treårig utdanning av 180 studiepoengs omfang som tilfredsstiller følgende vilkår: <ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-3-ledd-1-punkt-1"><article class="legalP" id="kapittel-3-paragraf-2-ledd-1-punkt-3-ledd-1-punkt-1-ledd-1">Fordypning i fag av minimum 80 studiepoengs omfang. I fordypningen skal det inngå emner som bygger på hverandre, og omfanget av påbyggingsemner må være på minimum 20 studiepoeng. Fordypningen må være definert som avsluttede fag, emnegrupper eller studieprogram i en studieplan.</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-3-ledd-1-punkt-2"><article class="legalP" id="kapittel-3-paragraf-2-ledd-1-punkt-3-ledd-1-punkt-2-ledd-1">Ytterligere fag, emnegruppe eller studieprogram av minimum 30 studiepoengs omfang.</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-3-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1-punkt-3-ledd-1">Vitenskapsteoretiske eller filosofiske emner og/eller andre frittstående emner.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2017-01-26-98/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Tilleggsbetegnelse for graden bachelor</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) For oppnådd bachelorgrad etter § 3-2 a) angis gradens faglige innhold på vitnemål som følger:<ul class="defaultList"><li><article class="listArticle" id="kapittel-3-paragraf-3-nummer-1-punkt-1"><article class="legalP" id="kapittel-3-paragraf-3-nummer-1-punkt-1-ledd-1">Bachelor i &lt;tittel på studieprogrammet&gt;.</article></article></li></ul></article><article class="numberedLegalP" data-numerator="2" id="kapittel-3-paragraf-3-nummer-2">(2) For oppnådd bachelorgrad etter § 3-2 b), angis gradens faglige innhold på vitnemål som følger:<ul class="defaultList"><li><article class="listArticle" id="kapittel-3-paragraf-3-nummer-2-punkt-1"><article class="legalP" id="kapittel-3-paragraf-3-nummer-2-punkt-1-ledd-1">Bachelor på grunnlag av &lt;betegnelse på studieprogram på 120 studiepoeng&gt; og &lt;betegnelse på studieprogram på 60 studiepoeng&gt;.</article></article></li></ul></article><article class="numberedLegalP" data-numerator="3" id="kapittel-3-paragraf-3-nummer-3">(3) For oppnådd bachelorgrad etter § 3-2 c), angis gradens faglige innhold på vitnemål i henhold til fagområdet for fordypningen:<ul class="defaultList"><li><article class="listArticle" id="kapittel-3-paragraf-3-nummer-3-punkt-1"><article class="legalP" id="kapittel-3-paragraf-3-nummer-3-punkt-1-ledd-1">Bachelor med fordypning i &lt;fagområde for fordypningen&gt;.</article></article></li></ul></article><article class="numberedLegalP" data-numerator="4" id="kapittel-3-paragraf-3-nummer-4">(4) Rammeplanbaserte utdanninger kan avvike fra bestemmelsen. Tilleggsbetegnelsen fastsettes ved etablering av studieprogrammet.</article></article><article class="legalArticle" data-lovdata-URL="LTI/forskrift/2017-01-26-98/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Krav til graden master</span></h3><article class="legalP" id="kapittel-3-paragraf-4-ledd-1">Krav til innhold og omfang i mastergrad fremgår av nasjonal forskrift 1. desember 2005 nr. 1392 om krav til mastergrad. Høgskolen tildeler de mastergrader som er godkjent i henhold til lovens § 3-2 og § 3-3.</article></article><article class="legalArticle" data-lovdata-URL="LTI/forskrift/2017-01-26-98/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Tilleggsbetegnelse for graden master</span></h3><article class="legalP" id="kapittel-3-paragraf-5-ledd-1">For oppnådd mastergrad angis gradens faglige innhold på vitnemål som følger:<ul class="defaultList"><li><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">Master i &lt;tittel på studieprogrammet&gt;.</article></article></li></ul></article></article><article class="legalArticle" data-lovdata-URL="LTI/forskrift/2017-01-26-98/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Tilknytningskrav for tildeling av grad</span></h3><article class="legalP" id="kapittel-3-paragraf-6-ledd-1">For utstedelse av vitnemål for oppnådd grad eller yrkesutdanning, må minimum 60 av studiepoengene som inngår i grunnlaget for graden eller yrkesutdanningen være avlagt ved Høgskolen i Innlandet.</article></article><article class="legalArticle" data-lovdata-URL="LTI/forskrift/2017-01-26-98/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Godskriving, fritak og faglig overlapping</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) En student kan få godskrevet annen høyere utdanning i henhold til lovens § 3-5, når det kan dokumenteres at faglige krav er oppfylt. Søknad om godskriving må framsettes skriftlig innen en måned etter emnets oppstart, og må inneholde nødvendig dokumentasjon av omfang og innhold i utdanningen som søkes godskrevet. Dokumentasjon av realkompetanse kan gi grunnlag for fritak for eksamen.</article><article class="numberedLegalP" data-numerator="2" id="kapittel-3-paragraf-7-nummer-2">(2) Rektor avgjør søknader om godskriving og søknader om fritak for eksamen etter faglig vurdering.</article><article class="numberedLegalP" data-numerator="3" id="kapittel-3-paragraf-7-nummer-3">(3) Delemner eller deleksamener godskrives ikke, og det gis ikke fritak for delemner eller deleksamener.</article><article class="numberedLegalP" data-numerator="4" id="kapittel-3-paragraf-7-nummer-4">(4) Det gis ikke dobbel uttelling for samme faginnhold innenfor samme grad. Ved overlapping i faginnhold mellom emner, emnegrupper eller studieprogram som inngår i grunnlaget for en grad, vil den samlede studiepoengsum reduseres med det antall studiepoeng overlappet tilsvarer.</article><article class="numberedLegalP" data-numerator="5" id="kapittel-3-paragraf-7-nummer-5">(5) Fritak for eksamen i et emne skal framgå på vitnemålet, med merknad om grunnlaget for fritaket.</article></article><article class="legalArticle" data-lovdata-URL="LTI/forskrift/2017-01-26-98/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Forutsetninger for tildeling av ny grad</span></h3><article class="legalP" id="kapittel-3-paragraf-8-ledd-1">Ved godskriving av utdanning som tidligere har inngått i grunnlaget for en tildelt grad, eller som del av en grad eller yrkesutdanning, må studenten avlegge minimum 60 nye studiepoeng før det kan tildeles ny grad fra Høgskolen i Innlandet. Rektor kan fastsette krav om inntil 90 nye studiepoeng for bestemte studieprogram. Ved tildeling av ny mastergrad må de nye studiepoengene inkludere en annen masteroppgave enn den oppgaven som inngikk i grunnlaget for den tidligere tildelte mastergraden.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2017-01-26-98/KAPITTEL_4"><h2>Kapittel 4. Studier og utdanningsplaner</h2><article class="legalArticle" data-lovdata-URL="LTI/forskrift/2017-01-26-98/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Studieportefølje</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Høgskolestyret vedtar strategien for institusjonens utdannings- og forskningsvirksomhet og annen faglig virksomhet, og vedtar planer for den faglige utviklingen i samsvar med de mål som er gitt av overordnet myndighet for sektoren og institusjonen.</article><article class="numberedLegalP" data-numerator="2" id="kapittel-4-paragraf-1-nummer-2">(2) Med utgangspunkt i strategiske mål og langsiktige planer om faglig utvikling, gjør høgskolestyret årlig vedtak om hvilke studieprogrammer som inngår i høgskolens studieportefølje.</article><article class="numberedLegalP" data-numerator="3" id="kapittel-4-paragraf-1-nummer-3">(3) Høgskolestyret vedtar etablering av studier av mer enn 60 studiepoengs omfang.</article><article class="numberedLegalP" data-numerator="4" id="kapittel-4-paragraf-1-nummer-4">(4) Rektor vedtar etablering av studieprogrammer av 60 studiepoengs omfang eller mindre.</article><article class="numberedLegalP" data-numerator="5" id="kapittel-4-paragraf-1-nummer-5">(5) Saker som innebærer oppretting eller nedlegging av fagområder eller andre vesentlige endringer i studieporteføljen, skal behandles av høgskolestyret.</article><article class="numberedLegalP" data-numerator="6" id="kapittel-4-paragraf-1-nummer-6">(6) Alle studieprogrammer skal tilfredsstille gjeldende krav for akkreditering av studier fastsatt av NOKUT.</article><article class="numberedLegalP" data-numerator="7" id="kapittel-4-paragraf-1-nummer-7">(7) Rektor kan ved lave søkertall, eller om andre tvingende grunner gjør det nødvendig, beslutte å ikke sette i gang et studieprogram. Søkere til det aktuelle studieprogrammet skal underrettes om vedtaket så snart som mulig.</article></article><article class="legalArticle" data-lovdata-URL="LTI/forskrift/2017-01-26-98/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Studieplaner</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Rektor fastsetter studieplaner med emnebeskrivelser for alle studiepoenggivende studieprogram.</article><article class="numberedLegalP" data-numerator="2" id="kapittel-4-paragraf-2-nummer-2">(2) Studieplaner utformes i samsvar med Nasjonalt kvalifikasjonsrammeverk.</article><article class="numberedLegalP" data-numerator="3" id="kapittel-4-paragraf-2-nummer-3">(3) Rektor godkjenner endringer i allerede godkjente studieplaner. Endringer i studieplaner eller emnebeskrivelser skal ikke tre i kraft før ved nytt studieår.</article></article><article class="legalArticle" data-lovdata-URL="LTI/forskrift/2017-01-26-98/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Utdanningsplaner</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Studenter som er tatt opp til studieprogram av minst 60 studiepoengs omfang, skal ha en utdanningsplan. Utdanningsplanen skal inneholde bestemmelser om høgskolens ansvar og forpliktelser overfor studenten, og studentens forpliktelser overfor høgskolen og medstudenter.</article><article class="numberedLegalP" data-numerator="2" id="kapittel-4-paragraf-3-nummer-2">(2) Utdanningsplanen skal være satt opp slik at studenten skal kunne gjennomføre planlagte studieprogram eller studieløp på normert tid som heltids- eller deltidsstudent.</article><article class="numberedLegalP" data-numerator="3" id="kapittel-4-paragraf-3-nummer-3">(3) Utdanningsplanen kan endres etter avtale mellom høgskole og student.</article><article class="numberedLegalP" data-numerator="4" id="kapittel-4-paragraf-3-nummer-4">(4) Studenten skal bekrefte utdanningsplanen og fullføre semesterregistrering hvert semester innen gitte frister. Dette er en forutsetning for å oppnå studentstatus.</article><article class="numberedLegalP" data-numerator="5" id="kapittel-4-paragraf-3-nummer-5">(5) Ved bekreftelse av utdanningsplanen blir studenten automatisk meldt til undervisning og eksamen.</article><article class="numberedLegalP" data-numerator="6" id="kapittel-4-paragraf-3-nummer-6">(6) For adgangsregulerte emner uten forkunnskapskrav rangeres studenter etter forskrift om opptak til høyere utdanning. For emner med forkunnskapskrav rangeres studenter etter oppnådd eksamenskarakter fra det emnet som kreves. Ved karakterlikhet skjer videre rangering etter alder, der eldre søkere går foran yngre søkere.</article></article><article class="legalArticle" data-lovdata-URL="LTI/forskrift/2017-01-26-98/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Utenlandsopphold</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Studenten må normalt ha bestått 60 studiepoeng før utreise og skal ellers tilfredsstille de krav høgskolen stiller for utreisende studenter.</article><article class="numberedLegalP" data-numerator="2" id="kapittel-4-paragraf-4-nummer-2">(2) Studenter som tar emner eller praksis ved et lærested i utlandet som en integrert del av studieprogrammet ved høgskolen, skal bekrefte utdanningsplanen og betale semesteravgift før avreisen for å opprettholde sin studierett.</article></article><article class="legalArticle" data-lovdata-URL="LTI/forskrift/2017-01-26-98/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Studieåret</span></h3><article class="legalP" id="kapittel-4-paragraf-5-ledd-1">Rektor fastsetter undervisningsterminer for studieåret. Studieårets lengde er 10 måneder fra medio august til medio juni.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2017-01-26-98/KAPITTEL_5"><h2>Kapittel 5. Studierett og permisjoner</h2><article class="legalArticle" data-lovdata-URL="LTI/forskrift/2017-01-26-98/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Den som har akseptert tilbud om studieplass, har studierett i henhold til normert studietid for det aktuelle studieprogrammet han eller hun er tatt opp til.</article><article class="numberedLegalP" data-numerator="2" id="kapittel-5-paragraf-1-nummer-2">(2) Studierett gir rett til deltakelse i all organisert undervisning og vurdering i tråd med studieplan og emnebeskrivelser i det studieprogrammet studenten er tatt opp til.</article><article class="numberedLegalP" data-numerator="3" id="kapittel-5-paragraf-1-nummer-3">(3) Rektor kan innføre plassbegrensning ved valgfrie emner, såfremt studentene sikres plass ved alternative emner, slik at de kan fullføre studieprogrammet på normert tid.</article><article class="numberedLegalP" data-numerator="4" id="kapittel-5-paragraf-1-nummer-4">(4) Dersom studenten er forsinket i studiene i forhold til normert tid, beholdes studieretten i inntil ett år i tillegg . I særlige tilfeller kan studieretten utvides ytterligere, etter søknad fra studenten. I slike tilfeller har høgskolen mulighet til å begrense rettighetene som følger med utvidet studierett. I den utvidede studieretten inngår ikke reservert studieplass, permisjon og midlertidig utestengelse fra høgskolen.</article><article class="numberedLegalP" data-numerator="5" id="kapittel-5-paragraf-1-nummer-5">(5) Ved Den norske filmskolen beholdes ikke studieretten ut over normert studietid.</article><article class="numberedLegalP" data-numerator="6" id="kapittel-5-paragraf-1-nummer-6">(6) Rektor kan gi studenter rett til å følge undervisningen og ta eksamen i emner som ikke er del av studieprogrammet studenten er tatt opp til.</article><article class="numberedLegalP" data-numerator="7" id="kapittel-5-paragraf-1-nummer-7">(7) Når en student ikke fullfører innen normert studietid, og det i mellomtiden er gjort vesentlige endringer i studieplanen, eller studieprogrammet/emnet er avviklet, gjelder retten til å fullføre etter den opprinnelige studieplanen/emnebeskrivelsen i ett år etter at endringen ble gjort gjeldende.</article></article><article class="legalArticle" data-lovdata-URL="LTI/forskrift/2017-01-26-98/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Vilkår for å beholde studieretten</span></h3><article class="legalP" id="kapittel-5-paragraf-2-ledd-1">Studenten må betale semesteravgift og eventuell annen avgift fastsatt i samsvar med forskrift om egenbetaling ved universiteter og høyskoler, bekrefte utdanningsplanen og/eller registrere seg hvert semester innen gjeldende frister for å beholde studieretten.</article></article><article class="legalArticle" data-lovdata-URL="LTI/forskrift/2017-01-26-98/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Opphør av studierett</span></h3><article class="legalP" id="kapittel-5-paragraf-3-ledd-1">Studieretten opphører automatisk når:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">Studenten selv bekrefter at hun/han trekker seg fra studieprogrammet.</article></article></li><li data-li-identifier="b)" data-name="b)"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">Studiene er fullført og vitnemål eller karakterutskrift er utstedt.</article></article></li><li data-li-identifier="c)" data-name="c)"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">Studenten ikke betaler semesteravgift eller øvrige avgifter jf. § 5-2, ikke bekrefter sin utdanningsplan og/eller ikke registrerer seg innen gitte frister.</article></article></li></ul></article></article><article class="legalArticle" data-lovdata-URL="LTI/forskrift/2017-01-26-98/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Tap av studierett</span></h3><article class="legalP" id="kapittel-5-paragraf-4-ledd-1">Studenter mister studieretten på studieprogram de er tatt opp til i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-4-ledd-1-punkt-1"><article class="legalP" id="kapittel-5-paragraf-4-ledd-1-punkt-1-ledd-1">Studenten har overskredet den fastsatte grensen for normert og utvidet tid.</article></article></li><li data-li-identifier="b)" data-name="b)"><article class="listArticle" id="kapittel-5-paragraf-4-ledd-1-punkt-2"><article class="legalP" id="kapittel-5-paragraf-4-ledd-1-punkt-2-ledd-1">Studenten har brukt opp sine forsøk til eksamen eller praksisperiode i henhold til studieplan eller etter denne forskrift.</article></article></li><li data-li-identifier="c)" data-name="c)"><article class="listArticle" id="kapittel-5-paragraf-4-ledd-1-punkt-3"><article class="legalP" id="kapittel-5-paragraf-4-ledd-1-punkt-3-ledd-1">Studenten er ikke i permisjon eller midlertidig utestengt fra høgskolen, og har ikke avlagt og bestått eksamen i løpet av siste studieår i henhold til gjeldende studieplan.</article></article></li><li data-li-identifier="d)" data-name="d)"><article class="listArticle" id="kapittel-5-paragraf-4-ledd-1-punkt-4"><article class="legalP" id="kapittel-5-paragraf-4-ledd-1-punkt-4-ledd-1">Studenten fremlegger ikke på forespørsel originaldokumenter som er grunnlaget for opptak til studieprogrammet.</article></article></li><li data-li-identifier="e)" data-name="e)"><article class="listArticle" id="kapittel-5-paragraf-4-ledd-1-punkt-5"><article class="legalP" id="kapittel-5-paragraf-4-ledd-1-punkt-5-ledd-1">Studenten møter ikke opp ved studiestart på studieprogram der dette er påkrevd.</article></article></li></ul></article></article><article class="legalArticle" data-lovdata-URL="LTI/forskrift/2017-01-26-98/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Permisjoner</span></h3><article class="numberedLegalP" data-numerator="1" id="kapittel-5-paragraf-5-nummer-1">(1) Studenter har rett til foreldrepermisjon i henhold til lovens § 4-5.</article><article class="numberedLegalP" data-numerator="2" id="kapittel-5-paragraf-5-nummer-2">(2) Det kan for øvrig innvilges permisjon for inntil ett år ved førstegangstjeneste, sykdom, studentpolitiske verv eller andre særskilte grunner. I særskilte tilfeller kan permisjon innvilges ut over ett år.</article><article class="numberedLegalP" data-numerator="3" id="kapittel-5-paragraf-5-nummer-3">(3) En student som har fått innvilget permisjon, skal så langt det er mulig få gjenoppta studieprogrammet på det tidspunktet som er angitt ved innvilgelsen.</article><article class="numberedLegalP" data-numerator="4" id="kapittel-5-paragraf-5-nummer-4">(4) Dersom en student ønsker å ta enkelteksamener i sin permisjonstid, må semesteravgift betales for det aktuelle semesteret.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2017-01-26-98/KAPITTEL_6"><h2>Kapittel 6. Eksamen</h2><article class="legalArticle" data-lovdata-URL="LTI/forskrift/2017-01-26-98/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Generelt om eksamen</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Hvilke eksamener som skal danne grunnlag for en karakterfastsettelse, fastsettes gjennom studieplan og emnebeskrivelser, og for øvrig av departementet i rammeplaner.</article><article class="numberedLegalP" data-numerator="2" id="kapittel-6-paragraf-1-nummer-2">(2) Ved bruk av deleksamen skal det fremgå av emnebeskrivelsen hvordan vurderingen gjennomføres og hvordan endelig karakter beregnes.</article><article class="numberedLegalP" data-numerator="3" id="kapittel-6-paragraf-1-nummer-3">(3) Skriftlig eksamen med tilsyn skal normalt ha følgende omfang:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-1-nummer-3-punkt-1"><article class="legalP" id="kapittel-6-paragraf-1-nummer-3-punkt-1-ledd-1">Til og med 10 studiepoeng inntil 4 timer</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-3-punkt-2"><article class="legalP" id="kapittel-6-paragraf-1-nummer-3-punkt-2-ledd-1">For 11 til 30 studiepoeng inntil 6 timer</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-3-punkt-3"><article class="legalP" id="kapittel-6-paragraf-1-nummer-3-punkt-3-ledd-1">Mer enn 30 studiepoeng inntil 8 timer</article></article></li></ul><p class="leddfortsettelse">Omfang av hjemmeeksamen og gruppeeksamen vurderes særskilt.</p></article><article class="numberedLegalP" data-numerator="4" id="kapittel-6-paragraf-1-nummer-4">(4) Eksamensbesvarelser skal alltid være originale, selvstendige og individuelle arbeider, med mindre det tydelig fremgår av oppgaven at hovedregelen kan fravikes. Besvarelsen, eller deler av denne, skal ikke tidligere ha vært innlevert som eksamen på egen eller andre institusjoner.</article><article class="numberedLegalP" data-numerator="5" id="kapittel-6-paragraf-1-nummer-5">(5) Eksamen avholdes normalt i det semesteret undervisningen i emnet avsluttes.</article><article class="numberedLegalP" data-numerator="6" id="kapittel-6-paragraf-1-nummer-6">(6) Eksamen avlegges på det sted som høgskolen fastsetter.</article></article><article class="legalArticle" data-lovdata-URL="LTI/forskrift/2017-01-26-98/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Rett til å gå opp til eksamen</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Studenter har rett til å gå opp til eksamen i emner hvor de har studierett og er eksamensmeldt.</article><article class="numberedLegalP" data-numerator="2" id="kapittel-6-paragraf-2-nummer-2">(2) Rektor kan fastsette forkunnskapskrav, obligatoriske arbeidskrav, krav om obligatorisk undervisning og praksis som forutsetning for å gå opp til eksamen. Opplysninger om dette skal fremgå av studieplan og emnebeskrivelser. Studenter som ikke oppfyller slike krav, har ikke rett til å fremstille seg til eksamen.</article><article class="numberedLegalP" data-numerator="3" id="kapittel-6-paragraf-2-nummer-3">(3) Studenter som er tatt opp til et studieprogram av ett års varighet (60 sp) eller mer, må bekrefte utdanningsplan for å kunne fremstille seg til eksamen.</article><article class="numberedLegalP" data-numerator="4" id="kapittel-6-paragraf-2-nummer-4">(4) Andre som oppfyller de generelle og eventuelt spesielle opptakskrav og andre krav for å gå opp til eksamen, har rett til å gå opp til eksamen etter nærmere regler (lovens § 3-10). Rektor avgjør om vilkår for å avlegge eksamen er innfridd.</article><article class="numberedLegalP" data-numerator="5" id="kapittel-6-paragraf-2-nummer-5">(5) En student som har mistet studieretten etter å ha brukt opp sine forsøk til eksamen jf. § 5-4 b), får ikke nye forsøk til eksamen i samme emne ved å få nytt opptak ved høgskolen.</article><article class="numberedLegalP" data-numerator="6" id="kapittel-6-paragraf-2-nummer-6">(6) En student som har fullført sitt studieprogram og mistet studieretten etter § 5-3 b), kan ikke fremstille seg til eksamen i emner i samme studieprogram ved å få nytt opptak ved høgskolen.</article></article><article class="legalArticle" data-lovdata-URL="LTI/forskrift/2017-01-26-98/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Forkunnskapskrav</span></h3><article class="legalP" id="kapittel-6-paragraf-3-ledd-1">Rektor kan fastsette krav om bestemte eksamener som må være bestått, før eksamen kan avlegges. Fritak gis kun der det kan dokumenteres bestått eksamen i tilsvarende emne.</article></article><article class="legalArticle" data-lovdata-URL="LTI/forskrift/2017-01-26-98/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Obligatoriske arbeidskrav</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) Studenter som ikke har fått godkjent et obligatorisk arbeidskrav, får ett nytt forsøk før ordinær eksamen, der dette er gjennomførbart. Studenter som ikke har overholdt innleveringsfrist og ikke fått utsettelse grunnet sykdom eller andre velferdsgrunner, får ikke anledning til å gjøre et nytt forsøk før neste gang emnet gjennomføres.</article><article class="numberedLegalP" data-numerator="2" id="kapittel-6-paragraf-4-nummer-2">(2) Obligatoriske arbeidskrav vurderes til godkjent/ikke godkjent, og gir ikke uttelling i studiepoeng.</article></article><article class="legalArticle" data-lovdata-URL="LTI/forskrift/2017-01-26-98/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Oppmelding til eksamen</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) Eksamensoppmelding skjer normalt ved at studenten bekrefter sin utdanningsplan.</article><article class="numberedLegalP" data-numerator="2" id="kapittel-6-paragraf-5-nummer-2">(2) Oppmelding til eksamen skal skje senest innen 1. oktober i høstsemesteret og 1. mars i vårsemesteret, såfremt høgskolen ikke har fastsatt andre frister.</article><article class="numberedLegalP" data-numerator="3" id="kapittel-6-paragraf-5-nummer-3">(3) Den enkelte student er ansvarlig for at han/hun er oppmeldt til eksamen innen angitte frister.</article><article class="numberedLegalP" data-numerator="4" id="kapittel-6-paragraf-5-nummer-4">(4) En student som er meldt opp til eksamen, har anledning til å trekke seg. Avmelding skal være mottatt av høgskolen senest 2 uker før eksamensdagen.</article><article class="numberedLegalP" data-numerator="5" id="kapittel-6-paragraf-5-nummer-5">(5) Studenten er selv ansvarlig for å holde seg orientert om tid og sted for eksamen.</article></article><article class="legalArticle" data-lovdata-URL="LTI/forskrift/2017-01-26-98/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Antall eksamensforsøk</span></h3><article class="numberedLegalP" data-numerator="1" id="kapittel-6-paragraf-6-nummer-1">(1) En student har rett til å framstille seg til eksamen ved høgskolen i samme emne eller tilsvarende emner tre ganger. Praksis i profesjonsstudiene jf. § 6-9, masteroppgaver og større selvstendig arbeid i lavere grad jf. § 6-7, er unntatt denne bestemmelsen.</article><article class="numberedLegalP" data-numerator="2" id="kapittel-6-paragraf-6-nummer-2">(2) Ved Den norske filmskolen kan studenter framstille seg til ordinære eksamen en gang.</article><article class="numberedLegalP" data-numerator="3" id="kapittel-6-paragraf-6-nummer-3">(3) Det regnes som tellende eksamensforsøk når studenten<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-6-nummer-3-punkt-1"><article class="legalP" id="kapittel-6-paragraf-6-nummer-3-punkt-1-ledd-1">trekker seg etter avmeldingsfristens utløp uten gyldig fravær</article></article></li><li data-li-identifier="-" data-name="-"><article class="listArticle" id="kapittel-6-paragraf-6-nummer-3-punkt-2"><article class="legalP" id="kapittel-6-paragraf-6-nummer-3-punkt-2-ledd-1">ikke møter på eksamen</article></article></li><li data-li-identifier="-" data-name="-"><article class="listArticle" id="kapittel-6-paragraf-6-nummer-3-punkt-3"><article class="legalP" id="kapittel-6-paragraf-6-nummer-3-punkt-3-ledd-1">ikke leverer eksamensbesvarelsen innen oppgitt frist</article></article></li><li data-li-identifier="-" data-name="-"><article class="listArticle" id="kapittel-6-paragraf-6-nummer-3-punkt-4"><article class="legalP" id="kapittel-6-paragraf-6-nummer-3-punkt-4-ledd-1">leverer blankt</article></article></li><li data-li-identifier="-" data-name="-"><article class="listArticle" id="kapittel-6-paragraf-6-nummer-3-punkt-5"><article class="legalP" id="kapittel-6-paragraf-6-nummer-3-punkt-5-ledd-1">møter på eksamen og trekker seg under eksamen uten gyldig grunn</article></article></li><li data-li-identifier="-" data-name="-"><article class="listArticle" id="kapittel-6-paragraf-6-nummer-3-punkt-6"><article class="legalP" id="kapittel-6-paragraf-6-nummer-3-punkt-6-ledd-1">møter til eksamen uten nødvendig eller fungerende utstyr, og av den grunn ikke får gjennomført eksamen</article></article></li><li data-li-identifier="-" data-name="-"><article class="listArticle" id="kapittel-6-paragraf-6-nummer-3-punkt-7"><article class="legalP" id="kapittel-6-paragraf-6-nummer-3-punkt-7-ledd-1">får sin eksamen annullert på grunn av fusk eller forsøk på fusk.</article></article></li></ul><p class="leddfortsettelse">Studenten har i ovennevnte tilfeller ikke krav på å fremstille seg på nytt før ved neste ordinære eksamen i emnet.</p></article><article class="numberedLegalP" data-numerator="4" id="kapittel-6-paragraf-6-nummer-4">(4) Rektor kan i særlige tilfeller gi dispensasjon for et fjerde forsøk etter søknad fra studenten. I slike tilfeller kan det fastsettes særskilte krav og tidspunkt for når et fjerde og siste eksamensforsøk må gjennomføres.</article><article class="numberedLegalP" data-numerator="5" id="kapittel-6-paragraf-6-nummer-5">(5) I emner med deleksamener er antall eksamensforsøk normalt knyttet til den enkelte deleksamen. Bestått deleksamen i et emne må normalt ikke avlegges på nytt dersom annen deleksamen i samme emne vurderes til ikke bestått.</article></article><article class="legalArticle" data-lovdata-URL="LTI/forskrift/2017-01-26-98/§6-7" data-name="§6-7" id="kapittel-6-paragraf-7"><h3 class="legalArticleHeader"><span class="legalArticleValue">§ 6-7</span>. <span class="legalArticleTitle">Antall eksamensforsøk for masteroppgave og større selvstendig arbeid i lavere grad</span></h3><article class="numberedLegalP" data-numerator="1" id="kapittel-6-paragraf-7-nummer-1">(1) Dersom en masteroppgave er vurdert til ikke bestått, kan omarbeidet masteroppgave leveres til sensur på nytt én gang, til avtalt tidspunkt.</article><article class="numberedLegalP" data-numerator="2" id="kapittel-6-paragraf-7-nummer-2">(2) Annet større selvstendig arbeid i lavere grad (bacheloroppgave, fordypningsoppgave, FoU-oppgave, prosjektoppgave o.l.) som er vurdert til ikke bestått, kan leveres til sensur på nytt én gang, i omarbeidet form og til avtalt tidspunkt.</article><article class="numberedLegalP" data-numerator="3" id="kapittel-6-paragraf-7-nummer-3">(3) Det er ikke adgang til å få vurdert ny eller omarbeidet masteroppgave, eller annet større selvstendig arbeid i lavere grad, når studenten tidligere har fått vurdert oppgaven eller arbeidet til bestått resultat i samme studieprogram.</article></article><article class="legalArticle" data-lovdata-URL="LTI/forskrift/2017-01-26-98/§6-8" data-name="§6-8" id="kapittel-6-paragraf-8"><h3 class="legalArticleHeader"><span class="legalArticleValue">§ 6-8</span>. <span class="legalArticleTitle">Kontinuasjonseksamen</span></h3><article class="numberedLegalP" data-numerator="1" id="kapittel-6-paragraf-8-nummer-1">(1) Rektor kan vedta at det skal holdes kontinuasjonseksamen med adgang for studenter som har fremstilt seg til ordinær eksamen og ikke bestått, eller som har gyldig fravær ved ordinær eksamen.</article><article class="numberedLegalP" data-numerator="2" id="kapittel-6-paragraf-8-nummer-2">(2) Som gyldig fravær ved eksamen regnes sykdom eller sterke velferdsgrunner. Disse forholdene skal kunne dokumenteres. Dokumentasjon fra sakkyndig instans skal leveres til høgskolen så raskt som mulig, og senest innen tre virkedager etter eksamen.</article><article class="numberedLegalP" data-numerator="3" id="kapittel-6-paragraf-8-nummer-3">(3) Studenter med tellende eksamensforsøk i henhold til § 6-6 tredje ledd, har ikke rett til å fremstille seg til kontinuasjonseksamen.</article><article class="numberedLegalP" data-numerator="4" id="kapittel-6-paragraf-8-nummer-4">(4) Studenter som ønsker å forbedre karakter, får anledning til dette ved ordinær eksamen.</article><article class="numberedLegalP" data-numerator="5" id="kapittel-6-paragraf-8-nummer-5">(5) Kontinuasjonseksamen skal ha samme eksamensform som ordinær eksamen.</article><article class="numberedLegalP" data-numerator="6" id="kapittel-6-paragraf-8-nummer-6">(6) Når en student har avlagt eksamen på nytt, gjelder beste karakter.</article><article class="numberedLegalP" data-numerator="7" id="kapittel-6-paragraf-8-nummer-7">(7) Rektor kan vedta regler for adgang til kontinuasjonseksamen for andre enn studenter med ikke bestått karakter eller gyldig fravær ved ordinær eksamen.</article></article><article class="legalArticle" data-lovdata-URL="LTI/forskrift/2017-01-26-98/§6-9" data-name="§6-9" id="kapittel-6-paragraf-9"><h3 class="legalArticleHeader"><span class="legalArticleValue">§ 6-9</span>. <span class="legalArticleTitle">Praksis i profesjonsstudiene</span></h3><article class="numberedLegalP" data-numerator="1" id="kapittel-6-paragraf-9-nummer-1">(1) Dersom en student på grunn av sykdom eller sterke velferdsgrunner må avbryte sin praksisperiode, kreves dokumentasjon fra sakkyndig instans. Slik dokumentasjon må være høgskolen i hende så raskt som mulig, og senest innen tre virkedager etter at praksis er avbrutt. Der avbrudd i praksis godkjennes på grunn av sykdom eller sterke velferdsgrunner, telles ikke dette som et eksamensforsøk.</article><article class="numberedLegalP" data-numerator="2" id="kapittel-6-paragraf-9-nummer-2">(2) Praksis i profesjonsstudiene defineres som en eksamen og vurderes til Bestått/Ikke bestått. For ikke bestått praksis gis det adgang til å ta praksisperioden én gang til. Maksimum antall forsøk er to, med mindre annet er bestemt i rammeplan.</article><article class="numberedLegalP" data-numerator="3" id="kapittel-6-paragraf-9-nummer-3">(3) For praksis i profesjonsstudiene gjelder bestemmelsene i § 6-2 i denne forskrift.</article></article><article class="legalArticle" data-lovdata-URL="LTI/forskrift/2017-01-26-98/§6-10" data-name="§6-10" id="kapittel-6-paragraf-10"><h3 class="legalArticleHeader"><span class="legalArticleValue">§ 6-10</span>. <span class="legalArticleTitle">Adgang til å gå opp til eksamen mv. som privatist</span></h3><article class="numberedLegalP" data-numerator="1" id="kapittel-6-paragraf-10-nummer-1">(1) Med privatist menes person som beskrevet i lovens § 3-10.</article><article class="numberedLegalP" data-numerator="2" id="kapittel-6-paragraf-10-nummer-2">(2) Adgang til eksamen kan nektes etter lovens § 3-10 dersom privatisten ikke har fulgt obligatorisk undervisning, gjennomført obligatorisk praksis eller fullført obligatoriske arbeidskrav. Tidligere studenter som oppfyller de fastsatte arbeidskrav, krav om bestemte eksamener eller krav om obligatorisk oppmøte og praksis, har rett til å gå opp til eksamen som privatist forutsatt at denne eksamen fortsatt tilbys.</article><article class="numberedLegalP" data-numerator="3" id="kapittel-6-paragraf-10-nummer-3">(3) Privatister må melde seg opp til eksamen, og eventuelt søke om godkjenning av forkunnskapskrav eller praksis, innen fastsatte frister. Dokumentasjon av opptakskravet for det studieprogrammet som eksamen gjelder, må vedlegges oppmeldingen.</article><article class="numberedLegalP" data-numerator="4" id="kapittel-6-paragraf-10-nummer-4">(4) Privatistenes rettigheter ved høgskolen er begrenset til deltakelse i offentlige forelesninger og adgang til eksamen, i samsvar med loven og denne forskriftens bestemmelser om eksamen.</article><article class="numberedLegalP" data-numerator="5" id="kapittel-6-paragraf-10-nummer-5">(5) Privatister må betale eksamensavgift i samsvar med vedtak i styret. Eksamensavgiften må være betalt innen angitt frist. Privatister som ikke har betalt eksamensavgiften innen fristen, har ikke adgang til eksamen.</article><article class="numberedLegalP" data-numerator="6" id="kapittel-6-paragraf-10-nummer-6">(6) Privatister må i tillegg til eksamensavgiften betale semesteravgift i samsvar med bestemmelser i lov om studentsamskipnader med forskrifter.</article><article class="numberedLegalP" data-numerator="7" id="kapittel-6-paragraf-10-nummer-7">(7) Eksamensavgift og semesteravgift refunderes ikke dersom privatisten trekker seg fra eksamen.</article><article class="numberedLegalP" data-numerator="8" id="kapittel-6-paragraf-10-nummer-8">(8) Studenter som er utestengt jf. lovens § 4-8, har ikke adgang til eksamen som privatist.</article><article class="numberedLegalP" data-numerator="9" id="kapittel-6-paragraf-10-nummer-9">(9) Begrensningene om antall forsøk til eksamen i § 6-2 femte ledd gjelder også for privatister.</article><article class="numberedLegalP" data-numerator="10" id="kapittel-6-paragraf-10-nummer-10">(10) Rektor kan unnta enkelte studieprogram eller emner fra privatistordningen.</article></article><article class="legalArticle" data-lovdata-URL="LTI/forskrift/2017-01-26-98/§6-11" data-name="§6-11" id="kapittel-6-paragraf-11"><h3 class="legalArticleHeader"><span class="legalArticleValue">§ 6-11</span>. <span class="legalArticleTitle">Tilrettelegging ved eksamen</span></h3><article class="numberedLegalP" data-numerator="1" id="kapittel-6-paragraf-11-nummer-1">(1) Individuell tilrettelegging til eksamen skal ha som formål å oppveie de ulemper en funksjonsnedsettelse medfører for kandidaten i eksamenssituasjonen, samtidig som det i størst mulig utstrekning skal sørges for at kandidatene prøves likt. Tilretteleggingen skal ikke føre til en reduksjon av de faglige krav som stilles ved den enkelte eksamen. Tilretteleggingen skal være slik at eksamensprestasjonen kan vurderes etter vanlige faglige kriterier.</article><article class="numberedLegalP" data-numerator="2" id="kapittel-6-paragraf-11-nummer-2">(2) Studenter som har behov for individuell tilrettelegging ved den praktiske gjennomføringen av eksamen, må framsette søknad om dette innen fastsatte frister.</article><article class="numberedLegalP" data-numerator="3" id="kapittel-6-paragraf-11-nummer-3">(3) Studenter som ikke kan gjennomføre eksamen på grunn av en akutt lidelse, henvises normalt til kontinuasjonseksamen. Dersom det er sannsynlig at en student med en akutt lidelse vil klare å gjennomføre ordinær eksamen med enkle og lite ressurskrevende tiltak, kan tilrettelegging likevel innvilges.</article><article class="numberedLegalP" data-numerator="4" id="kapittel-6-paragraf-11-nummer-4">(4) Søknad om tilrettelegging ved eksamen må inneholde dokumentasjon fra sakkyndig instans, og beskrive behovet for særordning i eksamenssituasjonen.</article><article class="numberedLegalP" data-numerator="5" id="kapittel-6-paragraf-11-nummer-5">(5) Det skal normalt søkes for hver eksamensperiode, men dersom grunnlaget for særordningen er av permanent karakter, kan det gjøres unntak fra dette.</article><article class="numberedLegalP" data-numerator="6" id="kapittel-6-paragraf-11-nummer-6">(6) Ved behov for utvidet tid ved eksamen med tilsyn kan det gis inntil 25&#xa0;% av normal eksamenstid, maksimalt en time. Ved hjemmeeksamen gis maksimalt 48 timer i tillegg.</article><article class="numberedLegalP" data-numerator="7" id="kapittel-6-paragraf-11-nummer-7">(7) Studenter med dokumentert dysleksi eller andre lese- og skrivevansker, kan etter eget ønske få merket eksamensbesvarelsen eller lagt ved en anonymisert attest som stadfester dette.</article><article class="numberedLegalP" data-numerator="8" id="kapittel-6-paragraf-11-nummer-8">(8) Studenter med annet morsmål enn norsk skal normalt ikke få utvidet tid til eksamen, men kan etter eget ønske få merket eksamensbesvarelsen eller lagt ved en anonymisert attest som stadfester annet morsmål.</article><article class="numberedLegalP" data-numerator="9" id="kapittel-6-paragraf-11-nummer-9">(9) Rektor avgjør om tilrettelegging innvilges, samt hvilken form tilretteleggingen skal ha.</article></article><article class="legalArticle" data-lovdata-URL="LTI/forskrift/2017-01-26-98/§6-12" data-name="§6-12" id="kapittel-6-paragraf-12"><h3 class="legalArticleHeader"><span class="legalArticleValue">§ 6-12</span>. <span class="legalArticleTitle">Bruk av hjelpemidler ved eksamen med tilsyn</span></h3><article class="numberedLegalP" data-numerator="1" id="kapittel-6-paragraf-12-nummer-1">(1) Oversikt over tillatte hjelpemidler ved eksamen fastsettes i emnebeskrivelsen, og skal fremgå av eksamensoppgaven.</article><article class="numberedLegalP" data-numerator="2" id="kapittel-6-paragraf-12-nummer-2">(2) Studentene er selv ansvarlig for å gjøre seg kjent med hva som er tillatte hjelpemidler ved den enkelte eksamen</article></article></section><section class="section" data-name="kap7" id="kapittel-7" data-lovdata-URL="LTI/forskrift/2017-01-26-98/KAPITTEL_7"><h2>Kapittel 7. Karaktersystem, sensur og klage</h2><article class="legalArticle" data-lovdata-URL="LTI/forskrift/2017-01-26-98/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Karaktersystem</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Karaktersystemet ved eksamen, prøve, bedømmelse av oppgave eller annen vurdering skal være ett av følgende to alternativer:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-1-nummer-1-punkt-1"><article class="legalP" id="kapittel-7-paragraf-1-nummer-1-punkt-1-ledd-1">Bestått/Ikke bestått</article></article></li><li data-li-identifier="b)" data-name="b)"><article class="listArticle" id="kapittel-7-paragraf-1-nummer-1-punkt-2"><article class="legalP" id="kapittel-7-paragraf-1-nummer-1-punkt-2-ledd-1">Gradert bokstavkarakterskala fra A til E for bestått og F for ikke bestått i henhold til generelle, kvalitative beskrivelser av karaktertrinnene fra Universitets- og høgskolerådet.</article></article></li></ul></article><article class="numberedLegalP" data-numerator="2" id="kapittel-7-paragraf-1-nummer-2">(2) Det skal utarbeides sensorveiledning til hver skriftlig eksamen. Denne skal være tilgjengelig for sensor før vurderingen starter, og tilgjengeliggjøres for studentene når sensur er kunngjort.</article><article class="numberedLegalP" data-numerator="3" id="kapittel-7-paragraf-1-nummer-3">(3) Bokstavkarakterene tilsvarer tallverdier slik: A=5, B=4, C=3, D=2, E=1, F=0. Tallverdiene brukes ved utregning av endelig karakter i emnet når flere deleksamener skal inngå, eller når flere emneresultater skal inngå i en samlet endelig karakter for et emne. Vektet gjennomsnitt beregnes med én desimal. Etter vanlige avrundingsregler foretas avrunding til helt tall, som gir bokstavkarakter i samsvar med tallverdien.</article><article class="numberedLegalP" data-numerator="4" id="kapittel-7-paragraf-1-nummer-4">(4) Skalaen Bestått/Ikke bestått bør brukes i praksisemner og emner av tilsvarende karakter.</article><article class="numberedLegalP" data-numerator="5" id="kapittel-7-paragraf-1-nummer-5">(5) Skalaen Bestått/Ikke bestått kan brukes<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-1-nummer-5-punkt-1"><article class="legalP" id="kapittel-7-paragraf-1-nummer-5-punkt-1-ledd-1">i emner der det legges vekt på helhetlig vurdering av kunnskap, ferdigheter og kompetanse, og der fingraderte karakterer har liten mening</article></article></li><li data-li-identifier="b)" data-name="b)"><article class="listArticle" id="kapittel-7-paragraf-1-nummer-5-punkt-2"><article class="legalP" id="kapittel-7-paragraf-1-nummer-5-punkt-2-ledd-1">i grunnleggende emner som feltkurs, medikamentregning, metodeemner, skrivekurs eller andre innføringsemner</article></article></li><li data-li-identifier="c)" data-name="c)"><article class="listArticle" id="kapittel-7-paragraf-1-nummer-5-punkt-3"><article class="legalP" id="kapittel-7-paragraf-1-nummer-5-punkt-3-ledd-1">i prosjektarbeid/bachelorarbeid som organiseres som gruppeoppgaver.</article></article></li></ul></article><article class="numberedLegalP" data-numerator="6" id="kapittel-7-paragraf-1-nummer-6">(6) Hvilket karaktersystem som skal benyttes ved den enkelte eksamen, prøve eller bedømmelse av oppgave, fastsettes i studieplaner og emnebeskrivelser.</article><article class="numberedLegalP" data-numerator="7" id="kapittel-7-paragraf-1-nummer-7">(7) Vekting av deleksamener ved beregning av endelig karakter, fastsettes i studieplaner og emnebeskrivelser.</article><article class="numberedLegalP" data-numerator="8" id="kapittel-7-paragraf-1-nummer-8">(8) Mer fagspesifikke kriterier kan utarbeides av det enkelte fagmiljø med utgangspunkt i nasjonale føringer innen hvert fagområde.</article></article><article class="legalArticle" data-lovdata-URL="LTI/forskrift/2017-01-26-98/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Sensurordninger</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Studentenes kunnskaper, ferdigheter og generelle kompetanse skal vurderes på en upartisk og faglig betryggende måte.</article><article class="numberedLegalP" data-numerator="2" id="kapittel-7-paragraf-2-nummer-2">(2) Det skal være ekstern evaluering av vurderingen eller vurderingsordningene.</article><article class="numberedLegalP" data-numerator="3" id="kapittel-7-paragraf-2-nummer-3">(3) Ekstern sensor kan ikke være tilsatt i hovedstilling eller bistilling ved høgskolen, og heller ikke ha hatt engasjement som timelærer i det aktuelle emnet for eksamenskullet. Tilsatte ved samarbeidsinstitusjoner bør ikke benyttes som eksterne sensorer dersom de har nær tilknytning til det fagmiljøet som har ansvar for undervisningen i emnet.</article><article class="numberedLegalP" data-numerator="4" id="kapittel-7-paragraf-2-nummer-4">(4) Bruk av ekstern sensor skal komme alle kandidater til gode. Ekstern sensor kan benyttes på en fastsatt del av besvarelsene i et emne på store kull. Denne vurderingen legges da til grunn for sensurering av de øvrige besvarelsene.</article><article class="numberedLegalP" data-numerator="5" id="kapittel-7-paragraf-2-nummer-5">(5) Oppgavetekst og sensorveiledning skal alltid forelegges minst en ekstern sensor til vurdering og godkjenning. Dette gjelder selv om ekstern sensor ikke skal delta i vurdering av besvarelsene.</article><article class="numberedLegalP" data-numerator="6" id="kapittel-7-paragraf-2-nummer-6">(6) Omfang av sensur:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-2-nummer-6-punkt-1"><article class="legalP" id="kapittel-7-paragraf-2-nummer-6-punkt-1-ledd-1">Det skal være to sensorer på muntlig eksamen og på andre eksamener som ikke lar seg etterprøve.</article></article></li><li data-li-identifier="b)" data-name="b)"><article class="listArticle" id="kapittel-7-paragraf-2-nummer-6-punkt-2"><article class="legalP" id="kapittel-7-paragraf-2-nummer-6-punkt-2-ledd-1">Det skal være to sensorer på bachelorarbeid og annet større arbeid på lavere grads nivå, hvorav en ekstern.</article></article></li><li data-li-identifier="c)" data-name="c)"><article class="listArticle" id="kapittel-7-paragraf-2-nummer-6-punkt-3"><article class="legalP" id="kapittel-7-paragraf-2-nummer-6-punkt-3-ledd-1">Det skal alltid være minst to sensorer, hvorav minst én ekstern ved bedømmelse av studenters selvstendige arbeid i høyere grad.</article></article></li><li data-li-identifier="d)" data-name="d)"><article class="listArticle" id="kapittel-7-paragraf-2-nummer-6-punkt-4"><article class="legalP" id="kapittel-7-paragraf-2-nummer-6-punkt-4-ledd-1">På øvrige eksamener bør det i tillegg til intern sensor hvert år benyttes ekstern sensor på minst 1/3 av emnene. I løpet av en treårsperiode skal alle emner ha ekstern sensur.</article></article></li><li data-li-identifier="e)" data-name="e)"><article class="listArticle" id="kapittel-7-paragraf-2-nummer-6-punkt-5"><article class="legalP" id="kapittel-7-paragraf-2-nummer-6-punkt-5-ledd-1">Ved ny sensurering etter klage jf. lovens § 5-2 andre ledd og § 5-3 fjerde ledd, benyttes minst to nye sensorer, hvorav minst en ekstern. Endring kan gjøres både til gunst og ugunst for klager. Ved ny sensurering skal sensorene ikke få opprinnelig karakter, sensors begrunnelse for denne eller studentens begrunnelse for klagen. Den nye kommisjonen skal alltid ha sensorveiledning tilgjengelig.</article></article></li></ul></article><article class="numberedLegalP" data-numerator="7" id="kapittel-7-paragraf-2-nummer-7">(7) Dersom intern og ekstern sensor ikke blir enige om vurderingen av en besvarelse, avgjør ekstern sensor.</article><article class="numberedLegalP" data-numerator="8" id="kapittel-7-paragraf-2-nummer-8">(8) Ved uenighet mellom faglærer og veileder/praksislærer på praksisstedet ved vurdering av praksisstudier, tiltrer studieleder/studieansvarlig/faglig ansvarlig som tredje sensor.</article><article class="numberedLegalP" data-numerator="9" id="kapittel-7-paragraf-2-nummer-9">(9) For å få adgang til justerende muntlig eksamen må studenten ha bestått forutgående skriftlig eksamen.</article></article><article class="legalArticle" data-lovdata-URL="LTI/forskrift/2017-01-26-98/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Sensurfrister og bekjentgjørelse av sensur</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Sensurfrist er tre uker fra eksamensdagen.</article><article class="numberedLegalP" data-numerator="2" id="kapittel-7-paragraf-3-nummer-2">(2) Ved ny sensur som følge av klage eller bytte av sensor, skal klagen avgjøres uten ugrunnet opphold, jf. forvaltningslovens § 11a.</article><article class="numberedLegalP" data-numerator="3" id="kapittel-7-paragraf-3-nummer-3">(3) Høgskolestyret kan gjøre unntak for enkelteksamener i henhold til lovens § 3-9 fjerde ledd.</article><article class="numberedLegalP" data-numerator="4" id="kapittel-7-paragraf-3-nummer-4">(4) Sensurfrist for masteroppgaver og større selvstendig arbeid over 25 studiepoeng, er seks uker.</article><article class="numberedLegalP" data-numerator="5" id="kapittel-7-paragraf-3-nummer-5">(5) Der hvor endelig karakter fastsettes ved justerende muntlig eksamen, skal det gå minimum 24 timer fra sensuren for skriftlig eksamen er offentliggjort til muntlig eksamen starter.</article><article class="numberedLegalP" data-numerator="6" id="kapittel-7-paragraf-3-nummer-6">(6) Sensur kunngjøres via Studentweb. Studentene er selv ansvarlige for å gjøre seg kjent med sensuren.</article><article class="numberedLegalP" data-numerator="7" id="kapittel-7-paragraf-3-nummer-7">(7) Høgskolen er ikke ansvarlig for eventuelle feil eller misforståelser som oppstår ved muntlig beskjed om eksamensresultatet.</article></article><article class="legalArticle" data-lovdata-URL="LTI/forskrift/2017-01-26-98/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Begrunnelse for karakterfastsetting</span></h3><article class="numberedLegalP" data-numerator="1" id="kapittel-7-paragraf-4-nummer-1">(1) En student har rett til å få en begrunnelse for karakterfastsettingen av sin prestasjon. Ved muntlig eksamen eller bedømmelse av praktiske ferdigheter, må krav om begrunnelse fremsettes umiddelbart etter at karakteren er meddelt. Ved annen bedømmelse må krav om begrunnelse framsettes innen en uke fra karakteren ble kunngjort.</article><article class="numberedLegalP" data-numerator="2" id="kapittel-7-paragraf-4-nummer-2">(2) Begrunnelse skal normalt være gitt innen to uker etter at studenten har framsatt krav om det. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av studentens prestasjon. Begrunnelse gis muntlig eller skriftlig etter sensors valg. Sensorene avgjør seg imellom hvem som skal gi begrunnelsen.</article><article class="numberedLegalP" data-numerator="3" id="kapittel-7-paragraf-4-nummer-3">(3) Når karakter i et emne fastsettes på grunnlag av flere separate deleksamener, har studenten rett til å be om begrunnelse for hver enkelt deleksamen etter vanlige frister.</article></article><article class="legalArticle" data-lovdata-URL="LTI/forskrift/2017-01-26-98/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Klage over karakterfastsetting</span></h3><article class="numberedLegalP" data-numerator="1" id="kapittel-7-paragraf-5-nummer-1">(1) Klage over karakterfastsetting må framsettes skriftlig innen tre uker etter at eksamensresultatet er kunngjort. Har studenten framsatt krav om begrunnelse for karakterfastsetting eller har klaget over formelle feil, løper klagefristen fra studenten har mottatt begrunnelse eller avgjørelse på klagen over formelle feil. I emner med deleksamener løper klageretten fra det tidspunkt eksamensresultatet i den enkelte deleksamen er kunngjort.</article><article class="numberedLegalP" data-numerator="2" id="kapittel-7-paragraf-5-nummer-2">(2) Ved krav om klage over karakterfastsettingen på gruppeeksamen, må alle gruppens medlemmer samlet samtykke i og skrive under på klagen.</article><article class="numberedLegalP" data-numerator="3" id="kapittel-7-paragraf-5-nummer-3">(3) Bedømmelse av muntlig prestasjon og praksisopplæring eller annen bedømmelse som på grunn av prøvens art ikke lar seg etterprøve, kan ikke påklages, jf. lovens § 5-3 femte ledd.</article><article class="numberedLegalP" data-numerator="4" id="kapittel-7-paragraf-5-nummer-4">(4) Klagesensur skal foreligge uten ugrunnet opphold, jf. forvaltningslovens § 11a, etter at klagesensor er oppnevnt. Endring kan gjøres både til gunst og ugunst for klager. Karakterfastsetting ved ny sensurering etter denne paragraf kan ikke påklages, jf. lovens § 5-3 sjette ledd.</article><article class="numberedLegalP" data-numerator="5" id="kapittel-7-paragraf-5-nummer-5">(5) Dersom endelige karakter blir fastsatt på grunnlag av en justerende muntlig prøve i tilknytning til en skriftlig deleksamen, og sensurvedtaket på den skriftlige delen av eksamen blir endret, holdes ny muntlig prøve før ny endelig karakter fastsettes, jf. lovens § 3-9 femte ledd.</article><article class="numberedLegalP" data-numerator="6" id="kapittel-7-paragraf-5-nummer-6">(6) Når karakter i et emne fastsettes på grunnlag av flere separate deleksamener, har studenten klageadgang på karakteren i hver enkelt deleksamen.</article></article><article class="legalArticle" data-lovdata-URL="LTI/forskrift/2017-01-26-98/§7-6" data-name="§7-6" id="kapittel-7-paragraf-6"><h3 class="legalArticleHeader"><span class="legalArticleValue">§ 7-6</span>. <span class="legalArticleTitle">Klage over formelle feil</span></h3><article class="numberedLegalP" data-numerator="1" id="kapittel-7-paragraf-6-nummer-1">(1) Klage over formelle feil behandles etter bestemmelsene i lovens § 5-2. Formelle feil kan være feil ved oppgavegiving, eksamensavvikling eller ved gjennomføring av sensur.</article><article class="numberedLegalP" data-numerator="2" id="kapittel-7-paragraf-6-nummer-2">(2) Klage over formelle feil ved eksamen må fremsettes innen tre uker etter at studenten er eller burde vært kjent med det forhold som begrunner klagen. Er krav om begrunnelse for eller klage over karakterfastsettingen framsatt, løper klagefristen fra studenten har fått begrunnelsen eller en avgjørelse av klagen, jf. lovens § 5-2.</article><article class="numberedLegalP" data-numerator="3" id="kapittel-7-paragraf-6-nummer-3">(3) Høgskolens klagenemnd er klageinstans for vedtak om formelle feil ved eksamen.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2017-01-26-98/KAPITTEL_8"><h2>Kapittel 8. Fusk, annullering og utestenging</h2><article class="legalArticle" data-lovdata-URL="LTI/forskrift/2017-01-26-98/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Fusk foreligger når en student handler i strid med denne forskrift eller retningslinjer for eksamen og eksamensavvikling.<article class="legalP" id="kapittel-8-paragraf-1-nummer-1-ledd-1">Som fusk eller forsøk på fusk ved eksamen regnes bl.a.:<ul class="defaultList"><li data-li-identifier="-" data-name="-"><article class="listArticle" id="kapittel-8-paragraf-1-nummer-1-ledd-1-punkt-1"><article class="legalP" id="kapittel-8-paragraf-1-nummer-1-ledd-1-punkt-1-ledd-1">å ha ulovlige hjelpemidler tilgjengelig under eksamen</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-1-ledd-1-punkt-2"><article class="legalP" id="kapittel-8-paragraf-1-nummer-1-ledd-1-punkt-2-ledd-1">å presentere andres arbeid som sitt eget</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-1-ledd-1-punkt-3"><article class="legalP" id="kapittel-8-paragraf-1-nummer-1-ledd-1-punkt-3-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-1-ledd-1-punkt-4"><article class="legalP" id="kapittel-8-paragraf-1-nummer-1-ledd-1-punkt-4-ledd-1">å sitere eller på annen måte benytte egne tidligere eksamensarbeider uten tilstrekkelige kildehenvisninger</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-1-ledd-1-punkt-5"><article class="legalP" id="kapittel-8-paragraf-1-nummer-1-ledd-1-punkt-5-ledd-1">å ha skaffet seg adgang til eksamen ved å ha fusket ved prøve og lignende som er vilkår for å gå opp til eksamen, eller ved på uriktig grunnlag å ha fått godkjenning for deltakelse ved obligatorisk undervisning eller andre obligatoriske aktiviteter</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-1-ledd-1-punkt-6"><article class="legalP" id="kapittel-8-paragraf-1-nummer-1-ledd-1-punkt-6-ledd-1">å ha deltatt i regelstridig samarbeid mellom eksamenskandidater eller grupper.</article></article></li></ul></article></article><article class="numberedLegalP" data-numerator="2" id="kapittel-8-paragraf-1-nummer-2">(2) En student kan anses å ha fusket eller forsøkt å fuske fra det tidspunkt eksamen eller prøve er påbegynt. Eksamen eller prøve anses normalt å være påbegynt når oppgavetekst er utlevert eller problemformulering godkjent. Dersom det gjennomføres kontroll av tillatte hjelpemidler før oppgaveteksten er utlevert, anses eksamen påbegynt når eksamenskandidaten har levert inn sine hjelpemidler for kontroll.</article><article class="numberedLegalP" data-numerator="3" id="kapittel-8-paragraf-1-nummer-3">(3) Dersom det under avleggelse av eksamen med tilsyn oppstår situasjoner som gjør at en student kan mistenkes for fusk, skal studenten straks gjøres oppmerksom på at forholdet vil bli rapportert til administrasjonen for videre oppfølging. Studenten gis da mulighet til å velge mellom å avbryte eller fortsette eksamen. Det samme gjelder for studenter som har medvirket til fusk, jf. sjette ledd.</article><article class="numberedLegalP" data-numerator="4" id="kapittel-8-paragraf-1-nummer-4">(4) Dersom det ved sensurering av individuell eksamen viser seg at to eller flere besvarelser klart bygger på samme originalarbeid, eller har samme opphavsmann, eller i stor grad har felles disposisjon eller materielt innhold, regnes det som fusk hos alle de involverte.</article><article class="numberedLegalP" data-numerator="5" id="kapittel-8-paragraf-1-nummer-5">(5) Referanser på alle anvendte kilder, inkludert eget arbeid, skal være oppgitt. Avskrift eller kopi uten kildehenvisning regnes som fusk, uavhengig av kilden.</article><article class="numberedLegalP" data-numerator="6" id="kapittel-8-paragraf-1-nummer-6">(6) Kandidater som forsettlig medvirker til fusk hos andre, ansees også for å ha fusket, uavhengig av eksamensform.</article><article class="numberedLegalP" data-numerator="7" id="kapittel-8-paragraf-1-nummer-7">(7) Ved gruppeeksamen står alle deltakere i gruppa til ansvar for alt innhold i besvarelsen, produktet eller prestasjonen.</article></article><article class="legalArticle" data-lovdata-URL="LTI/forskrift/2017-01-26-98/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Annullering og utestenging</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) Fusk og forsøk på fusk behandles etter lovens § 4-7 og § 4-8. Dette gjelder også forsettlig medvirkning.</article><article class="numberedLegalP" data-numerator="2" id="kapittel-8-paragraf-2-nummer-2">(2) Høgskolens klagenemnd kan fatte vedtak om annullering av eksamen og/eller utestenging som følge av fusk eller forsøk på fusk.</article><article class="numberedLegalP" data-numerator="3" id="kapittel-8-paragraf-2-nummer-3">(3) Studenter som får annullert eksamen som følge av fusk eller forsøk på fusk, og som ikke er utestengt, har kun adgang til å fremstille seg til neste ordinære eksamen i emnet. En eksamen som blir annullert etter denne paragraf, teller som ett forsøk.</article><article class="numberedLegalP" data-numerator="4" id="kapittel-8-paragraf-2-nummer-4">(4) Studenter kan utestenges fra høgskolen og fratas retten til å gå opp til eksamen ved andre høyere utdanningsinstitusjoner i inntil et år som følge av fusk eller forsøk på fusk, jf. lovens § 4-8.</article><article class="numberedLegalP" data-numerator="5" id="kapittel-8-paragraf-2-nummer-5">(5) En student som mistenkes for fusk eller forsøk på fusk, har ikke rett til å framstille seg til eksamen eller prøve i det faget eller emnet som omfattes av mistanken, så lenge saken er under behandling.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2017-01-26-98/KAPITTEL_9"><h2>Kapittel 9. Vitnemål og karakterutskrift</h2><article class="legalArticle" data-lovdata-URL="LTI/forskrift/2017-01-26-98/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-9-paragraf-1-nummer-1">(1) Høgskolen tildeler vitnemål for oppnådd grad jf. lovens § 3-11, og utsteder vitnemålstillegg på engelsk (Diploma Supplement).</article><article class="numberedLegalP" data-numerator="2" id="kapittel-9-paragraf-1-nummer-2">(2) Studenter som har avlagt eksamen i emner som ikke samlet gir grunnlag for å utstede vitnemål, skal få karakterutskrift for dette.</article><article class="numberedLegalP" data-numerator="3" id="kapittel-9-paragraf-1-nummer-3">(3) Vitnemål for oppnådd grad skal opplyse om grunnlaget for tildeling av graden. Kun de emner som inngår i graden, skal fremkomme på vitnemålet.</article><article class="numberedLegalP" data-numerator="4" id="kapittel-9-paragraf-1-nummer-4">(4) Vitnemålet skal inneholde generell informasjon om graden, studieprogrammets målsetting, innhold og organisering, samt beskrivelse av læringsutbytte.</article><article class="numberedLegalP" data-numerator="5" id="kapittel-9-paragraf-1-nummer-5">(5) Det utstedes kun ett vitnemål til en student for hvert studieprogram som gir grunnlag for vitnemål. Dersom en student etter fullført studieprogram avlegger ny eksamen i et emne som kan påvirke karakteren på det opprinnelige vitnemålet, dokumenteres dette med karakterutskrift.</article><article class="numberedLegalP" data-numerator="6" id="kapittel-9-paragraf-1-nummer-6">(6) Godskriving av utdanning og tilknytningskrav i forbindelse med utskriving av vitnemål, reguleres i forskrift 10. april 2006 nr. 412 om godskriving av høyere utdanning, samt denne forskriftens § 3-6 og § 3-7.</article><article class="numberedLegalP" data-numerator="7" id="kapittel-9-paragraf-1-nummer-7">(7) Der det kan dokumenteres at vitnemålet er tapt i brann, tyveri eller lignende kan det etter søknad skrives ut et duplikat etter fastsatt gebyr.</article><article class="numberedLegalP" data-numerator="8" id="kapittel-9-paragraf-1-nummer-8">(8) Dersom en student har fullført et studieprogram og klager på karakterfastsettelsen i et emne, skal ikke vitnemål utdeles før klagen er avgjort. Dersom vitnemål er utstedt, skal en eventuell klage på karakterfastsettelse ikke behandles før studenten har returnert vitnemålet.</article><article class="numberedLegalP" data-numerator="9" id="kapittel-9-paragraf-1-nummer-9">(9) For bachelorgrad etter § 3-2 bokstav b) og c) utstedes vitnemål etter søknad fra studenten. Søker må selv dokumentere at kravene er oppfylt på søknadstidspunktet.</article><article class="numberedLegalP" data-numerator="10" id="kapittel-9-paragraf-1-nummer-10">(10) Vitnemålet utstedes på bokmål eller på nynorsk. For engelskspråklige studieprogrammer utstedes vitnemål på engelsk. Høgskolen oversetter ikke vitnemål.</article><article class="numberedLegalP" data-numerator="11" id="kapittel-9-paragraf-1-nummer-11">(11) Deleksamen føres ikke på vitnemål, med mindre det er gitt nasjonale føringer om dette.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2017-01-26-98/KAPITTEL_10"><h2>Kapittel 10. Utfyllende regler og ikrafttredelse</h2><article class="legalArticle" data-lovdata-URL="LTI/forskrift/2017-01-26-98/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Dispensasjon</span></h3><article class="legalP" id="kapittel-10-paragraf-1-ledd-1">Søknader om dispensasjon fra forskriften avgjøres av rektor.</article></article><article class="legalArticle" data-lovdata-URL="LTI/forskrift/2017-01-26-98/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Utfyllende bestemmelser</span></h3><article class="numberedLegalP" data-numerator="1" id="kapittel-10-paragraf-2-nummer-1">(1) Rektor kan fastsette utfyllende bestemmelser, regler og retningslinjer til denne forskriften.</article><article class="numberedLegalP" data-numerator="2" id="kapittel-10-paragraf-2-nummer-2">(2) Informasjon som er publisert på høgskolens nettsider, Studentweb eller læringsplattform anses som gitt til den enkelte student.</article></article><article class="legalArticle" data-lovdata-URL="LTI/forskrift/2017-01-26-98/§10-3" data-name="§10-3" id="kapittel-10-paragraf-3"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-10-paragraf-3-nummer-1">(1) Forskriften trer i kraft 1. februar 2017.</article><article class="numberedLegalP" data-numerator="2" id="kapittel-10-paragraf-3-nummer-2">(2) Samtidig oppheves forskrift 1. mars 2010 nr. 300 om opptak til studier ved Høgskolen i Hedmark, forskrift 1. mars 2010 nr. 306 om opptak til masterstudier ved Høgskolen i Hedmark og Kapittel 2. Opptak og rangering til grunnutdanninger i forskrift 28. mai 2013 nr. 551 om opptak, studier og eksamen ved Høgskolen i Lillehammer.</article><article class="numberedLegalP" data-numerator="3" id="kapittel-10-paragraf-3-nummer-3">(3) For studenter som har fått innvilget opptak til studieprogram, eller har påbegynt sine studier, før 1. februar 2017 gjelder denne forskrift fra 1. august 2017.</article><article class="numberedLegalP" data-numerator="4" id="kapittel-10-paragraf-3-nummer-4">(4) Forskrift 9. juni 2016 nr. 923 om studier og eksamen ved Høgskolen i Hedmark og forskrift 28. mai 2013 nr. 551 om opptak, studier og eksamen ved Høgskolen i Lillehammer oppheves fra og med 1. august 2017.</article></article></section></main></body></html>