<!DOCTYPE html><html lang="no"><head><title>Lov om endringar i offentleglova (gjennomføring av endringsdirektivet til vidarebruksdirektivet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-04-28-22</dd><dt class="dokid">DokumentID</dt><dd class="dokid">LTI/lov/2017-04-28-22</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2016-07-01 eller Kongen fastset</dd><dt class="changesToDocuments">Endrer</dt><dd class="changesToDocuments"><ul><li>lov/2006-05-19-16</li></ul></dd><dt class="legalArea">Rettsområde</dt><dd class="legalArea"><ul><li>EU/EØS-rett &gt; Informasjonssamfunnet</li> <li>Forvaltnings- og kommunalrett &gt; Offentlig forvaltning</li> <li>Kultur, idrett og underholdning &gt; Arkiv</li></ul></dd><dt class="dateOfPublication">Kunngjort</dt><dd class="dateOfPublication">2017-04-28 14:45</dd><dt class="journalNumber">Journalnummer</dt><dd class="journalNumber">2016-1163</dd><dt class="titleShort">Korttittel</dt><dd class="titleShort">Endringslov til offentleglova (gjennomføring av endringsdirektivet til vidarebruksdirektivet)</dd><dt class="title">Tittel</dt><dd class="title">Lov om endringar i offentleglova (gjennomføring av endringsdirektivet til vidarebruksdirektivet)</dd><dt class="miscInformation">Annet om dokumentet</dt><dd class="miscInformation">Prop.111 L (2015–2016), Innst.86 L (2016–2017), Lovvedtak 23 (2016–2017). Stortingets første og andre gongs behandling hv. 2. og 6. desember 2016. Fremja av Kommunal- og moderniseringsdepartementet. Jf. EØS-avtalen vedlegg IX nr. 5k (direktiv 2003/98/EF som endra ved direktiv 2013/37/EU).</dd><dt class="refid">RefID</dt><dd class="refid">lov/2017-04-28-22</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i offentleglova (gjennomføring av endringsdirektivet til vidarebruksdirektivet)<ul class="tocSubUl"><li>I<ul class="tocSubUl"><li>§ 30. Korleis organet skal gi innsyn og gjere dokument tilgjengelege</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2017-04-28-22" id="dokument"><h1>Lov om endringar i offentleglova (gjennomføring av endringsdirektivet til vidarebruksdirektivet)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 19. mai 2006 nr. 16 om rett til innsyn i dokument i offentleg verksemd (offentleglova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-04-28-22/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 19. mai 2006 nr. 16 om rett til innsyn i dokument i offentleg verksemd blir det gjort følgjande endringar:</article> <article class="defaultP" margin-top="true">§ 2 sjette ledd skal lyde:</article><article class="legalP" id="kapittel-1-ledd-2">Føresegnene i § 6, § 7 andre ledd, § 8 tredje ledd andre punktum og fjerde og femte ledd og § 30 første ledd tredje punktum og andre ledd gjeld uavhengig av føresegnene i paragrafen her for alle verksemder som er omfatta av EØS-avtalen vedlegg XI nr. 5k (direktiv 2003/98/EF som endra ved direktiv 2013/37/EU) om vidarebruk av informasjon frå offentleg sektor.</article> <article class="defaultP" margin-top="true">§ 6 tredje ledd skal lyde:</article><article class="legalP" id="kapittel-1-ledd-3">Dersom ikkje anna blir fastsett av Kongen i forskrift, gjeld føresegnene i paragrafen her berre for verksemder som er omfatta av EØS-avtalen vedlegg XI nr. 5k (direktiv 2003/98/EF som endra ved direktiv 2013/37/EU) om vidarebruk av informasjon frå offentleg sektor.</article> <article class="defaultP" margin-top="true">§ 7 andre ledd skal lyde:</article><article class="legalP" id="kapittel-1-ledd-4">I verksemder som er omfatta av EØS-avtalen vedlegg XI nr. 5k (direktiv 2003/98/EF som endra ved direktiv 2013/37/EU) om vidarebruk av informasjon frå offentleg sektor, skal eventuelle standardlisensar om bruk av offentleg informasjon vere tilgjengelege i digitalt format, og dei må kunne behandlast elektronisk. Kongen kan i forskrift fastsetje at det same skal gjelde for verksemder som ikkje er omfatta av EØS-avtalen vedlegg XI nr. 5k (direktiv 2003/98/EF som endra ved direktiv 2013/37/EU) om vidarebruk av informasjon frå offentleg sektor.</article> <article class="defaultP" margin-top="true">§ 8 fjerde til sjette ledd skal lyde:</article><article class="legalP" id="kapittel-1-ledd-5">For verksemder som fell utanfor lova her, men som er omfatta av anna lovgiving som gir ålmenta innsyn i offentleg verksemd, eller av EØS-avtalen vedlegg XI nr. 5k (direktiv 2003/98/EF som endra ved direktiv 2013/37/EU) om vidarebruk av informasjon frå offentleg sektor, må dei samla inntektene ved informasjonsutlevering ikkje overstige dei faktiske kostnadene ved reproduksjon og formidling av informasjonen, med tillegg av ei rimeleg avkastning av investeringane.</article><article class="legalP" id="kapittel-1-ledd-6">Verksemder som til vanleg krev betaling for informasjon, skal på førehand offentleggjere gjeldande vilkår og faktisk betalingssum, medrekna utrekningsgrunnlaget for betalinga. Slik informasjon skal gjerast tilgjengeleg elektronisk dersom det er mogleg.</article><article class="legalP" id="kapittel-1-ledd-7">Dersom ikkje anna blir fastsett av Kongen i forskrift, gjeld føresegnene i tredje ledd andre punktum og i fjerde og femte ledd berre for verksemder som er omfatta av EØS-avtalen vedlegg XI nr. 5k (direktiv 2003/98/EF som endra ved direktiv 2013/37/EU) om vidarebruk av informasjon frå offentleg sektor.</article> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Korleis organet skal gi innsyn og gjere dokument tilgjengelege</span></span><article class="legalP" id="kapittel-1-foreslåttparagraf-1-ledd-1">Organet fastset ut frå omsynet til forsvarleg saksbehandling korleis eit dokument skal gjerast kjent. Det kan krevjast papirkopi eller elektronisk kopi av dokumentet. Hos verksemder som er omfatta av EØS-avtalen vedlegg XI nr. 5k (direktiv 2003/98/EF som endra ved direktiv 2013/37/EU) om vidarebruk av informasjon frå offentleg sektor, og hos andre verksemder der det er fastsett av Kongen i forskrift, gjeld retten til kopi alle eksisterande format og språkversjonar. Retten til kopi gjeld ikkje format eller versjonar av eit dokument som er allment tilgjengeleg. Kongen kan gi forskrift om at retten til elektronisk kopi ikkje skal gjelde for dokument som ein tredjeperson har immaterielle rettar til, og for dokument der det er påkravd av arkivtekniske omsyn.</article><article class="legalP" id="kapittel-1-foreslåttparagraf-1-ledd-2">Når verksemder som er omfatta av EØS-avtalen vedlegg XI nr. 5k (direktiv 2003/98/EF som endra ved direktiv 2013/37/EU) om vidarebruk av informasjon frå offentleg sektor, gir innsyn i informasjon som det knyter seg immaterielle rettar til, skal organet, dersom det har kjennskap til det, opplyse om kven som er innehavar av rettane, eller kva for lisenshavar organet har fått informasjonen frå. Dette gjeld likevel ikkje når det er klart unødvendig å gi slike opplysningar. Kongen kan fastsetje i forskrift at føresegnene i leddet her også skal gjelde for verksemder som ikkje er omfatta av EØS-avtalen vedlegg XI nr. 5k (direktiv 2003/98/EF, som endra gjennom direktiv 2013/37/EU).</article><article class="legalP" id="kapittel-1-foreslåttparagraf-1-ledd-3">Dersom verksemder som nemnde i andre ledd gjer dokument med tilhøyrande metadata allment tilgjengelege, skal tilgjengeleggjeringa skje i alle eksisterande format og språkversjonar, så langt slik tilgjengeleggjering er i samsvar med lova her og tilhøyrande forskrift. Plikta omfattar maskinleselege format. Plikta etter første punktum omfattar ikkje format som berre blir brukte til lagring eller annan intern bruk, eller som elles er ueigna for tilgjengeleggjering.</article></article></section><section class="section" data-name="kapII" id="kapittel-2" data-lovdata-URL="LTI/lov/2017-04-28-22/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova tek til å gjelde 1. juli 2016 eller frå den tida Kongen fastset.</article></section></main></body></html>