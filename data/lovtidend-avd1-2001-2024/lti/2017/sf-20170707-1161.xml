<!DOCTYPE html><html lang="no"><head><title>Forskrift om endring i produksjonsområdeforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-07-07-1161</dd><dt class="dokid">DokumentID</dt><dd class="dokid">LTI/forskrift/2017-07-07-1161</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2017-07-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-01-16-61</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§7</li><li>lov/2005-06-17-79/§9</li><li>lov/2005-06-17-79/§10</li><li>lov/2005-06-17-79/§26</li><li>lov/2003-12-19-124/§7</li><li>lov/2003-12-19-124/§19</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2017-07-10 13:50</dd><dt class="journalNumber">Journalnummer</dt><dd class="journalNumber">2017-0821</dd><dt class="titleShort">Korttittel</dt><dd class="titleShort">Endr. i produksjonsområdeforskriften</dd><dt class="title">Tittel</dt><dd class="title">Forskrift om endring i produksjonsområdeforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 7. juli 2017 med hjemmel i lov 17. juni 2005 nr. 79 om akvakultur (akvakulturloven) § 5, § 6, § 7, § 9, § 10 og § 26 og lov 19. desember 2003 nr. 124 om matproduksjon og mattrygghet mv. (matloven) § 7 og § 19, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2017-07-07-1161</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i produksjonsområdeforskriften<ul class="tocSubUl"><li>I<ul class="tocSubUl"><li>§ 12. Tilbud om kapasitetsøkning uavhengig av miljøstatus i produksjonsområdet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-07-07-1161" id="dokument"><h1>Forskrift om endring i produksjonsområdeforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2017-07-07-1161/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. januar 2017 nr. 61 om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften) gjøres følgende endringer:</article> <article class="defaultP" margin-top="true">Nytt § 7 annet ledd skal lyde:</article><article class="legalP" id="kapittel-1-ledd-2">Fiskeridirektoratet kan etter søknad gi innehaver av tillatelse som har tillatelse eller tillatelser hjemmehørende i kun ett produksjonsområde anledning til å flytte en eller flere tillatelser til et tilgrensende produksjonsområde. Fiskeridirektoratet kan etter denne bestemmelsen ikke gi tillatelse til å flytte mer enn halvparten av konsesjonsbiomassen som innehaveren kontrollerer. Dersom innehaveren har kun en tillatelse, kan Fiskeridirektoratet gi tillatelse til at denne deles. Fiskeridirektoratet kan ikke gi tillatelse til flytting i medhold av denne bestemmelsen dersom innehaveren eller konsernet innehaveren er en del av, jf. regnskapsloven § 1-3, samlet sett har tillatelser i mer enn et produksjonsområde.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Tilbud om kapasitetsøkning uavhengig av miljøstatus i produksjonsområdet</span></span><article class="legalP" id="kapittel-1-foreslåttparagraf-1-ledd-1">Uavhengig av miljøstatus i produksjonsområdet, kan departementet gi tilbud til innehaver av tillatelse som har lokaliteter der<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">lakseluslarver ikke slippes ut i frie vannmasser, og dette er dokumentert for den sist gjennomførte produksjonssyklusen og samtidig for en periode på minimum 12 måneder av en uhildet faginstans, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">det <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-1-ledd-1">var færre enn 0,1 voksne hunnlus per fisk ved alle tellinger i perioden 1. april til 30. september, eller at utslippet av egg og frittsvømmende stadier av lakselus til miljøet ikke er større enn det utslippet ville ha vært fra et tilsvarende antall fisk med et lusenivå på 0,1 voksne hunnlus i gjennomsnitt per fisk, og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-2-ledd-1">behandlet medikamentelt mot lakselus ikke mer enn 1 gang under den siste produksjonssyklusen. Dersom produksjonssyklusen er kortere enn 12 måneder, forlenges perioden bakover i tid til 12 måneder men samtidig slik at hele produksjonssyklusen omfattes.</article></article></li></ul></article></article></li></ul></article><article class="legalP" id="kapittel-1-foreslåttparagraf-1-ledd-2">Selv om det observerte lusenivået på en lokalitet overskrider lusegrensen angitt i første ledd, kan departementet likevel gi tilbud til innehaver av tillatelse så fremt den observerte verdien<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">oversteg 0,17 kun ved en telling per periode nevnt i første ledd bokstav a, og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">et lusenivå høyere enn 0,1 voksne hunnlus ikke ble påvist i mer enn tre påfølgende tellinger i løpet av perioden.</article></article></li></ul></article><article class="legalP" id="kapittel-1-foreslåttparagraf-1-ledd-3">Tilbudet vil kunne omfatte de tillatelsene som er knyttet til lokaliteten som oppfyller vilkårene. Tilbudets størrelse avgrenses i utgangspunktet av hvor stor del av den samlede tilknyttede tillatelseskapasiteten som faktisk er benyttet på lokaliteten som oppfyller vilkårene. Departementet kan redusere tilbudets størrelse forholdsmessig basert på den faktiske vektøkningen hos fisken som holdes på lokaliteten. Hver tillatelse knyttet til lokaliteten som faller inn under unntaket kan ikke økes med mer enn 6 pst. i hver tildelingsrunde. Tilbudet beregnes på grunnlag av<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">samlet vektøkning på fisk i sjø på lokalitet som oppfyller vilkårene, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">samlet vektøkning på settefisk over 250 gram eller matfisk produsert for samme formål (postsmolt), som er produsert på lokalitet i sjø som oppfyller vilkårene i første ledd.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">Matfisk som er flyttet til eller fra lokaliteten som oppfyller vilkårene, med unntak for fisk til slakt, medregnes ikke.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-3-punkt-4"><article class="legalP" id="kapittel-1-foreslåttparagraf-1-ledd-3-punkt-4-ledd-1">perioden 1. februar i søknadsåret og to år tilbake i tid, og snittet av de to årene legges til grunn i beregningene.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-ledd-3-punkt-5"><article class="legalP" id="kapittel-1-foreslåttparagraf-1-ledd-3-punkt-5-ledd-1">Dersom selskapet eller konsernet ikke har tilsvarende produksjon i samme produksjonsområde, kan departementet i beregningen av (1) og (2) legge andre erfaringstall eller estimater til grunn.</article></article></li></ul></article><article class="legalP" id="kapittel-1-foreslåttparagraf-1-ledd-4">Dokumentasjon av oppfylling av vilkårene etter denne bestemmelsens første og andre ledd sendes på fastsatt skjema til Mattilsynet innen 1. mars i oddetallsår.</article><article class="legalP" id="kapittel-1-foreslåttparagraf-1-ledd-5">Kapasitetsjustering av maksimalt tillatt biomasse (MTB) etter denne bestemmelsen forutsetter innbetaling av et vederlag til statskassen. Vederlagets størrelse og frist for innbetaling fastsettes særskilt av departementet for hver runde med tilbud. Vederlaget blir ikke tilbakebetalt ved en eventuell senere endring eller tilbakekall av tillatelsen på grunn av forhold nevnt i akvakulturloven § 9. Det samme gjelder dersom andre forhold gjør at tillatelsen helt eller delvis taper sin verdi.</article><article class="legalP" id="kapittel-1-foreslåttparagraf-1-ledd-6">Det skal betales gebyr for tilsyn utført etter denne bestemmelsen.</article><article class="legalP" id="kapittel-1-foreslåttparagraf-1-ledd-7">For 2017 fastsetter departementet egne bestemmelser for tilbud om kapasitetsøkning uavhengig av miljøstatus i produksjonsområdet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-07-07-1161/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section></main></body></html>