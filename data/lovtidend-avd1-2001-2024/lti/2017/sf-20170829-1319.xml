<!DOCTYPE html><html lang="no"><head><title>Forskrift om endring i forskrift om transport av akvakulturdyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-08-29-1319</dd><dt class="dokid">DokumentID</dt><dd class="dokid">LTI/forskrift/2017-08-29-1319</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2017-08-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-06-17-820</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§15</li><li>lov/2003-12-19-124/§19</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2017-08-31 15:20</dd><dt class="journalNumber">Journalnummer</dt><dd class="journalNumber">2017-0925</dd><dt class="titleShort">Korttittel</dt><dd class="titleShort">Endr. i forskrift om transport av akvakulturdyr</dd><dt class="title">Tittel</dt><dd class="title">Forskrift om endring i forskrift om transport av akvakulturdyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 29. august 2017 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, § 15 og § 19, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2017-08-29-1319</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om transport av akvakulturdyr<ul class="tocSubUl"><li>I<ul class="tocSubUl"><li>§ 20a. Ytterligere krav til rengjøring og desinfeksjon av brønnbåt</li><li>§ 28. Ikrafttredelse</li><li>§ 29. Overgangsbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-08-29-1319" id="dokument"><h1>Forskrift om endring i forskrift om transport av akvakulturdyr</h1><section class="section" data-name="kapI" id="kapittel-1" data-lovdata-URL="LTI/forskrift/2017-08-29-1319/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. juni 2008 nr. 820 om transport av akvakulturdyr gjøres følgende endringer:</article> <article class="defaultP" margin-top="true">§ 2 nytt tredje ledd skal lyde:</article><article class="legalP" id="kapittel-1-ledd-2">Bestemmelsene i § 20 første ledd bokstav f, § 20a og § 22a omfatter også andre aktiviteter enn transport av levende akvakulturdyr.</article> <article class="defaultP" margin-top="true">§ 2 tredje til og med femte ledd blir nytt fjerde til og med sjette ledd.</article> <article class="defaultP" margin-top="true">§ 3 ny bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>PD-sonen:</i> PD-sonen slik definert i forskrift 29. august 2017 nr. 1318 om tiltak for å forebygge, begrense og bekjempe pankreassykdom hos akvakulturdyr.</article></article></li></ul></article> <article class="defaultP" margin-top="true">§ 3 bokstav g til og med o blir bokstav h til og med p.</article> <article class="defaultP" margin-top="true">§ 20 første ledd ny bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Etter at transportenheten har vært brukt til andre oppdrag i akvakulturanlegg med håndtering av levende fisk uten at fisken er transportert.</article></article></li></ul></article> <article class="defaultP" margin-top="true">Ny § 20a skal lyde:</article><article class="futureLegalArticle" data-name="§20a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 20a</span>. <span class="legalArticleTitle">Ytterligere krav til rengjøring og desinfeksjon av brønnbåt</span></span><article class="legalP" id="kapittel-1-foreslåttparagraf-1-ledd-1">Når en brønnbåt har vært brukt til andre oppdrag enn transport av settefisk og skal gå over til transport av settefisk av laks, ørret, regnbueørret og røye, skal båten være forsvarlig rengjort og desinfisert, og gjennomgå en karantenetid for å hindre at smitte overføres til settefisk. Gjennomført rengjøring og desinfeksjon skal være inspisert og attestert av veterinær eller fiskehelsebiolog. Karantenetiden skal være på minst 48 timer fra rengjøringen er attestert.</article><article class="legalP" id="kapittel-1-foreslåttparagraf-1-ledd-2">Kravene i første ledd gjelder også for brønnbåter som forlater PD-sonen etter at transport og andre oppdrag med håndtering av levende laks, ørret, regnbueørret og røye er utført innenfor PD-sonen.</article><article class="legalP" id="kapittel-1-foreslåttparagraf-1-ledd-3">Kravet i andre ledd gjelder ikke for transporter av fisk utenfra og inn til PD-sonen når brønnbåten går direkte ut av sonen etter levering av fisken.</article></article> <article class="defaultP" margin-top="true">§ 22 nytt femte ledd skal lyde:</article><article class="legalP" id="kapittel-1-ledd-3">Uavhengig av bestemmelsene i 3. og 4. ledd er det forbudt å:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">transportere levende laks, ørret, regnbueørret og røye, unntatt settefisk, ut av PD-sonen,</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">transportere levende laks, ørret, regnbueørret og røye til slakt over Hustadvika,</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">transportere fisk fra akvakulturanlegg med mistanke om eller påvist PD til åpen slaktemerd ved slakteri, med mindre Mattilsynet har gitt tillatelse.</article></article></li></ul></article> <article class="defaultP" margin-top="true">§ 28 skal lyde:</article><article class="futureLegalArticle" data-name="§28" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-2-ledd-1">Denne forskriften, med unntak av § 12 tredje ledd, trer i kraft 1. august 2008. Samtidig oppheves forskrift 20. februar 1997 nr. 193 om transport av akvatiske organismer.</article><article class="legalP" id="kapittel-1-foreslåttparagraf-2-ledd-2">§ 12 tredje ledd om dokumentasjon av kompetanse trer i kraft 1. januar 2010.</article><article class="legalP" id="kapittel-1-foreslåttparagraf-2-ledd-3">§ 5 annet ledd bokstav a og b og § 9a trer i kraft 1. januar 2016.</article><article class="legalP" id="kapittel-1-foreslåttparagraf-2-ledd-4">§ 5 annet ledd bokstav c og § 6 annet ledd trer i kraft 1. januar 2021.</article><article class="legalP" id="kapittel-1-foreslåttparagraf-2-ledd-5">§ 22 første og annet ledd trer i kraft 1. januar 2021.</article></article> <article class="defaultP" margin-top="true">Ny § 29 skal lyde:</article><article class="futureLegalArticle" data-name="§29" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Overgangsbestemmelser</span></span><article class="legalP" id="kapittel-1-foreslåttparagraf-3-ledd-1">§ 22 første og annet ledd trer i kraft 1. januar 2021. Sjøtransport og behandling av transportvann kan foregå i tråd med bestemmelsene i § 22 første og annet ledd i overgangsperioden. Ellers gjelder følgende regler for sjøtransport og behandling av transportvann frem til 1. januar 2021:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Transport av yngel til settefiskanlegg skal foregå uten vannutskifting.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Transport av settefisk til matfisk- og stamfiskanlegg og transport av slaktefisk kan foregå med kontinuerlig vannutskifting. Transporten skal likevel foregå uten vannutskifting når transporten passerer så nær akvakulturanlegg eller utslipp av avløp fra slakteri eller tilvirkingsanlegg at det er fare for at smitte spres til akvakulturdyrene som transporteres eller til akvakulturdyr som passeres under transporten. Vannutskiftingen skal stanses i størst mulig avstand fra akvakulturanlegg, slakteri og tilvirkingsanlegg som passeres.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Transport av settefisk av laks, ørret, regnbueørret og røye med brønnbåt ut fra PD-sonen gjennomføres uten vannutskifting når brønnbåten er innenfor PD-sonen.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">Transport av levende laks, ørret, regnbueørret og røye med brønnbåt fra akvakulturanlegg utenfor PD-sonen med mistanke om eller påvist PD skal gjennomføres uten vannutskifting. Mattilsynet kan i enkelte tilfeller gjøre unntak fra dette kravet dersom smitterisikoen er lav og det er nødvendig for å kontrollere utbruddet.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2017-08-29-1319/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>