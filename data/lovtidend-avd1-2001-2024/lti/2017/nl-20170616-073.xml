<!DOCTYPE html><html lang="no"><head><title>Lov om endringar i havressurslova m.m. (regulering av turistfiskenæringa m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-16-73</dd><dt class="dokid">DokumentID</dt><dd class="dokid">LTI/lov/2017-06-16-73</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-19</li><li>lov/1976-12-17-91</li><li>lov/2008-06-06-37</li></ul></dd><dt class="legalArea">Rettsområde</dt><dd class="legalArea"><ul><li>Fiskeri- og fangstrett og havbruk &gt; Fiskeri</li> <li>Internasjonal rett &gt; Havrett</li> <li>Stats-, statsforfatnings- og statsborgerrett &gt; Grenser</li></ul></dd><dt class="dateOfPublication">Kunngjort</dt><dd class="dateOfPublication">2017-06-16 16:15</dd><dt class="journalNumber">Journalnummer</dt><dd class="journalNumber">2017-0583</dd><dt class="titleShort">Korttittel</dt><dd class="titleShort">Endringslov til havressurslova m.m.</dd><dt class="title">Tittel</dt><dd class="title">Lov om endringar i havressurslova m.m. (regulering av turistfiskenæringa m.m.)</dd><dt class="miscInformation">Annet om dokumentet</dt><dd class="miscInformation">Prop.119 L (2016–2017), Innst.373 L (2016–2017), Lovvedtak 112 (2016–2017). Stortingets første og andre gongs behandling hv. 8. og 12. juni 2017. Fremja av Nærings- og fiskeridepartementet.</dd><dt class="refid">RefID</dt><dd class="refid">lov/2017-06-16-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i havressurslova m.m. (regulering av turistfiskenæringa m.m.)<ul class="tocSubUl"><li>I</li><li>II</li><li>III<ul class="tocSubUl"><li>§ 23 a. Verkeområde for kapittel 4 a</li><li>§ 23 b. Forbod for utlendingar mot å drive fiske</li><li>§ 23 c. Forbod for utlendingar mot tilverking, pakking og omlasting</li><li>§ 23 d. Unntak frå forboda i bestemte område</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2017-06-16-73" id="dokument"><h1>Lov om endringar i havressurslova m.m. (regulering av turistfiskenæringa m.m.)</h1><article class="defaultP" data-text-size="small">Følgjande lov vert oppheva:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 1966 nr. 19 om forbud mot at utlendinger driver fiske m.v. i Norges territorialfarvann.</article></article></li></ul></article><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. desember 1976 nr. 91 om Norges økonomiske sone.</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 6. juni 2008 nr. 37 om forvaltning av viltlevande marine ressursar (havressurslova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-06-16-73/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Lov 17. juni 1966 nr. 19 om forbud mot at utlendinger driver fiske m.v. i Norges territorialfarvann vert oppheva.</article></section><section class="section" data-name="kapII" id="kapittel-2" data-lovdata-URL="LTI/lov/2017-06-16-73/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. desember 1976 nr. 91 om Norges økonomiske sone vert det gjort følgjande endringar:</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-2-ledd-2">Det er forbudt å drive fiske eller fangst eller annen utnyttelse av viltlevende marine ressurser innenfor den økonomiske sonen for den som ikke faller inn under deltakerloven § 5. Bestemmelsene i havressurslova kapittel 4 a gjelder tilsvarende i den økonomiske sone.</article> <article class="defaultP" margin-top="true">§ 6 skal lyde:</article><article class="legalP" id="kapittel-2-ledd-3">Kongen kan gjøre unntak fra bestemmelsene i §§ 3, 4 og 5 eller forskrift gitt i medhold av disse i området mellom 12 nautiske mil og 200 nautiske mil når dette er nødvendig av hensyn til overenskomst med fremmed stat eller hvor særlige hensyn tilsier det. Slike unntak kan også gjøres gjeldende innenfor 12 nautiske mil for så vidt angår områder der bestemmelsene i havressurslova kapittel 4 a ikke er iverksatt.</article></section><section class="section" data-name="kapIII" id="kapittel-3" data-lovdata-URL="LTI/lov/2017-06-16-73/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 6. juni 2008 nr. 37 om forvaltning av viltlevande marine ressursar vert det gjort følgjande endringar:</article> <article class="defaultP" margin-top="true">§ 22 femte ledd skal lyde:</article><article class="legalP" id="kapittel-3-ledd-2">Departementet kan i forskrift påleggje den som eig eller driv anlegg eller verksemd for sports- og rekreasjonsfiske, eller som for næringsformål legg til rette for slikt fiske, å gje opplysningar til styresmaktene om haustinga. For statistikkformål kan departementet i forskrift også påleggje eit utval av personar som driv sports- og rekreasjonsfiske, å gje opplysningar om haustinga. Departementet kan i forskrift fastsetje krav til registrering for å drive verksemd som nemnd i første punktum og gje nærare føresegner om vilkår for slik registrering. Departementet kan i forskrift gje føresegner om at retten til å vere registrert kan kallast tilbake ved grove eller gjentekne brot på vilkåra.</article> <article class="defaultP" margin-top="true">§ 23 a vert oppheva.</article> <article class="defaultP" margin-top="true">Nytt kapittel 4 a skal lyde:</article><span class="futuretitle" id="kapittel-3-foreslåttittel-1">Kapittel 4 a. Avgrensingar i fiskeriaktiviteten til utlendingar i territorialfarvatnet</span><article class="futureLegalArticle" data-name="§23a" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 23 a</span>. <span class="legalArticleTitle">Verkeområde for kapittel 4 a</span></span><article class="legalP" id="kapittel-3-foreslåttparagraf-1-ledd-1">Kapittel 4 a gjeld berre i norsk territorialfarvatn, men likevel ikkje i territorialfarvatnet ved Svalbard.</article></article><article class="futureLegalArticle" data-name="§23b" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 23 b</span>. <span class="legalArticleTitle">Forbod for utlendingar mot å drive fiske</span></span><article class="legalP" id="kapittel-3-foreslåttparagraf-2-ledd-1">Det er forbode å drive fiske, fangst eller anna hausting av viltlevande marine ressursar for den som ikkje er norsk statsborgar eller likestilt med norsk statsborgar etter deltakerloven § 5.</article><article class="legalP" id="kapittel-3-foreslåttparagraf-2-ledd-2">Det er forbode å nytte fartøy som ikkje er norsk, til hausting av viltlevande marine ressursar. Som norsk fartøy vert rekna fartøy som er omfatta av verkeområdet til deltakerloven § 2.</article><article class="legalP" id="kapittel-3-foreslåttparagraf-2-ledd-3">Forboda i første og andre ledd gjeld ikkje sports- og rekreasjonsfiske etter § 22 fjerde og sjette ledd.</article><article class="legalP" id="kapittel-3-foreslåttparagraf-2-ledd-4">Fiskeridirektoratet kan for eit enkelt høve eller for eit kortare tidsrom gjere unntak frå andre ledd og frå bustadkravet i deltakarloven § 5 a dersom prøvedrift av nye fartøytypar eller reiskapar eller andre særlege grunnar gjer det ønskeleg.</article></article><article class="futureLegalArticle" data-name="§23c" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 23 c</span>. <span class="legalArticleTitle">Forbod for utlendingar mot tilverking, pakking og omlasting</span></span><article class="legalP" id="kapittel-3-foreslåttparagraf-3-ledd-1">For den som ikkje er norsk statsborgar eller likestilt med norsk statsborgar etter deltakerloven § 5, er det forbode å tilverke, pakke eller laste om viltlevande marine ressursar eller delar og produkt av slike. Forbodet gjeld fangst både frå norske og utanlandske fartøy.</article><article class="legalP" id="kapittel-3-foreslåttparagraf-3-ledd-2">Forbodet mot tilverking omfattar alt vidare arbeid med fangsten om bord i fartøyet etter at fangsten eventuelt er bløgga, sløgd og hovudkappa. Innfrysing utan at det vert arbeidd vidare med fangsten, vert likevel ikkje rekna som tilverking.</article><article class="legalP" id="kapittel-3-foreslåttparagraf-3-ledd-3">Forbodet mot pakking omfattar ikkje pakking som er naturleg fordi fangsten skal frysast inn om bord og deretter verte transportert med fartøyet. Innpakkinga skal i så fall vere ueigna for sal til forbrukarar eller andre sluttbrukarar.</article><article class="legalP" id="kapittel-3-foreslåttparagraf-3-ledd-4">Fiskeridirektoratet kan gjere unntak frå forbodet mot tilverking, pakking og omlasting når særlege grunnar tilseier det.</article><article class="legalP" id="kapittel-3-foreslåttparagraf-3-ledd-5">For norskfanga fisk kan Fiskeridirektoratet også gjere unntak frå forbodet mot tilverking, pakking og omlasting når omsynet til omsetningstilhøva tilseier det, og omsynet til produksjonen ved foredlingsanlegga ikkje talar imot. Det kan gjevast unntak berre for eit bestemt kvantum, eit bestemt tilfelle, eit bestemt fiskeslag eller eit bestemt tidsrom.</article></article><article class="futureLegalArticle" data-name="§23d" id="kapittel-3-foreslåttparagraf-4"><span class="futureLegalArticleHeader"><span class="legalArticleValue">§ 23 d</span>. <span class="legalArticleTitle">Unntak frå forboda i bestemte område</span></span><article class="legalP" id="kapittel-3-foreslåttparagraf-4-ledd-1">I særlege tilfelle kan Kongen i forskrift gjere unntak frå føresegnene i dette kapitlet for bestemte område. Kongen kan gje føresegner om at fiskeriverksemd som får slikt unntak, heilt eller delvis ikkje skal vere underlagd norsk lovgjeving.</article></article></section><section class="section" data-name="kapIV" id="kapittel-4" data-lovdata-URL="LTI/lov/2017-06-16-73/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Lova gjeld frå den tid Kongen fastset.</article></section></main></body></html>