<!DOCTYPE html><html lang="no"><head><title>Forskrift om endring i forskrift om krav til elektrisitetsmålere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-20-2295</dd><dt class="dokid">DokumentID</dt><dd class="dokid">LTI/forskrift/2017-12-20-2295</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-28-1753</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§10</li><li>lov/2007-01-26-4/§13</li><li>forskrift/2007-12-20-1723/§5-4</li></ul></dd><dt class="dateOfPublication">Kunngjort</dt><dd class="dateOfPublication">2017-12-22 15:20</dd><dt class="lastupdated">Rettet</dt><dd class="lastupdated">2018-01-09 (§ 28)</dd><dt class="journalNumber">Journalnummer</dt><dd class="journalNumber">2017-1450</dd><dt class="titleShort">Korttittel</dt><dd class="titleShort">Endr. i forskrift om krav til elektrisitetsmålere</dd><dt class="title">Tittel</dt><dd class="title">Forskrift om endring i forskrift om krav til elektrisitetsmålere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 20. desember 2017 med hjemmel i lov 26. januar 2007 nr. 4 om målenheter, måling og normaltid § 10 annet ledd og § 13, og forskrift 20. desember 2007 nr. 1723 om målenheter og måling § 5-4.</dd><dt class="refid">RefID</dt><dd class="refid">forskrift/2017-12-20-2295</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til elektrisitetsmålere<ul class="tocSubUl"><li>I<ul class="tocSubUl"><li>§ 36. Hvem som er ansvarlig</li><li>§ 37. Krav til elektrisitetsmålere med MID samsvarsvurdering</li><li>§ 38. Krav til elektrisitetsmålere med nasjonal samsvarsvurdering</li><li>§ 39. Krav til elektrisitetsmålere uten samsvarsvurdering</li><li>§ 40. Øvrige krav til elektrisitetsmålere under bruk</li><li>§ 41. Elektrisitetsmålere som ikke tilfredsstiller kravene</li><li>§ 42. Hvem som er ansvarlig</li><li>§ 43. Krav til kontroll av elektrisitetsmålere</li><li>§ 44. Kontrollperioder</li><li>§ 46. Testprogram i laboratorium</li><li>§ 47. Testprogram i felt</li><li>§ 48. Periodisk totalkontroll</li><li>§ 49. Statistisk kontroll – gruppering</li><li>§ 50. Statistisk kontroll – metode for utplukk</li><li>§ 51. Kriterier for når en måler kan erstattes i det statistiske utplukket</li><li>§ 52. Utskifting av elektrisitetsmålere som ikke oppfyller kravene ved statistisk kontroll</li><li>§ 53. Omgjøring av gruppering etter at kontroll er foretatt</li><li>§ 54. Krav til laboratorier</li><li>§ 55. Krav til internt kontrollsystem</li><li>§ 56. Rapportering til Justervesenet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-12-20-2295" id="dokument"><h1>Forskrift om endring i forskrift om krav til elektrisitetsmålere</h1><section class="section" data-name="kapI" id="kapittel-1" data-lovdata-URL="LTI/forskrift/2017-12-20-2295/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. desember 2007 nr. 1753 om krav til elektrisitetsmålere gjøres følgende endringer:</article> <article class="defaultP" margin-top="true">§ 1 første ledd bokstav b:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">de brukes i distribusjonsnett med lavspenning som grunnlag for beregning av økonomisk oppgjør, jf. forskrift om målenheter og måling § 3-4.</article></article></li></ul></article> <article class="defaultP" margin-top="true">§ 2 bokstav k:</article><article class="legalP" id="kapittel-1-ledd-2"><i>Bruker:</i> Den som er ansvarlig for målingen.</article> <article class="defaultP" margin-top="true">§ 28 første ledd:</article><article class="legalP" id="kapittel-1-ledd-3">Påvirkningene av de forskjellige målestørrelser og påvirkende størrelser (x<sub>1</sub> , x<sub>2</sub> , x<sub>3</sub> ,...) vurderes hver for seg, alle andre målestørrelser og påvirkende størrelser holdes relativt konstant på sine referanseverdier. Målefeilen, som ikke skal overstige maksimal tillatte målefeil angitt i tabell 6, beregnes som Målefeil = √ (x<sub>1</sub><sup>2</sup> + x<sub>2</sub><sup>2</sup> + x<sub>3</sub><sup>2</sup> ...).</article> <article class="defaultP" margin-top="true">Kapittel 3, Krav til elektrisitetsmålere under bruk, skal lyde:</article><article class="futureLegalArticle" data-name="§36" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Hvem som er ansvarlig</span></span><article class="legalP" id="kapittel-1-foreslåttparagraf-1-ledd-1">Bestemmelsene i kapittel 3 retter seg mot bruker, jf. § 2.</article></article><article class="futureLegalArticle" data-name="§37" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Krav til elektrisitetsmålere med MID samsvarsvurdering</span></span><article class="legalP" id="kapittel-1-foreslåttparagraf-2-ledd-1">Elektrisitetsmålere som er samsvarsvurdert i henhold til bestemmelsene i kapittel 2, heretter kalt MID samsvarsvurdering, skal benyttes med den målerklassen som er bestemt for det bruksområdet der måleren benyttes, jf. § 26.</article><article class="legalP" id="kapittel-1-foreslåttparagraf-2-ledd-2">For elektrisitetsmålere med MID samsvarsvurdering gjelder tilsvarende maksimalt tillatte målefeil under bruk som ved salg, jf. § 28.</article></article><article class="futureLegalArticle" data-name="§38" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Krav til elektrisitetsmålere med nasjonal samsvarsvurdering</span></span><article class="legalP" id="kapittel-1-foreslåttparagraf-3-ledd-1">Elektrisitetsmålere som er samsvarsvurdert i henhold til forskrift 25. juli 2002 nr. 972 om krav til elektrisitetsmålere som selges, heretter kalt nasjonal samsvarsvurdering skal benyttes med nøyaktighetsnivå 1 i miljøklasse «utendørs» og nøyaktighetsnivå 1 eller 2 i miljøklasse «innendørs».</article><article class="legalP" id="kapittel-1-foreslåttparagraf-3-ledd-2">For elektrisitetsmålere med nasjonal samsvarsvurdering gjelder maksimalt tillatte målefeil under bruk som fastsatt i tabell 8 og 9.</article></article> <article class="defaultP" margin-top="true"><i>Tabell 8</i><table><thead><tr><th colspan="4" data-text-align="center" data-vertical-align="top"><i>Maksimal tillatt målefeil for enfase- og trefasemålere med symmetrisk belastning</i></th></tr><tr><th data-text-align="center" data-vertical-align="top">Strømverdi</th><th data-text-align="center" data-vertical-align="top">PF cos(φ)</th><th colspan="2" data-text-align="center" data-vertical-align="top">Maksimal tillatte målefeil i&#xa0;%</th></tr><tr><th data-text-align="center" data-vertical-align="top" /><th data-text-align="right" data-vertical-align="top" /><th data-text-align="center" data-vertical-align="top">Nøyaktighetsnivå 1</th><th data-text-align="center" data-vertical-align="top">Nøyaktighetsnivå 2</th></tr></thead><tbody><tr><td data-text-align="left" data-vertical-align="top">I<sub>tr</sub> ≤ I ≤ I<sub>maks.</sub> eller 0,1I<sub>b</sub> &lt; I &lt; I<sub>maks.</sub></td><td data-text-align="right" data-vertical-align="top">1</td><td data-text-align="center" data-vertical-align="top">1,5</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">2I<sub>tr</sub> ≤ I ≤ I<sub>maks.</sub> eller 0,2I<sub>b</sub> &lt; I &lt; I<sub>maks.</sub></td><td data-text-align="right" data-vertical-align="top">≠ 1</td><td data-text-align="center" data-vertical-align="top">1,5</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">I<sub>min</sub> ≤ I ≤ I<sub>tr</sub> eller 0,05I<sub>b</sub> &lt; I &lt; 0,1I<sub>b</sub></td><td data-text-align="right" data-vertical-align="top">1</td><td data-text-align="center" data-vertical-align="top">2,25</td><td data-text-align="center" data-vertical-align="top">3,75</td></tr><tr><td data-text-align="left" data-vertical-align="top">2I<sub>min</sub> ≤ I ≤ 2I<sub>tr</sub> eller 0,1I<sub>b</sub> &lt; I &lt; 0,2I<sub>b</sub></td><td data-text-align="right" data-vertical-align="top">≠ 1</td><td data-text-align="center" data-vertical-align="top">2,25</td><td data-text-align="center" data-vertical-align="top">3,75</td></tr></tbody></table></article> <article class="defaultP" margin-top="true"><i>Tabell 9</i><table><thead><tr><th colspan="4" data-text-align="center" data-vertical-align="top"><i>Maksimal tillatt målefeil for trefase målere med kun enfasebelastning og symmetrisk spenning</i></th></tr><tr><th data-text-align="center" data-vertical-align="top">Strømverdi</th><th data-text-align="center" data-vertical-align="top">PF cos(φ)</th><th colspan="2" data-text-align="center" data-vertical-align="top">Maksimal tillatte målefeil i&#xa0;%</th></tr><tr><th data-text-align="center" data-vertical-align="top" /><th data-text-align="right" data-vertical-align="top" /><th data-text-align="center" data-vertical-align="top">Nøyaktighetsnivå 1</th><th data-text-align="center" data-vertical-align="top">Nøyaktighetsnivå 2</th></tr></thead><tbody><tr><td data-text-align="left" data-vertical-align="top">I<sub>tr</sub> ≤ I ≤ I<sub>maks.</sub> eller 0,1I<sub>b</sub> &lt; I &lt; I<sub>maks.</sub></td><td data-text-align="right" data-vertical-align="top">1</td><td data-text-align="center" data-vertical-align="top">3</td><td data-text-align="center" data-vertical-align="top">4,5</td></tr><tr><td data-text-align="left" data-vertical-align="top">2I<sub>tr</sub> ≤ I ≤ I<sub>maks.</sub> eller 0,2I<sub>b</sub> &lt; I &lt; I<sub>maks.</sub></td><td data-text-align="right" data-vertical-align="top">≠ 1</td><td data-text-align="center" data-vertical-align="top">3</td><td data-text-align="center" data-vertical-align="top">4,5</td></tr></tbody></table></article><article class="futureLegalArticle" data-name="§39" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Krav til elektrisitetsmålere uten samsvarsvurdering</span></span><article class="legalP" id="kapittel-1-foreslåttparagraf-4-ledd-1">Elektrisitetsmålere som er solgt før 1. januar 2003 kan brukes uten at det foreligger samsvarsvurdering.</article><article class="legalP" id="kapittel-1-foreslåttparagraf-4-ledd-2">For elektrisitetsmålere som ikke har samsvarsvurdering, gjelder maksimalt tillatte målefeil under bruk som fastsatt i tabell 10 og 11. Dersom slike målere ikke har spesifisert en nøyaktighetsklasse, skal de ha maksimalt 3,5&#xa0;% målefeil.</article></article> <article class="defaultP" margin-top="true"><i>Tabell 10</i><table><thead><tr><th colspan="6" data-text-align="center" data-vertical-align="top"><i>Maksimal tillatte målefeil for enfase- og trefasemålere med symmetrisk belastning</i></th></tr><tr><th colspan="2" data-text-align="center" data-vertical-align="top">Strømverdi</th><th data-text-align="center" data-vertical-align="top">PF/<br />cos(φ)</th><th colspan="3" data-text-align="center" data-vertical-align="top">Maksimal tillatte målefeil i&#xa0;%</th></tr><tr><th data-text-align="center" data-vertical-align="top">For direkte koblet</th><th data-text-align="center" data-vertical-align="top">For transformator koblet</th><th data-text-align="center" data-vertical-align="top">1</th><th data-text-align="center" data-vertical-align="top">Klasse 0,5</th><th data-text-align="center" data-vertical-align="top">Klasse 1</th><th data-text-align="center" data-vertical-align="top">Klasse 2</th></tr></thead><tbody><tr><td data-text-align="center" data-vertical-align="top">0,1 I<sub>b</sub> ≤ I &lt; I<sub>max</sub></td><td data-text-align="center" data-vertical-align="top">0,1 I<sub>n</sub> ≤ I &lt; <sub>Imax</sub></td><td data-text-align="center" data-vertical-align="top">1</td><td data-text-align="center" data-vertical-align="top">±1</td><td data-text-align="center" data-vertical-align="top">± 2</td><td data-text-align="center" data-vertical-align="top">± 3,5</td></tr><tr><td data-text-align="center" data-vertical-align="top">I<sub>b</sub></td><td data-text-align="center" data-vertical-align="top">I<sub>n</sub></td><td data-text-align="center" data-vertical-align="top">0,5 induktive</td><td data-text-align="center" data-vertical-align="top">± 1,6</td><td data-text-align="center" data-vertical-align="top">± 2</td><td data-text-align="center" data-vertical-align="top">± 3,5</td></tr></tbody></table></article> <article class="defaultP" margin-top="true"><i>Tabell 11</i><table><thead><tr><th colspan="6" data-text-align="center" data-vertical-align="top"><i>Maksimal tillatte målefeil for trefase målere med kun enfasebelastning og symmetrisk spenning</i></th></tr><tr><th colspan="2" data-text-align="center" data-vertical-align="top">Strømverdi</th><th data-text-align="center" data-vertical-align="top">PF/<br />cos(φ)</th><th colspan="3" data-text-align="center" data-vertical-align="top">Maksimal tillatte målefeil i&#xa0;%</th></tr><tr><th data-text-align="center" data-vertical-align="top">For direkte koblet</th><th data-text-align="center" data-vertical-align="top">For transformator koblet</th><th data-text-align="center" data-vertical-align="top">1</th><th data-text-align="center" data-vertical-align="top">Klasse 0,5</th><th data-text-align="center" data-vertical-align="top">Klasse 1</th><th data-text-align="center" data-vertical-align="top">Klasse 2</th></tr></thead><tbody><tr><td data-text-align="center" data-vertical-align="top">0,1 I<sub>b</sub> ≤ I &lt; I<sub>max</sub></td><td data-text-align="center" data-vertical-align="top">0,1 I<sub>n</sub> ≤ I &lt; I<sub>max</sub></td><td data-text-align="center" data-vertical-align="top">1</td><td data-text-align="center" data-vertical-align="top">±2,5</td><td data-text-align="center" data-vertical-align="top">± 3</td><td data-text-align="center" data-vertical-align="top">± 4,5</td></tr></tbody></table></article><article class="futureLegalArticle" data-name="§40" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 40</span>. <span class="legalArticleTitle">Øvrige krav til elektrisitetsmålere under bruk</span></span><article class="legalP" id="kapittel-1-foreslåttparagraf-5-ledd-1">Elektrisitetsmålere med samsvarsvurdering skal være installert og ha metrologisk plombering i henhold til beskrivelsene i typeprøvingssertifikatet.</article><article class="legalP" id="kapittel-1-foreslåttparagraf-5-ledd-2">Det kan benyttes målere med høyere krav til nøyaktighet enn bruksområdet tilsier. I slike tilfeller må måleren tilfredsstille målenøyaktigheten for den klassen den er spesifisert for.</article></article><article class="futureLegalArticle" data-name="§41" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 41</span>. <span class="legalArticleTitle">Elektrisitetsmålere som ikke tilfredsstiller kravene</span></span><article class="legalP" id="kapittel-1-foreslåttparagraf-6-ledd-1">Elektrisitetsmålere som ikke tilfredsstiller kravene i kapittel 3, skal tas ut av bruk, og kan ikke tas i bruk igjen før de tilfredsstiller kravene.</article></article> <article class="defaultP" margin-top="true">Kapittel 4, Kontrollordninger for elektrisitetsmålere under bruk, skal lyde:</article><article class="futureLegalArticle" data-name="§42" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 42</span>. <span class="legalArticleTitle">Hvem som er ansvarlig</span></span><article class="legalP" id="kapittel-1-foreslåttparagraf-7-ledd-1">Bestemmelsene i kapittel 4 retter seg mot bruker, jf. § 2.</article></article><article class="futureLegalArticle" data-name="§43" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 43</span>. <span class="legalArticleTitle">Krav til kontroll av elektrisitetsmålere</span></span><article class="legalP" id="kapittel-1-foreslåttparagraf-8-ledd-1">Kontroll av elektrisitetsmålere skal gjøres enten ved periodisk totalkontroll som beskrevet i § 48, eller ved statistisk kontroll beskrevet i § 49 og § 50.</article><article class="legalP" id="kapittel-1-foreslåttparagraf-8-ledd-2">Kontroll kan unnlates for følgende elektrisitetsmålere:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-2-punkt-1"><article class="legalP" id="kapittel-1-foreslåttparagraf-8-ledd-2-punkt-1-ledd-1">elektrisitetsmålere som skal byttes ut i henhold til forskrift om måling, avregning, fakturering av nettjenester og elektrisk energi, nettselskapets nøytralitet mv.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-2-punkt-2"><article class="legalP" id="kapittel-1-foreslåttparagraf-8-ledd-2-punkt-2-ledd-1">elektrisitetsmålere som i henhold til forskrift om måling, avregning, fakturering av nettjenester og elektrisk energi, nettselskapets nøytralitet mv. ikke skal byttes ut.</article></article></li></ul></article><article class="legalP" id="kapittel-1-foreslåttparagraf-8-ledd-3">Justervesenet kan ved enkeltvedtak likevel fastsette at målere nevnt i andre ledd skal kontrolleres eller byttes ut.</article><article class="legalP" id="kapittel-1-foreslåttparagraf-8-ledd-4">Ved kontroll av elektrisitetsmålere som beskrevet i § 46 og § 47, skal det kontrolleres at nøyaktighetskravene i kapittel 3 er tilfredsstilt. Ved kontroll av nøyaktigheten til elektrisitetsmålere skal minimum ett av testprogrammene i § 46 eller § 47 følges.</article><article class="legalP" id="kapittel-1-foreslåttparagraf-8-ledd-5">Kontrollen skal utføres av et laboratorium som oppfyller kravene i § 54.</article></article><article class="futureLegalArticle" data-name="§44" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 44</span>. <span class="legalArticleTitle">Kontrollperioder</span></span><article class="legalP" id="kapittel-1-foreslåttparagraf-9-ledd-1">Første kontroll av måleren skal foretas innen 3 år etter produksjonsåret. Dersom måleren godkjennes, skal andre kontroll foretas innen 8 år etter dette. Deretter skal kontroll foretas hvert 10. år. Tidspunktet for tredje og senere kontroller kan endres dersom intervallet er tilstrekkelig dokumentert.</article><article class="legalP" id="kapittel-1-foreslåttparagraf-9-ledd-2">Elektrisitetsmålere som er reparert, skal alltid kontrolleres før de tas i bruk. Deretter skal de kontrolleres etter intervallene som angitt i første ledd.</article></article><article class="futureLegalArticle" data-name="§46" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 46</span>. <span class="legalArticleTitle">Testprogram i laboratorium</span></span><article class="legalP" id="kapittel-1-foreslåttparagraf-10-ledd-1">Testprogrammet skal benyttes ved test i stasjonært laboratorium. Testprogrammet kan også benyttes i felt, og vil da være likestilt med test i laboratorium dersom man har strøm- og spenningskilde slik at testprogrammet under kan følges.</article><article class="legalP" id="kapittel-1-foreslåttparagraf-10-ledd-2">Måleren skal være koblet opp og belastet med strøm en tid før testen starter, slik at normal driftstemperatur er oppnådd (jf. fabrikantens spesifikasjoner). Målere som testes i felt vil ha normal driftstemperatur.</article><article class="legalP" id="kapittel-1-foreslåttparagraf-10-ledd-3">Testprogrammet består av testpunktene i tabell 12. For 3-fasemålere med 3-måleelementer skal det i tillegg til testpunktene i tabell 12 utføres en test med belastning på 10 – I<sub>tr</sub> ved cos(φ) = 1 i direktekoblede målere og på I<sub>n</sub> ved cos(φ) = 1 i transformatorkoblede målere under følgende forhold:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-3-punkt-1"><article class="legalP" id="kapittel-1-foreslåttparagraf-10-ledd-3-punkt-1-ledd-1">En eller to av fasene skal være avbrutt i 3-fase, 4-wire system</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-3-punkt-2"><article class="legalP" id="kapittel-1-foreslåttparagraf-10-ledd-3-punkt-2-ledd-1">En av fasene skal være avbrutt i 3-fase, 3-wire system</article><article class="legalP" id="kapittel-1-foreslåttparagraf-10-ledd-3-punkt-2-ledd-2">Med fasevinkel menes lastens fasevinkel.</article></article></li></ul></article></article> <article class="defaultP" margin-top="true"><i>Tabell 12</i><table><thead><tr><th data-text-align="left" data-vertical-align="top"><i>Måler med MID samsvarsvurdering</i></th><th data-text-align="left" data-vertical-align="top"><i>Måler som ikke har MID samsvarsvurdering</i></th></tr></thead><tbody><tr><td data-text-align="left" data-vertical-align="top">I<sub>min</sub> ved cos(φ) = 1</td><td data-text-align="left" data-vertical-align="top">I<sub>min</sub> ved cos(φ) = 1</td></tr><tr><td data-text-align="left" data-vertical-align="top">I<sub>tr</sub> ved cos(φ) = 1</td><td data-text-align="left" data-vertical-align="top">10&#xa0;% av I<sub>b</sub> ved cos(φ) = 1</td></tr><tr><td data-text-align="left" data-vertical-align="top">10 x I<sub>tr</sub> ved cos(φ) = 1</td><td data-text-align="left" data-vertical-align="top">I<sub>b</sub> ved cos(φ) = 1</td></tr><tr><td data-text-align="left" data-vertical-align="top">10 x I<sub>tr</sub> ved cos(φ) = 0,5 induktiv</td><td data-text-align="left" data-vertical-align="top">I<sub>b</sub> ved cos(φ) = 0,5 induktiv</td></tr><tr><td data-text-align="left" data-vertical-align="top">Minimum 0,6 x I<sub>max</sub> ved cos(φ)= 1</td><td data-text-align="left" data-vertical-align="top">Minimum 0,6 x I<sub>max</sub> ved cos(φ)= 1</td></tr></tbody></table></article><article class="futureLegalArticle" data-name="§47" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 47</span>. <span class="legalArticleTitle">Testprogram i felt</span></span><article class="legalP" id="kapittel-1-foreslåttparagraf-11-ledd-1">Dersom dette alternativet følges, skal testgruppen deles i to like deler, der den ene delen skal kontrolleres i samsvar med kontrollopplegget angitt i § 46. Den andre halvparten skal kontrolleres i felt, der det minimum skal utføres følgende tester av nøyaktighetskrav/strømavhengighet ved anleggets cos(φ):</article></article> <article class="defaultP" margin-top="true"><i>Tabell 13</i><table><thead><tr><th data-text-align="left" data-vertical-align="top"><i>Måler med MID samsvarsvurdering</i></th><th data-text-align="left" data-vertical-align="top"><i>Måler som ikke har MID samsvarsvurdering</i></th></tr></thead><tbody><tr><td data-text-align="left" data-vertical-align="top">ca. I<sub>tr</sub></td><td data-text-align="left" data-vertical-align="top">ca. 10&#xa0;% av I<sub>b</sub></td></tr><tr><td data-text-align="left" data-vertical-align="top">ca. 10 x I<sub>tr</sub></td><td data-text-align="left" data-vertical-align="top">ca. I<sub>b</sub></td></tr><tr><td data-text-align="left" data-vertical-align="top">Minimum 0,6 x I<sub>max</sub></td><td data-text-align="left" data-vertical-align="top">Minimum 0,6 x I<sub>max</sub></td></tr></tbody></table></article><article class="futureLegalArticle" data-name="§48" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 48</span>. <span class="legalArticleTitle">Periodisk totalkontroll</span></span><article class="legalP" id="kapittel-1-foreslåttparagraf-12-ledd-1">Ved periodisk totalkontroll kontrolleres alle målere. Alle elektrisitetsmålere som ikke oppfyller kravene, skal tas ut av bruk.</article></article><article class="futureLegalArticle" data-name="§49" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 49</span>. <span class="legalArticleTitle">Statistisk kontroll – gruppering</span></span><article class="legalP" id="kapittel-1-foreslåttparagraf-13-ledd-1">Statistisk kontroll kan gjennomføres på grupper sammensatt av ensartede målere på 18 eller flere enheter, slik at resultatene er representative for hele gruppen. En gruppe skal være så homogen som mulig, men kan inneholde målere fra flere eiere. En gruppe eller et parti ensartede målere defineres ved samme målertype-ID fastsatt av Justervesenet.</article><article class="legalP" id="kapittel-1-foreslåttparagraf-13-ledd-2">Produksjonsåret for alle målere i en gruppe må være innenfor en periode på inntil tre år. Utgangspunktet for kontrollperiodene, jf. § 44, fastsettes til medianverdien for gruppens produksjonsår.</article></article><article class="futureLegalArticle" data-name="§50" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 50</span>. <span class="legalArticleTitle">Statistisk kontroll – metode for utplukk</span></span><article class="legalP" id="kapittel-1-foreslåttparagraf-14-ledd-1">Dersom en gruppe består av mellom 18 og 64 målere skal utplukket gjøres i henhold til tabell 14. For slike små grupper foretas bare enkelt utplukk, og gruppen kan bare godkjennes dersom alle målerne i utplukket oppfyller nøyaktighetskravene i kapittel 3.</article></article> <article class="defaultP" margin-top="true"><i>Tabell 14</i><table><thead><tr><th data-text-align="center" data-vertical-align="top"><i>Gruppestørrelse</i></th><th data-text-align="center" data-vertical-align="top"><i>Utplukk</i></th></tr></thead><tbody><tr><td data-text-align="center" data-vertical-align="top">18–25</td><td data-text-align="center" data-vertical-align="top">17</td></tr><tr><td data-text-align="center" data-vertical-align="top">26–50</td><td data-text-align="center" data-vertical-align="top">22</td></tr><tr><td data-text-align="center" data-vertical-align="top">51–64</td><td data-text-align="center" data-vertical-align="top">24</td></tr></tbody></table></article><article class="legalP" id="kapittel-1-ledd-4">Utvelgelse av målere for statistisk kontroll av grupper bestående av 65 målere eller mer, skal gjøres som vist i tabell 15. Hele gruppen godkjennes dersom antall underkjente målere er lik eller mindre enn godkjenningstallet for det aktuelle utplukket. Hele gruppen underkjennes dersom antall underkjente målere er lik eller større enn underkjenningstallet for det aktuelle utplukket.</article> <article class="defaultP" margin-top="true"><i>Tabell 15</i><table><thead><tr><th data-text-align="center" data-vertical-align="top"><i>Nr.</i></th><th data-text-align="center" data-vertical-align="top"><i>Gruppe størrelse</i></th><th data-text-align="center" data-vertical-align="top"><i>Utplukk</i></th><th data-text-align="center" data-vertical-align="top"><i>Utplukk størrelse</i></th><th data-text-align="center" data-vertical-align="top"><i>Kumulativ utplukk størrelse</i></th><th colspan="3" data-text-align="center" data-vertical-align="top"><i>Antall underkjente målere</i><sup class="footnotereference" data-footnotereferencevalue="**" data-unique-footnote-counter="2">**</sup></th></tr><tr><th data-text-align="center" data-vertical-align="top" /><th data-text-align="center" data-vertical-align="top" /><th data-text-align="center" data-vertical-align="top" /><th data-text-align="center" data-vertical-align="top" /><th data-text-align="center" data-vertical-align="top" /><th data-text-align="center" data-vertical-align="top"><i>Godkjenning</i></th><th data-text-align="center" data-vertical-align="top"><i>Underkjenning</i></th><th data-text-align="center" data-vertical-align="top"><i>Andre utplukk nødvendig</i><sup class="footnotereference" data-footnotereferencevalue="*" data-unique-footnote-counter="1">*</sup></th></tr></thead><tbody><tr><td data-text-align="center" data-vertical-align="top">4.1</td><td data-text-align="center" data-vertical-align="top">65 til<br />1&#xa0;200</td><td data-text-align="center" data-vertical-align="top">første<br />andre</td><td data-text-align="center" data-vertical-align="top">32<br />32</td><td data-text-align="center" data-vertical-align="top">32<br />64</td><td data-text-align="center" data-vertical-align="top">0<br />1</td><td data-text-align="center" data-vertical-align="top">2<br />2</td><td data-text-align="center" data-vertical-align="top">1</td></tr><tr><td data-text-align="center" data-vertical-align="top">4.2</td><td data-text-align="center" data-vertical-align="top">1&#xa0;201 til<br />3&#xa0;200</td><td data-text-align="center" data-vertical-align="top">første<br />andre</td><td data-text-align="center" data-vertical-align="top">50<br />50</td><td data-text-align="center" data-vertical-align="top">50<br />100</td><td data-text-align="center" data-vertical-align="top">1<br />4</td><td data-text-align="center" data-vertical-align="top">4<br />5</td><td data-text-align="center" data-vertical-align="top">2 til 3</td></tr><tr><td data-text-align="center" data-vertical-align="top">4.3</td><td data-text-align="center" data-vertical-align="top">3&#xa0;201 til<br />10&#xa0;000</td><td data-text-align="center" data-vertical-align="top">første<br />andre</td><td data-text-align="center" data-vertical-align="top">80<br />80</td><td data-text-align="center" data-vertical-align="top">80<br />160</td><td data-text-align="center" data-vertical-align="top">2<br />6</td><td data-text-align="center" data-vertical-align="top">5<br />7</td><td data-text-align="center" data-vertical-align="top">3 til 4</td></tr><tr><td data-text-align="center" data-vertical-align="top">4.4</td><td data-text-align="center" data-vertical-align="top">10&#xa0;001 til<br />35&#xa0;000</td><td data-text-align="center" data-vertical-align="top">første<br />andre</td><td data-text-align="center" data-vertical-align="top">125<br />125</td><td data-text-align="center" data-vertical-align="top">125<br />250</td><td data-text-align="center" data-vertical-align="top">5<br />12</td><td data-text-align="center" data-vertical-align="top">9<br />13</td><td data-text-align="center" data-vertical-align="top">6 til 8</td></tr><tr><td data-text-align="center" data-vertical-align="top">4.5</td><td data-text-align="center" data-vertical-align="top">35&#xa0;001 til<br />150&#xa0;000</td><td data-text-align="center" data-vertical-align="top">første<br />andre</td><td data-text-align="center" data-vertical-align="top">200<br />200</td><td data-text-align="center" data-vertical-align="top">200<br />400</td><td data-text-align="center" data-vertical-align="top">9<br />23</td><td data-text-align="center" data-vertical-align="top">14<br />24</td><td data-text-align="center" data-vertical-align="top">10 til 13</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Dersom resultatet av testen av gruppen viser et antall underkjente målere i gruppen som svarer til tallene i denne kolonnen, skal et andre utplukk trekkes tilfeldig fra gruppen.</article><article class="footnote" data-name="**" data-unique-footnote-counter="2"><span class="footnoteLabel">**</span> I hver av linjene som representerer andre utplukk, er antallet underkjente målere lik summen av de målere som ble underkjent i første utplukk og de som ble underkjent i andre utplukk.</article></footer><article class="legalP" id="kapittel-1-ledd-5">Et utplukk skal hentes fra en gruppe på en slik måte at det for hver enkelt måler i gruppen er like stor sannsynlighet for å bli plukket ut. Det skal benyttes en tilfeldighetstabell eller et annet verktøy som sikrer et tilfeldig utplukk. Det er ikke tillatt å tilføre flere målere til en gruppe etter at gruppen er godkjent.</article><article class="legalP" id="kapittel-1-ledd-6">Det kan gjøres et utplukk som skal erstatte det opprinnelige utplukket i en forhåndsdefinert rekkefølge. Rekkefølgen på målere som er plukket ut som reserver, skal dokumenteres. Reservene skal ikke inngå i kontrollgruppen, med mindre målerne skal erstattes i henhold til kriteriene i § 51.</article><article class="futureLegalArticle" data-name="§51" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 51</span>. <span class="legalArticleTitle">Kriterier for når en måler kan erstattes i det statistiske utplukket</span></span><article class="legalP" id="kapittel-1-foreslåttparagraf-15-ledd-1">En måler kan erstattes i det statistiske utplukket dersom det kan dokumenteres at måleren har en av følgende feil:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-15-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-1-ledd-1">vann i måler</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-15-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-2-ledd-1">manipulert måler, herunder plombebrudd og hærverk</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-15-ledd-1-punkt-3"><article class="legalP" id="kapittel-1-foreslåttparagraf-15-ledd-1-punkt-3-ledd-1">brent måler</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-15-ledd-1-punkt-4"><article class="legalP" id="kapittel-1-foreslåttparagraf-15-ledd-1-punkt-4-ledd-1">feilaktig gruppetilhørighet</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-15-ledd-1-punkt-5"><article class="legalP" id="kapittel-1-foreslåttparagraf-15-ledd-1-punkt-5-ledd-1">måler har svært vanskelig adgang</article></article></li></ul></article><article class="legalP" id="kapittel-1-foreslåttparagraf-15-ledd-2">For at det statistiske grunnlaget skal opprettholdes, må måleren som er tatt ut erstattes av en ny måler blant reservene, jf. § 50 fjerde ledd.</article></article><article class="futureLegalArticle" data-name="§52" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 52</span>. <span class="legalArticleTitle">Utskifting av elektrisitetsmålere som ikke oppfyller kravene ved statistisk kontroll</span></span><article class="legalP" id="kapittel-1-foreslåttparagraf-16-ledd-1">Dersom elektrisitetsmålere i den statistiske kontrollen ikke oppfyller kravene, skal samtlige målere i gruppen byttes ut innen ett år. Enkeltmålere som har blitt testet og som oppfyller kravene i kapittel 3, trenger likevel ikke tas ut av bruk. Derimot skal den enkelte måler som ikke oppfyller kravene tas ut av bruk, selv om den statistiske kontrollen medfører at gruppen som sådan blir godkjent.</article></article><article class="futureLegalArticle" data-name="§53" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 53</span>. <span class="legalArticleTitle">Omgjøring av gruppering etter at kontroll er foretatt</span></span><article class="legalP" id="kapittel-1-foreslåttparagraf-17-ledd-1">Justervesenet kan ved enkeltvedtak bestemme at gruppering av målere kan omgjøres. I disse tilfellene skal det gjøres nytt utplukk i henhold til § 49 og § 50. Kontrollen av disse nye gruppene skal være gjennomført innen ett år etter at enkeltvedtaket er fattet.</article></article><article class="futureLegalArticle" data-name="§54" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 54</span>. <span class="legalArticleTitle">Krav til laboratorier</span></span><article class="legalP" id="kapittel-1-foreslåttparagraf-18-ledd-1">Laboratorier som skal gjennomføre kontroll av elektrisitetsmålere etter denne forskriften skal være akkreditert i henhold til NS-EN ISO/IEC 17025 for å utføre testene som er beskrevet i § 46 og § 47. Frem til 1. januar 2019 gjelder ikke krav om akkreditering for laboratorier som har blitt godkjent av Justervesenet til å gjennomføre slik kontroll.</article></article><article class="futureLegalArticle" data-name="§55" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 55</span>. <span class="legalArticleTitle">Krav til internt kontrollsystem</span></span><article class="legalP" id="kapittel-1-foreslåttparagraf-19-ledd-1">Bruker av elektrisitetsmålere skal ha et internt kontrollsystem som oppfyller kravene i forskrift 20. desember 2016 nr. 1753 om krav til internkontrollsystem for måleredskaper og målinger.</article></article><article class="futureLegalArticle" data-name="§56" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 56</span>. <span class="legalArticleTitle">Rapportering til Justervesenet</span></span><article class="legalP" id="kapittel-1-foreslåttparagraf-20-ledd-1">På Justervesenets forespørsel skal brukere og andre som er involvert i å gjennomføre kontrollen i henhold til kapittel 4, rapportere om dette til Justervesenet. Det skal rapporteres om kontrollen som er gjennomført, resultatene av kontrollen og de beslutninger som er tatt som følge av kontrollen. Opplysningene skal gis i det nødvendige omfanget som blir etterspurt for å dokumentere at forskriften er etterlevd, og i et standard digitalt format.</article></article> <article class="defaultP" margin-top="true">Nåværende § 45 oppheves.</article> <article class="defaultP" margin-top="true">Gjeldende § 54 blir ny § 57, og gjeldende § 55 blir ny § 58.</article></section><section class="section" data-name="kapII" id="kapittel-2" data-lovdata-URL="LTI/forskrift/2017-12-20-2295/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2018.</article></section></main></body></html>