<!DOCTYPE html><html lang="no"><head><title>Lov om endringar i veglova og vegtrafikkloven (bompengar i byane)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-06-16-75</dd><dt class="dokid">DokumentID</dt><dd class="dokid">LTI/lov/2017-06-16-75</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1963-06-21-23</li><li>lov/1965-06-18-4</li></ul></dd><dt class="legalArea">Rettsområde</dt><dd class="legalArea"><ul><li>Transport og kommunikasjoner &gt; Veitrafikk</li> <li>Skatte- og avgiftsrett &gt; Særavgifter</li></ul></dd><dt class="dateOfPublication">Kunngjort</dt><dd class="dateOfPublication">2017-06-16 16:15</dd><dt class="journalNumber">Journalnummer</dt><dd class="journalNumber">2017-0505</dd><dt class="titleShort">Korttittel</dt><dd class="titleShort">Endringslov til veglova og vegtrafikkloven (bompengar i byane)</dd><dt class="title">Tittel</dt><dd class="title">Lov om endringar i veglova og vegtrafikkloven (bompengar i byane)</dd><dt class="miscInformation">Annet om dokumentet</dt><dd class="miscInformation">Prop.82 L (2016–2017), Innst.299 L (2016–2017), Lovvedtak 83 (2016–2017). Stortingets første og andre gongs behandling hv. 23. og 29. mai 2017. Fremja av Samferdselsdepartementet.</dd><dt class="refid">RefID</dt><dd class="refid">lov/2017-06-16-75</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i veglova og vegtrafikkloven (bompengar i byane)<ul class="tocSubUl"><li>I<ul class="tocSubUl"><li>§ 27.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2017-06-16-75" id="dokument"><h1>Lov om endringar i veglova og vegtrafikkloven (bompengar i byane)</h1><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. juni 1963 nr. 23 om vegar (veglova).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 18. juni 1965 nr. 4 om vegtrafikk (vegtrafikkloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-06-16-75/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 21. juni 1963 nr. 23 om vegar skal § 27 lyde:</article><article class="futureLegalArticle" data-name="§27" id="kapittel-1-foreslåttparagraf-1"><span class="futureLegalArticleHeader">§ 27.</span><article class="legalP" id="kapittel-1-foreslåttparagraf-1-ledd-1">Med samtykke frå Stortinget kan departementet fastsetje at det skal krevjast bompengar på offentleg veg, fastsetje storleiken på avgiftene, og setje vilkår om bestemt bruk av avgiftsmidlane. Bompengane kan nyttast til alle tiltak som denne lova gir heimel for. Dessutan kan dei nyttast til investeringar i faste anlegg og installasjonar for kollektivtrafikk på jernbane, inkludert sporveg og tunnelbane.</article><article class="legalP" id="kapittel-1-foreslåttparagraf-1-ledd-2">Med samtykke frå Stortinget kan departementet fastsetje særskilde ordningar for bompengar i byområde, med takstar som er tilpassa dei særskilde behova i området, ut frå omsyn til transportløysingane i området, bruken av arealet, lokalmiljøet eller liknande. Ut frå behova kan det fastsetjast takstar som er baserte på køyretøya si vekt, påverkar val av reisemiddel, varierer ut frå tida på døgnet, varierer ut frå dei ulike køyretøya sine miljøeigenskapar eller liknande. Føresegnene om vilkår og bruk av bompengar i første ledd gjeld tilsvarande. Som del av ein plan om eit heilskapleg og samordna transportsystem i eit byområde, kan bompengar nyttast til tiltak for drift av kollektivtrafikk.</article><article class="legalP" id="kapittel-1-foreslåttparagraf-1-ledd-3">Departementet kan i forskrift fastsetje mellombelse endra bompengetakstar til bruk i avgrensa periodar innanfor eksisterande bompengeordningar i byområde når det er fare for og ved overskriding av grenseverdiane for konsentrasjon av forureining i luft utandørs fastsett i forskrift med heimel i forurensningsloven § 9. Bruken av takstane føreset vedtak av kommunen og fylkeskommunen. Inntekter frå dei endra takstane skal gå til å nedbetale dei prosjekta som er prioriterte i bompengeordninga det gjeld. Departementet kan i forskrifta likevel fastsetje føresegner om at inntekter frå dei endra takstane kan bli brukt til tiltak for å få ned trafikken i perioden det gjeld.</article><article class="legalP" id="kapittel-1-foreslåttparagraf-1-ledd-4">Med samtykke frå departementet kan rett til å krevje inn bompengar pantsetjast. Ei slik pantsetjing omfattar den rett pantsetjaren har til den eller dei eigedomane der det ligg eller skal liggja bomstasjon eller til eigedom som har samanheng med drifta av bompengeinnkrevinga. Panterett i rett til å krevje inn bompengar får rettvern ved å tinglysast i grunnboka på den eller dei eigedomane som er nemnde i førre punktum. Andre fordringshavarar enn panthavaren har ikkje rett til dekking i retten til å krevje inn bompengar.</article><article class="legalP" id="kapittel-1-foreslåttparagraf-1-ledd-5">Departementet kan i forskrift fastsetje generelle føresegner om takstar etter første og andre ledd og føresegner om plikta til å betale bompengar.</article></article></section><section class="section" data-name="kapII" id="kapittel-2" data-lovdata-URL="LTI/lov/2017-06-16-75/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 18. juni 1965 nr. 4 om vegtrafikk blir det gjort følgjande endringar:</article> <article class="defaultP" margin-top="true">§ 7a blir oppheva.</article></section><section class="section" data-name="kapIII" id="kapittel-3" data-lovdata-URL="LTI/lov/2017-06-16-75/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lova gjeld frå den tid Kongen fastset. Kongen kan setje i verk dei einskilde føresegnene til ulik tid.</article></section></main></body></html>