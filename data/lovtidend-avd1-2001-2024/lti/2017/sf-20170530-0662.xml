<!DOCTYPE html><html lang="no"><head><title>Forskrift om endring i forskrift om særskilte beskyttelsestiltak mot spredning av munn- og klovsyke til EØS-området</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-05-30-662</dd><dt class="dokid">DokumentID</dt><dd class="dokid">LTI/forskrift/2017-05-30-662</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2017-05-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-11-04-1396</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2017-05-31 14:30</dd><dt class="journalNumber">Journalnummer</dt><dd class="journalNumber">2017-0502</dd><dt class="titleShort">Korttittel</dt><dd class="titleShort">Endr. i forskrift om tiltak mot spredning av munn- og klovsyke til EØS-området</dd><dt class="title">Tittel</dt><dd class="title">Forskrift om endring i forskrift om særskilte beskyttelsestiltak mot spredning av munn- og klovsyke til EØS-området</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 30. mai 2017 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 19. <br /><strong>EØS-henvisninger:</strong> EØS-avtalen vedlegg I kap. I innledende del nr. 8 (beslutning (EU) 2017/887).</dd><dt class="refid">RefID</dt><dd class="refid">forskrift/2017-05-30-662</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særskilte beskyttelsestiltak mot spredning av munn- og klovsyke til EØS-området<ul class="tocSubUl"><li>I<ul class="tocSubUl"><li>§ 2. Virkeområde</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2017-05-30-662" id="dokument"><h1>Forskrift om endring i forskrift om særskilte beskyttelsestiltak mot spredning av munn- og klovsyke til EØS-området</h1><section class="section" data-name="kapI" id="kapittel-1" data-lovdata-URL="LTI/forskrift/2017-05-30-662/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. november 2014 nr. 1396 om særskilte beskyttelsestiltak mot spredning av munn- og klovsyke til EØS-området gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="legalP" id="kapittel-1-ledd-2"><strong>EØS-henvisninger:</strong> EØS-avtalen vedlegg I kap. I innledende del nr. 8 (beslutning (EU) 2017/675 som endret ved beslutning (EU) 2017/887).</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder kjøretøyer og fartøyer som brukes, har vært brukt eller skal brukes til transport av levende landdyr eller fôr mellom EØS-området og Algerie eller Tunisia.</article></article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-3">Transportøren eller føreren av et kjøretøy eller et fartøy som brukes eller har vært brukt til transport av levende dyr skal ved ankomst fra Algerie eller Tunisia, enten direkte eller etter transitt gjennom et annet land utenfor EØS-området, gi en erklæring til Mattilsynet når kjøretøyet eller fartøyet kommer til Norge som første land i EØS-området. Erklæringen skal inneholde opplysningene som fremgår av vedlegg I. Erklæringen kan gis i form av vedlegg I eller i annen form.</article> <article class="defaultP" margin-top="true">§ 4 første og annet ledd skal lyde:</article><article class="legalP" id="kapittel-1-ledd-4">Mattilsynet skal visuelt kontrollere at kjøretøyer og fartøyer som brukes eller har vært brukt til transport av levende dyr og som kommer til Norge som første land i EØS-området fra Algerie eller Tunisia, enten direkte eller etter transitt gjennom et annet land utenfor EØS-området, for å fastslå om de er tilfredsstillende rengjort og desinfisert.</article><article class="legalP" id="kapittel-1-ledd-5">Mattilsynet skal visuelt kontrollere at kjøretøyer eller fartøyer som skal transportere levende dyr fra Norge til Algerie eller Tunisia er tilfredsstillende rengjort og desinfisert før dyrene blir lastet på.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-6">Mattilsynet kan pålegge at hjul eller andre deler av kjøretøyer som har transportert fôr fra eller til Algerie eller Tunisia og som kommer til Norge som første land i EØS-området, blir desinfisert på kontrollstedet.</article> <article class="defaultP" margin-top="true">Vedlegg I skal lyde:</article><span class="futuretitle" id="kapittel-1-foreslåttittel-1">Vedlegg I</span> <article class="defaultP" margin-top="true"><i>Rengjørings- og desinfeksjonserklæring som utstedes av en transportør eller fører av et kjøretøy eller fartøy</i><p class="leddfortsettelse">(pdf)</p></article> <article class="defaultP" margin-top="true">Vedlegg II skal lyde:</article><span class="futuretitle" id="kapittel-1-foreslåttittel-2">Vedlegg II</span> <article class="defaultP" margin-top="true"><i>Rengjørings- og desinfeksjonssertifikat som utstedes av Mattilsynet</i><p class="leddfortsettelse">(pdf)</p></article></section><section class="section" data-name="kapII" id="kapittel-2" data-lovdata-URL="LTI/forskrift/2017-05-30-662/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>