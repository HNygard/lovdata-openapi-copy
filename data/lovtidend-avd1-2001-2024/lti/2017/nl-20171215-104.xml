<!DOCTYPE html><html lang="no"><head><title>Lov om endringer i lov om pensjonsordning for apotekvirksomhet mv. og enkelte andre lover</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2017-12-15-104</dd><dt class="dokid">DokumentID</dt><dd class="dokid">LTI/lov/2017-12-15-104</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2017-12-15</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-28-26</li><li>lov/1953-06-26-11</li><li>lov/1957-07-06-26</li><li>lov/1997-02-28-19</li><li>lov/2005-04-29-20</li><li>lov/2005-06-17-62</li></ul></dd><dt class="legalArea">Rettsområde</dt><dd class="legalArea"><ul><li>HMS og beredskaps- og sikkerhetsrett &gt; Helse, miljø og sikkerhet</li> <li>Pensjons- og trygderett</li> <li>Selskaper, fond og foreninger</li> <li>Tvangsfullbyrdelse</li></ul></dd><dt class="dateOfPublication">Kunngjort</dt><dd class="dateOfPublication">2017-12-15 15:25</dd><dt class="journalNumber">Journalnummer</dt><dd class="journalNumber">2017-1273</dd><dt class="titleShort">Korttittel</dt><dd class="titleShort">Endringslov til lov om pensjonsordning for apotekvirksomhet mv.</dd><dt class="title">Tittel</dt><dd class="title">Lov om endringer i lov om pensjonsordning for apotekvirksomhet mv. og enkelte andre lover</dd><dt class="miscInformation">Annet om dokumentet</dt><dd class="miscInformation">Prop.151 L (2016–2017), Innst.31 L (2017–2018), Lovvedtak 3 (2017–2018). Stortingets første og andre gangs behandling hhv. 30. november og 5. desember 2017. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2017-12-15-104</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om pensjonsordning for apotekvirksomhet mv. og enkelte andre lover<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2017-12-15-104" id="dokument"><h1>Lov om endringer i lov om pensjonsordning for apotekvirksomhet mv. og enkelte andre lover</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. juli 1949 nr. 26 om Statens pensjonskasse.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 26. juni 1953 nr. 11 om pensjonsordning for apotekvirksomhet mv.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 6. juli 1957 nr. 26 om samordning av pensjons- og trygdeytelser (samordningsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 29. april 2005 nr. 20 om innkreving av underholdsbidrag mv. (bidragsinnkrevingsloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2017-12-15-104/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. juli 1949 nr. 26 om Statens pensjonskasse skal § 26 første ledd fjerde punktum oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2017-12-15-104/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 26. juni 1953 nr. 11 om pensjonsordning for apotekvirksomhet mv. gjøres følgende endringer:</article> <article class="defaultP" margin-top="true">§ 1 nytt fjerde ledd skal lyde:</article><article class="legalP" id="kapittel-2-ledd-2">For å kunne være medlem av pensjonsordningen må arbeidstakeren samtidig være trygdet etter folketrygdloven kapittel 2 og betale folketrygdavgift for de samme inntektene som ligger til grunn for pensjonsopptjening i pensjonsordningen. Departementet kan i særlige tilfeller gjøre unntak og fastsette regler blant annet om innskuddsbetaling etter særskilt fastsatt sats.</article> <article class="defaultP" margin-top="true">§ 3 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">Den samlede pensjonsgivende tjenestetid avrundes til nærmeste antall hele år.</article></article></li></ul></article> <article class="defaultP" margin-top="true">Nåværende § 7 nr. 2 første ledd andre, tredje og fjerde punktum blir flyttet til § 7 nr. 2 andre ledd første og nytt annet til tredje punktum.</article> <article class="defaultP" margin-top="true">§ 7 nr. 2 andre ledd nytt fjerde punktum skal lyde:</article><article class="defaultP">Har medlemmet ikke tatt ut hel alderspensjon fra folketrygden, skal det bare utbetales en så stor forholdsmessig del av den oppsatte alderspensjon fra pensjonsordningen som svarer til den forholdsmessige del av alderspensjonen fra folketrygden som er tatt ut.</article> <article class="defaultP" margin-top="true">Nåværende § 7 nr. 2 andre ledd blir § 7 nr. 2 nytt tredje ledd.</article> <article class="defaultP" margin-top="true">§ 9 nye fjerde og femte ledd skal lyde:</article><article class="legalP" id="kapittel-2-ledd-3">Retten til oppsatt pensjon faller bort dersom medlemmet på ny blir innskuddspliktig i pensjonsordningen. Tjenestetiden i den nye stillingen medregnes som pensjonsgivende. Løpende alderspensjon faller også bort ved ny innskuddsplikt dersom grunnlaget i den nye stilling er minst like stort som grunnlaget i den tidligere stilling. Er grunnlaget i den nye stilling mindre, utbetales pensjon av forskjellen mellom grunnlagene. Dersom medlemmet ved endelig fratreden ikke har rett til straks å få pensjon for den siste stilling, får han igjen sin opprinnelige pensjon inntil han når aldersgrensen i den siste stilling. Fra da av får han pensjon beregnet etter den samlede tjenestetid. Pensjonen beregnes etter reglene i § 8.</article><article class="legalP" id="kapittel-2-ledd-4">Opphør og endringer i pensjonen etter bestemmelse i foregående ledd skjer fra den første i måneden etter at den begivenhet fant sted som førte til opphøret eller endringen.</article> <article class="defaultP" margin-top="true">§ 27 tredje ledd skal lyde:</article><article class="legalP" id="kapittel-2-ledd-5">Et beløp som blir krevd tilbake etter første eller andre ledd, kan enten dekkes ved trekk i framtidige ytelser eller inndrives etter bestemmelsene i skattebetalingsloven. Slikt trekk avbryter foreldelsesfristen etter foreldelsesloven. Det kan kreves renter etter forsinkelsesrenteloven.</article> <article class="defaultP" margin-top="true">Nåværende § 27 tredje ledd tredje punktum blir nytt fjerde ledd.</article> <article class="defaultP" margin-top="true">Kapittel IX overskriften skal lyde:</article><span class="futuretitle" id="kapittel-2-foreslåttittel-1">Kap. IX. Administrasjon.</span></section><section class="section" data-name="kapIII" id="kapittel-3" data-lovdata-URL="LTI/lov/2017-12-15-104/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 6. juli 1957 nr. 26 om samordning av pensjons- og trygdeytelser gjøres følgende endringer:</article> <article class="defaultP" margin-top="true">§ 23 nr. 2 fjerde ledd første punktum skal lyde:</article><article class="legalP" id="kapittel-3-ledd-2">Ved samordning av enke- eller enkemannspensjon fra tjenestepensjonsordning hvor det ikke skal foretas reduksjon på grunn av gjenlevendes egen ervervsinntekt, skal den tilleggspensjon fra folketrygden som enken eller enkemannen har opptjent, i sin helhet betraktes som en fridel og holdes utenfor samordningen.</article> <article class="defaultP" margin-top="true">§ 23 a tredje ledd første punktum skal lyde:</article><article class="legalP" id="kapittel-3-ledd-3">I enke- eller enkemannspensjon fra tjenestepensjonsordning hvor det ikke skal foretas reduksjon på grunn av gjenlevendes egen ervervsinntekt, skal det gjøres fradrag med gjenlevendetillegg etter folketrygdloven § 12-18 første ledd, det vil si at den uføretrygden som enken eller enkemannen har opptjent, i sin helhet betraktes som en fridel og holdes utenfor samordningen.</article></section><section class="section" data-name="kapIV" id="kapittel-4" data-lovdata-URL="LTI/lov/2017-12-15-104/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 3-15 sjette ledd skal lyde:</article><article class="legalP" id="kapittel-4-ledd-2">Departementet gir forskrifter om pensjonsgivende inntekt for medlemmer som ikke blir skattlagt av norske skattemyndigheter, og kan herunder fravike bestemmelsene i paragrafen her.</article> <article class="defaultP" margin-top="true">§ 8-7 a andre ledd femte punktum skal lyde:</article><article class="defaultP">Arbeids- og velferdsetaten skal sende innkalling til berørte parter før dialogmøtet avholdes.</article> <article class="defaultP" margin-top="true">§ 13-12 tredje ledd nytt andre punktum skal lyde:</article><article class="defaultP">Får medlemmene alminnelig undervisning eller høyere utdanning uten å være omfattet av § 13-10 første ledd, er de yrkesskadedekket for yrkesskader som de blir påført på undervisningsstedet i undervisningstiden.</article> <article class="defaultP" margin-top="true">§ 19-11 første ledd skal lyde:</article><article class="legalP" id="kapittel-4-ledd-3">For å ta ut alderspensjon før fylte 67 år må summen av grunnpensjon, tilleggspensjon og pensjonstillegg etter §§ 19-5 og 19-9 når vedkommende fyller 67 år, minst tilsvare minste pensjonsnivå med full trygdetid når vedkommende fyller 67 år. Se § 19-9 andre ledd om framskriving av minste pensjonsnivå til 67 år. I beregningene skal minste pensjonsnivå med særskilt sats etter § 19-8 sjette ledd bokstav a benyttes. Grunnpensjonen i basispensjonen, se § 19-5, skal beregnes med satsen etter § 3-2 tredje ledd. Se også § 19-15 tredje ledd.</article></section><section class="section" data-name="kapV" id="kapittel-5" data-lovdata-URL="LTI/lov/2017-12-15-104/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 29. april 2005 nr. 20 om innkreving av underholdsbidrag mv. skal § 2 fjerde ledd lyde:</article><article class="legalP" id="kapittel-5-ledd-2">I den utstrekning avtaler som nevnt i første og andre ledd har regler om utveksling av informasjon mellom medlemslandene, kan andre medlemsland gis opplysninger om identitet, adresse eller inntekts- og formuesforhold for partene i en bidragssak uten hinder av taushetsplikt, eventuelt etter at opplysningene er innhentet etter kapittel 3 i loven her eller barnelova § 70 sjuende ledd.</article></section><section class="section" data-name="kapVI" id="kapittel-6" data-lovdata-URL="LTI/lov/2017-12-15-104/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endringer:</article> <article class="defaultP" margin-top="true">§ 8-3 tredje ledd første punktum skal lyde:</article><article class="numberedLegalP" data-numerator="3" id="kapittel-6-nummer-1">(3) Virksomhetens tillitsvalgte eller en femdel av arbeidstakerne kan bringe tvist om arbeidsgivers beslutning etter første og andre ledd inn for tvisteløsningsnemnda, jf. § 17-2.</article> <article class="defaultP" margin-top="true">§ 17-2 første ledd skal lyde:</article><article class="numberedLegalP" data-numerator="1" id="kapittel-6-nummer-2">(1) Tvist som nevnt i §§ 8-3, 10-13, 12-14, 14-3 og 14-4 a kan bringes inn for en tvisteløsningsnemnd for avgjørelse.</article></section><section class="section" data-name="kapVII" id="kapittel-7" data-lovdata-URL="LTI/lov/2017-12-15-104/KAPITTEL_7"><h2 data-text-align="center">VII</h2><ul class="defaultList"><li data-li-identifier="1." data-name="1."><article class="listArticle" id="kapittel-7-punkt-1"><article class="legalP" id="kapittel-7-punkt-1-ledd-1">Loven trer i kraft straks.</article></article></li><li data-li-identifier="2." data-name="2."><article class="listArticle" id="kapittel-7-punkt-2"><article class="legalP" id="kapittel-7-punkt-2-ledd-1">Endringen i lov 26. juni 1953 nr. 11 om pensjonsordning for apotekvirksomhet mv. § 27 tredje ledd tredje punktum får virkning for feilutbetalinger som har skjedd etter lovens ikrafttredelse.</article></article></li></ul></section></main></body></html>