<!DOCTYPE html><html lang="no"><head><title>Forskrift om regulering av fisket etter bunnfisk i Grønlands økonomiske sone i 2016</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-18-1767</dd><dt class="dokid">DokumentID</dt><dd class="dokid">LTI/forskrift/2015-12-18-1767</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 16 s 2616</dd><dt class="dateInForce">I kraft fra</dt><dd class="dateInForce">2016-01-01 – 2016-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§36</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2015-12-29 16:15</dd><dt class="journalNumber">Journalnummer</dt><dd class="journalNumber">2015-1463</dd><dt class="titleShort">Korttittel</dt><dd class="titleShort">Forskrift om regulering av bunnfisket i Grønlands økonomiske sone, 2016</dd><dt class="title">Tittel</dt><dd class="title">Forskrift om regulering av fisket etter bunnfisk i Grønlands økonomiske sone i 2016</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 18. desember 2015 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16 og § 36 og lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 11. februar 2000 nr. 99 og delegeringsvedtak 16. oktober 2001 nr. 4686</dd><dt class="refid">RefID</dt><dd class="refid">forskrift/2015-12-18-1767</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter bunnfisk i Grønlands økonomiske sone i 2016<ul class="tocSubUl"><li>§ 1. Generelt forbud</li><li>§ 2. Totalkvoter</li><li>§ 3. Tid og områdebegrensning</li><li>§ 4. Gruppekvoter</li><li>§ 5. Fartøykvoter</li><li>§ 6. Maksimalkvote</li><li>§ 7. Påmelding og tillatelse</li><li>§ 8. Utseilingsfrist</li><li>§ 9. Refordeling</li><li>§ 10. Stopp i fisket</li><li>§ 11. Straff</li><li>§ 12. Ikrafttredelse</li><li>Vedlegg</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-18-1767" id="dokument"><h1>Forskrift om regulering av fisket etter bunnfisk i Grønlands økonomiske sone i 2016</h1><article class="legalArticle" data-lovdata-URL="LTI/forskrift/2015-12-18-1767/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske i Grønlands økonomiske sone i ICES-områdene Va, XII og XIV (Øst-Grønland) og NAFO underområde 1 (Vest-Grønland) i 2016.</article></article><article class="legalArticle" data-lovdata-URL="LTI/forskrift/2015-12-18-1767/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvoter</span></h2><article class="legalP" id="paragraf-2-ledd-1">Uten hensyn til forbudet i § 1 kan norske fartøy fiske og lande følgende kvanta:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">1&#xa0;475 tonn blåkveite ved Vest-Grønland</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">975 tonn blåkveite ved Øst-Grønland</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">100 tonn kveite ved Øst-Grønland</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">800 tonn bunnlevende uer ved Øst-Grønland</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">1&#xa0;127 tonn pelagisk uer ved Øst-Grønland</article></article></li><li data-li-identifier="6." data-name="6."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">1&#xa0;200 tonn torsk ved Øst- og Vest-Grønland</article></article></li><li data-li-identifier="7." data-name="7."><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">90 tonn skolest ved Øst- og Vest-Grønland</article></article></li><li data-li-identifier="8." data-name="8."><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">150 tonn bifangst av andre arter.</article></article></li></ul></article></article><article class="legalArticle" data-lovdata-URL="LTI/forskrift/2015-12-18-1767/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tid og områdebegrensning</span></h2><article class="legalP" id="paragraf-3-ledd-1">Det er forbudt å fiske pelagisk uer før 10. mai og etter 1. juli.</article><article class="legalP" id="paragraf-3-ledd-2">Det er forbudt å fiske torsk fra 1. april til 31. mai.</article><article class="legalP" id="paragraf-3-ledd-3">Fisket etter pelagisk uer kan fiskes i Grønlands økonomiske sone eller i et område avgrenset av følgende koordinater:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">64° 45′ N og 28° 30′ W</article></article></li><li data-li-identifier="2." data-name="2."><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">62° 50′ N og 25° 45′ W</article></article></li><li data-li-identifier="3." data-name="3."><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1">61° 55′ N og 26° 45′ W</article></article></li><li data-li-identifier="4." data-name="4."><article class="listArticle" id="paragraf-3-ledd-3-punkt-4"><article class="legalP" id="paragraf-3-ledd-3-punkt-4-ledd-1">61° 00′ N og 26° 30′ W</article></article></li><li data-li-identifier="5." data-name="5."><article class="listArticle" id="paragraf-3-ledd-3-punkt-5"><article class="legalP" id="paragraf-3-ledd-3-punkt-5-ledd-1">59° 00′ N og 30° 00′ W</article></article></li><li data-li-identifier="6." data-name="6."><article class="listArticle" id="paragraf-3-ledd-3-punkt-6"><article class="legalP" id="paragraf-3-ledd-3-punkt-6-ledd-1">59° 00′ N og 34° 00′ W</article></article></li><li data-li-identifier="7." data-name="7."><article class="listArticle" id="paragraf-3-ledd-3-punkt-7"><article class="legalP" id="paragraf-3-ledd-3-punkt-7-ledd-1">61° 30′ N og 34° 00′ W</article></article></li><li data-li-identifier="8." data-name="8."><article class="listArticle" id="paragraf-3-ledd-3-punkt-8"><article class="legalP" id="paragraf-3-ledd-3-punkt-8-ledd-1">62° 50′ N og 36° 00′ W og herfra til posisjon nr. 1.</article></article></li></ul></article><article class="legalP" id="paragraf-3-ledd-4">Fisket etter pelagisk uer i Grønlands økonomiske sone kan bare foregå i det området som ligger innenfor koordinatene angitt i tredje ledd.</article><article class="legalP" id="paragraf-3-ledd-5">Fisket etter torsk kan bare foregå på de vilkårene og innenfor de områdene som er bestemt av grønlandske myndigheter og som fremgår av vedlegget til denne forskriften.</article></article><article class="legalArticle" data-lovdata-URL="LTI/forskrift/2015-12-18-1767/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gruppekvoter</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Fartøy med torsketråltillatelse kan fiske inntil 1&#xa0;475 tonn blåkveite ved Vest-Grønland og 437,5 tonn blåkveite ved Øst-Grønland.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Fartøy som fisker med konvensjonelle redskap kan fiske inntil 537,5 tonn blåkveite ved Øst-Grønland.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Fartøy som fisker med konvensjonelle redskap kan fiske inntil 100 tonn kveite ved Øst-Grønland.</article></article></li><li data-li-identifier="4." data-name="4."><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Fartøy som fisker med konvensjonelle redskap kan totalt fiske inntil 1&#xa0;100 tonn torsk i område Q3 og Q4 ved Øst-Grønland. Det avsettes 100 tonn torsk til bifangst for fartøy med torsketråltillatelse som fisker blåkveite og uer ved Øst-Grønland.</article></article></li><li data-li-identifier="5." data-name="5."><article class="listArticle" id="paragraf-4-punkt-5"><article class="legalP" id="paragraf-4-punkt-5-ledd-1">Fartøy som fisker med konvensjonelle redskap kan fiske inntil 200 tonn brosme ved Øst-Grønland.</article></article></li><li data-li-identifier="6." data-name="6."><article class="listArticle" id="paragraf-4-punkt-6"><article class="legalP" id="paragraf-4-punkt-6-ledd-1">Fartøy med torsketråltillatelse kan fiske inntil 800 tonn bunnlevende uer ved Øst-Grønland.</article></article></li><li data-li-identifier="7." data-name="7."><article class="listArticle" id="paragraf-4-punkt-7"><article class="legalP" id="paragraf-4-punkt-7-ledd-1">Fartøy med seitrål- eller torsketråltillatelse kan fiske inntil 1&#xa0;127 tonn pelagisk uer ved Øst-Grønland.</article></article></li></ul><article class="legalP" id="paragraf-4-ledd-1">Bare fartøy som har adgang til å delta i gruppen for konvensjonelle havfiskefartøy, kan fiske på kvotene som nevnt i første ledd nr. 2, 3, 4 og 5.</article></article><article class="legalArticle" data-lovdata-URL="LTI/forskrift/2015-12-18-1767/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fartøykvoter</span></h2><article class="legalP" id="paragraf-5-ledd-1">Fartøy med torsketråltillatelse som deltar i fisket etter blåkveite ved Vest-Grønland tildeles fartøykvote på 491,67 tonn blåkveite.</article><article class="legalP" id="paragraf-5-ledd-2">Fartøy med torsketråltillatelse som deltar i fisket etter blåkveite ved Øst-Grønland tildeles fartøykvote på 218,75 tonn blåkveite.</article><article class="legalP" id="paragraf-5-ledd-3">Fartøy med torsketråltillatelse som deltar i fisket etter bunnlevende uer ved Øst-Grønland tildeles fartøykvote på 400 tonn.</article><article class="legalP" id="paragraf-5-ledd-4">Fartøy med torsketråltillatelse som deltar i fisket etter blåkveite og bunnlevende uer ved Øst-Grønland tildeles fartøykvote på inntil 50 tonn torsk.</article><article class="legalP" id="paragraf-5-ledd-5">Fartøy som deltar i gruppen for konvensjonelle havfiskefartøy tildeles fartøykvoter på 366,67 tonn torsk i områdene Q3 og Q4.</article><article class="legalP" id="paragraf-5-ledd-6">Fartøy som deltar i gruppen for konvensjonelle havfiskefartøy i fisket etter torsk tildeles fartøykvoter på 66,67 tonn brosme.</article></article><article class="legalArticle" data-lovdata-URL="LTI/forskrift/2015-12-18-1767/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Maksimalkvote</span></h2><article class="legalP" id="paragraf-6-ledd-1">Fartøy som deltar i gruppen for konvensjonelle havfiskefartøy tildeles maksimalkvote på 250 tonn blåkveite ved Øst-Grønland.</article></article><article class="legalArticle" data-lovdata-URL="LTI/forskrift/2015-12-18-1767/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Påmelding og tillatelse</span></h2><article class="legalP" id="paragraf-7-ledd-1">Fartøy med torsketråltillatelse, seitråltillatelse eller som har adgang til å delta i gruppen for konvensjonelle havfiskefartøy må være skriftlig påmeldt til Fiskeridirektoratet før fisket kan ta til. Dersom det er påmeldt flere fartøy enn kvotegrunnlaget gir rom for, vil deltakelsen bli avgjort ved loddtrekning.</article><article class="legalP" id="paragraf-7-ledd-2">Ingen fartøy må delta i fisket uten tillatelse fra Fiskeridirektoratet. Det kan stilles vilkår om at fartøy som deltar i fisket skal samle biologiske data etter nærmere angitte retningslinjer.</article></article><article class="legalArticle" data-lovdata-URL="LTI/forskrift/2015-12-18-1767/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utseilingsfrist</span></h2><article class="legalP" id="paragraf-8-ledd-1">Fartøy som får tillatelse til å delta i fisket etter blåkveite med trål ved Vest-Grønland, må ha tatt utseiling innen 15. september.</article></article><article class="legalArticle" data-lovdata-URL="LTI/forskrift/2015-12-18-1767/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Refordeling</span></h2><article class="legalP" id="paragraf-9-ledd-1">Fartøykvotene kan endres eller oppheves dersom en rasjonell utøvelse av fisket tilsier det.</article></article><article class="legalArticle" data-lovdata-URL="LTI/forskrift/2015-12-18-1767/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stopp i fisket</span></h2><article class="legalP" id="paragraf-10-ledd-1">Fisket vil bli stoppet når totalkvotene er beregnet oppfisket.</article></article><article class="legalArticle" data-lovdata-URL="LTI/forskrift/2015-12-18-1767/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Den som forsettlig eller uaktsomt overtrer bestemmelser gitt i eller i medhold av forskriften straffes i henhold til havressurslova § 60, § 61, § 62, § 64 og deltakerloven § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2015-12-18-1767/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. januar 2016 og gjelder til og med 31. desember 2016.</article></article><section class="section" id="kapittel-1" data-lovdata-URL="LTI/forskrift/2015-12-18-1767/KAPITTEL_1"><h2>Vedlegg</h2><article class="defaultP">(pdf)</article></section></main></body></html>