<!DOCTYPE html><html lang="no"><head><title>Tjenesteordning for feltprester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-04-10-369</dd><dt class="dokid">DokumentID</dt><dd class="dokid">LTI/forskrift/2015-04-10-369</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 4 s 501</dd><dt class="dateInForce">I kraft fra</dt><dd class="dateInForce">Forsvarsdepartementet bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1953-07-17-29/§3</li></ul></dd><dt class="dateOfPublication">Kunngjort</dt><dd class="dateOfPublication">2015-04-17 15:40</dd><dt class="journalNumber">Journalnummer</dt><dd class="journalNumber">2015-0304</dd><dt class="titleShort">Korttittel</dt><dd class="titleShort">Tjenesteordning for feltprester</dd><dt class="title">Tittel</dt><dd class="title">Tjenesteordning for feltprester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. april 2015 med hjemmel i lov 17. juli 1953 nr. 29 om verneplikt § 3 fjerde ledd. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2015-04-10-369</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Tjenesteordning for feltprester<ul class="tocSubUl"><li>§ 1. Virkeområde</li><li>§ 2. Organisering</li><li>§ 3. Fagområde</li><li>§ 4. Militær status</li><li>§ 5. Sertifisering og tilsyn</li><li>§ 6. Endringer</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-04-10-369" id="dokument"><h1>Tjenesteordning for feltprester</h1><article class="legalArticle" data-lovdata-URL="LTI/forskrift/2015-04-10-369/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne tjenesteordning gjelder for personell som tjenestegjør som feltprester i Forsvaret.</article><article class="legalP" id="paragraf-1-ledd-2">Prester i Den norske kirke og prester og forstandere i registrerte trossamfunn kan tjenestegjøre som feltprester i Forsvaret. Med feltprest forstås prester i Den norske kirke og prester og forstandere i registrerte trossamfunn.</article></article><article class="legalArticle" data-lovdata-URL="LTI/forskrift/2015-04-10-369/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Organisering</span></h2><article class="legalP" id="paragraf-2-ledd-1">Feltprester organiseres i en egen enhet i Forsvaret.</article></article><article class="legalArticle" data-lovdata-URL="LTI/forskrift/2015-04-10-369/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fagområde</span></h2><article class="legalP" id="paragraf-3-ledd-1">Feltprester utfører geistlig betjening, tilrettelegger for tros- og livsynsutøvelse og gir råd i religiøse, etiske og moralske spørsmål.</article></article><article class="legalArticle" data-lovdata-URL="LTI/forskrift/2015-04-10-369/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Militær status</span></h2><article class="legalP" id="paragraf-4-ledd-1">Feltprester har militær status, grad og uniform med tilhørende bransjetegn. De er ikke-kombattante og utøver militær kommandomyndighet kun innenfor egen tjenestegren og over personell som særskilt er underlagt dem.</article><article class="legalP" id="paragraf-4-ledd-2">Tjenestegjøring skjer innenfor den ramme som Forsvaret til enhver tid har fastsatt for denne tjenesten, etter det verdigrunnlag og regler som gjelder for tjenestegjøring i Forsvaret.</article></article><article class="legalArticle" data-lovdata-URL="LTI/forskrift/2015-04-10-369/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sertifisering og tilsyn</span></h2><article class="legalP" id="paragraf-5-ledd-1">Feltprester tjenestegjør i Forsvaret på grunnlag av sertifisering (tilsvarende) i et trossamfunn. Det forutsettes at personellet står under tilsyn av det trossamfunn personellet er sertifisert i, og at utførelsen av geistlig betjening skjer i samsvar med trossamfunnets fastsatte orden.</article></article><article class="legalArticle" data-lovdata-URL="LTI/forskrift/2015-04-10-369/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Endringer</span></h2><article class="legalP" id="paragraf-6-ledd-1">Forsvarsdepartementet kan foreta justeringer eller mindre endringer i denne tjenesteordningen, etter forslag eller etter på forhånd innhentet uttalelse fra Forsvarsstaben.</article></article><article class="legalArticle" data-lovdata-URL="LTI/forskrift/2015-04-10-369/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Tjenesteordning for feltprester trer i kraft fra den tid Forsvarsdepartementet bestemmer. Fra samme tidspunkt oppheves Plan for Feltprestkorpset og Instruks for Feltprosten, fastsatt ved kongelig resolusjon 22. oktober 1954.</article></article></main></body></html>