<!DOCTYPE html><html lang="no"><head><title>Forskrift om endring i forskrift om ernærings- og helsepåstander om næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-12-655</dd><dt class="dokid">DokumentID</dt><dd class="dokid">LTI/forskrift/2015-06-12-655</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 6 s 1054</dd><dt class="dateInForce">I kraft fra</dt><dd class="dateInForce">2015-06-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-17-187</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§10</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2015-06-19 15:20</dd><dt class="journalNumber">Journalnummer</dt><dd class="journalNumber">2015-0515</dd><dt class="titleShort">Korttittel</dt><dd class="titleShort">Endr. i forskrift om ernærings- og helsepåstander</dd><dt class="title">Tittel</dt><dd class="title">Forskrift om endring i forskrift om ernærings- og helsepåstander om næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 12. juni 2015 med hjemmel i lov 19. desember 2003 nr. 124 om matproduksjon og mattrygghet mv. (matloven) § 10 annet ledd, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg II kap. XII nr. 95 (forordning (EU) 2015/391) og nr. 98 (forordning (EU) 2015/402).</dd><dt class="refid">RefID</dt><dd class="refid">forskrift/2015-06-12-655</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ernærings- og helsepåstander om næringsmidler<ul class="tocSubUl"><li>I<ul class="tocSubUl"><li>§ 2. Avgjørelser av søknader om bruk av helsepåstander etter artikkel 13(5) i forordning (EF) nr. 1924/2006</li><li>§ 3. Avgjørelser av søknader om bruk av helsepåstander etter artikkel 14 i forordning (EF) nr. 1924/2006</li></ul></li><li>II</li><li>Forordninger og vedtak<ul class="tocSubUl"><li>Kommisjonsforordning (EU) 2015/391 av 9. mars 2015 om avslag på godkjenning av visse helsepåstander om næringsmidler som viser til barns utvikling og helse<ul class="tocSubUl"><li>Artikkel 1</li><li>Artikkel 2</li><li>Vedlegg Avslåtte helsepåstander</li></ul></li><li>KOMMISJONSFORORDNING (EU) 2015/402 av 11. mars 2015 om avslag på godkjenning av visse andre helsepåstander om næringsmidler enn dem som viser til redusert sykdomsrisiko og barns utvikling og helse<ul class="tocSubUl"><li>Artikkel 1</li><li>Artikkel 2</li><li>VEDLEGG Avslåtte helsepåstander</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-12-655" id="dokument"><h1>Forskrift om endring i forskrift om ernærings- og helsepåstander om næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-12-655/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. februar 2010 nr. 187 om ernærings- og helsepåstander om næringsmidler gjøres følgende endringer:</article> <article class="defaultP" margin-top="true">EØS-henvisningsfeltet skal lyde:<p class="leddfortsettelse"><strong>EØS-henvisninger:</strong> EØS-avtalen vedlegg II kap. XII nr. 54zzzt (forordning (EF) nr. 1924/2006 som endret ved forordning (EF) nr. 109/2008, forordning (EU) nr. 116/2010, forordning (EU) nr. 1169/2011 og forordning (EU) nr. 1047/2012), nr. 54zzzzy (forordning (EU) nr. 957/2010), nr. 54zzzzz (forordning (EU) nr. 958/2010), nr. 54zzzzu (forordning (EU) nr. 1161/2010), nr. 54zzzzv (forordning (EU) nr. 1162/2010), nr. 54zzzzw (beslutning 2009/980/EU som endret ved beslutning 2010/770/EU), nr. 54zzzzza (forordning (EF) nr. 353/2008 som endret ved forordning (EU) nr. 1169/2009), nr. 54zzzzzb (forordning (EF) nr. 983/2009 som endret ved forordning (EU) nr. 376/2010 og forordning (EU) nr. 686/2014), nr. 54zzzzzc (forordning (EF) nr. 984/2009), nr. 54zzzzzd (forordning (EF) nr. 1024/2009), nr. 54zzzzze (forordning (EF) nr. 1025/2009), nr. 54zzzzzf (forordning (EF) nr. 1167/2009), nr. 54zzzzzg (forordning (EF) nr. 1168/2009), nr. 54zzzzzh (forordning (EU) nr. 375/2010), nr. 54zzzzzi (forordning (EU) nr. 382/2010), nr. 54zzzzzj (forordning (EU) nr. 383/2010), nr. 54zzzzzk (forordning (EU) nr. 384/2010 som endret ved forordning (EU) nr. 686/2014), nr. 54zzzzzo (forordning (EU) nr. 379/2012), nr. 54zzzzzp (forordning (EU) nr. 432/2012 som endret ved forordning (EU) nr. 536/2013, forordning (EU) nr. 851/2013, forordning (EU) nr. 1018/2013 og forordning (EU) nr. 40/2014), nr. 57 (forordning (EU) nr. 432/2011), nr. 58 (forordning (EU) nr. 440/2011), nr. 59 (forordning (EU) nr. 665/2011), nr. 60 (forordning (EU) nr. 666/2011), nr. 65 (forordning (EU) nr. 1160/2011), nr. 66 (forordning (EU) nr. 1170/2011), nr. 67 (forordning (EU) nr. 1171/2011), nr. 71 (forordning (EU) nr. 378/2012), nr. 72 (forordning (EU) nr. 1048/2012), nr. 78 (forordning (EU) nr. 851/2013), nr. 79 (forordning (EU) nr. 1017/2013), nr. 80 (forordning (EU) nr. 1066/2013), nr. 81 (forordning (EU) nr. 155/2014), nr. 82 (forordning (EU) nr. 175/2014), nr. 83 (forordning (EU) nr. 907/2013), nr. 85 (forordning (EU) nr. 40/2014), nr. 90 (forordning (EU) nr. 1135/2014), nr. 91 (forordning (EU) nr. 1154/2014), nr. 92 (forordning (EU) nr. 1226/2014), nr. 93 (forordning (EU) nr. 1228/2014), nr. 94 (forordning (EU) nr. 1229/2014), nr. 95 (forordning (EU) 2015/391) og nr. 98 (forordning (EU) 2015/402).</p></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Avgjørelser av søknader om bruk av helsepåstander etter artikkel 13(5) i forordning (EF) nr. 1924/2006</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg II, kapittel XII nr. 54zzzzz (forordning (EU) nr. 958/2010), nr. 54zzzzu (forordning (EU) nr. 1161/2010), nr. 54zzzzw (beslutning 2009/980/EU som endret ved beslutning 2010/770/EU), nr. 54zzzzzc (forordning (EF) nr. 984/2009), nr. 54zzzzze (forordning (EF) nr. 1025/2009), nr. 54zzzzzg (forordning (EF) nr. 1168/2009), nr. 54zzzzzh (forordning (EU) nr. 375/2010), nr. 54zzzzzi (forordning (EU) nr. 382/2010), nr. 54zzzzzj (forordning (EU) nr. 383/2010), nr. 54zzzzzo (forordning (EU) nr. 379/2012), nr. 57 (forordning (EU) nr. 432/2011), nr. 60 (forordning (EU) nr. 666/2011), nr. 67 (forordning (EU) nr. 1171/2011), nr. 78 (forordning (EU) nr. 851/2013), nr. 79 (forordning (EU) nr. 1017/2013), nr. 80 (forordning (EU) nr. 1066/2013), nr. 81 (forordning (EU) nr. 155/2014), nr. 82 (forordning (EU) nr. 175/2014), nr. 85 (forordning (EU) nr. 40/2014), nr. 91 (forordning (EU) nr. 1154/2014), nr. 94 (forordning (EU) nr. 1229/2014) og nr. 98 (forordning (EU) 2015/402) om innvilgelse og avslag på bruk av helsepåstander på næringsmidler, andre enn de som gjelder påstander om redusert sykdomsrisiko og barns utvikling og helse, gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Avgjørelser av søknader om bruk av helsepåstander etter artikkel 14 i forordning (EF) nr. 1924/2006</span></span><article class="legalP" id="kapittel-1-foreslåttparagraf-2-ledd-1">EØS-avtalen vedlegg II, kapittel XII nr. 54zzzzy (forordning (EU) nr. 957/2010), nr. 54zzzzv (forordning (EU) nr. 1162/2010), nr. 54zzzzzb (forordning (EF) nr. 983/2009 som endret ved forordning (EU) nr. 376/2010 og forordning (EU) nr. 686/2014), nr. 54zzzzzd (forordning (EF) nr. 1024/2009), nr. 54zzzzzf (forordning (EF) nr. 1167/2009), nr. 54zzzzzk (forordning (EU) nr. 384/2010 som endret ved forordning (EU) nr. 686/2014), nr. 58 (forordning (EU) nr. 440/2011), nr. 59 (forordning (EU) nr. 665/2011), nr. 65 (forordning (EU) nr. 1160/2011), nr. 66 (forordning (EU) nr. 1170/2011), nr. 71 (forordning (EU) nr. 378/2012), nr. 72 (forordning (EU) nr. 1048/2012), nr. 90 (forordning (EU) nr. 1135/2014), nr. 92 (forordning (EU) nr. 1226/2014), nr. 93 (forordning (EU) nr. 1228/2014) og nr. 95 (forordning (EU) 2015/391) om innvilgelse og avslag på bruk av helsepåstander på næringsmidler som gjelder påstander om redusert sykdomsrisiko og barns utvikling og helse, gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-06-12-655/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2015-06-12-655/KAPITTEL_3"><h2>Forordninger og vedtak</h2><article class="defaultP">Endringer som gjøres i punktet «Forordninger og vedtak»:</article> <article class="defaultP" margin-top="true">Følgende forordninger skal tilføyes i kronologisk rekkefølge:</article><span class="futuretitle" id="kapittel-3-foreslåttittel-1">Forordning (EU) 2015/391</span><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) 2015/391 med de endringer og tillegg som følger av EØS-tilpasningen av rettsakten i samsvar med vedlegg II kapittel XII nr. 95.</article><section class="section" id="kapittel-3-kapittel-1" data-lovdata-URL="LTI/forskrift/2015-06-12-655/KAPITTEL_3-1"><h3 data-text-align="center">Kommisjonsforordning (EU) 2015/391<br />av 9. mars 2015<br />om avslag på godkjenning av visse helsepåstander om næringsmidler som viser til barns utvikling og helse</h3><article class="defaultP">EUROPAKOMMISJONEN HAR –</article><article class="legalP" id="kapittel-3-kapittel-1-ledd-1">under henvisning til traktaten om Den europeiske unions virkemåte,</article><article class="legalP" id="kapittel-3-kapittel-1-ledd-2">under henvisning til europaparlaments- og rådsforordning (EF) nr. 1924/2006 av 20. desember 2006 om ernærings- og helsepåstander om næringsmidler,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 17 nr. 3, og</article><article class="legalP" id="kapittel-3-kapittel-1-ledd-3">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-ledd-3-punkt-1"><article class="legalP" id="kapittel-3-kapittel-1-ledd-3-punkt-1-ledd-1">I henhold til forordning (EF) nr. 1924/2006 er helsepåstander om næringsmidler forbudt med mindre de er godkjent av Kommisjonen i samsvar med nevnte forordning og oppført på en liste over tillatte påstander.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-ledd-3-punkt-2"><article class="legalP" id="kapittel-3-kapittel-1-ledd-3-punkt-2-ledd-1">Ved forordning (EF) nr. 1924/2006 er det også fastsatt at driftsansvarlige for næringsmiddelforetak kan inngi søknader om godkjenning av helsepåstander til vedkommende nasjonale myndighet i en medlemsstat. Vedkommende nasjonale myndighet skal videresende gyldige søknader til Den europeiske myndighet for næringsmiddeltrygghet (EFSA), heretter kalt «Myndigheten».</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-ledd-3-punkt-3"><article class="legalP" id="kapittel-3-kapittel-1-ledd-3-punkt-3-ledd-1">Etter at søknaden er mottatt, skal Myndigheten straks underrette de øvrige medlemsstatene og Kommisjonen og avgi uttalelse om den aktuelle helsepåstanden.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-ledd-3-punkt-4"><article class="legalP" id="kapittel-3-kapittel-1-ledd-3-punkt-4-ledd-1">Kommisjonen skal ta hensyn til Myndighetens uttalelse når den treffer beslutning om godkjenning av helsepåstander.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-ledd-3-punkt-5"><article class="legalP" id="kapittel-3-kapittel-1-ledd-3-punkt-5-ledd-1">Etter en søknad fra Specialised Nutrition Europe (tidligere European Dietetic Food Industry Association), inngitt i henhold til artikkel 14 nr. 1 bokstav b) i forordning (EF) nr. 1924/2006, ble Myndigheten bedt om å avgi en uttalelse om en helsepåstand om virkningene av beta-palmitat og bidrag til mykere avføring (spørsmål nr. EFSA-Q-2008-174<sup class="footnotereference" data-footnotereferencevalue="2" data-unique-footnote-counter="2">2</sup> ). Søkerens foreslåtte påstand hadde blant annet følgende ordlyd: «Tilskudd av beta-palmitat bidrar til mykere avføring som igjen kan gi økt avføringshyppighet».</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-ledd-3-punkt-6"><article class="legalP" id="kapittel-3-kapittel-1-ledd-3-punkt-6-ledd-1">I sin uttalelse, som ble mottatt av Kommisjonen og medlemsstatene 21. februar 2014, konkluderte Myndigheten at det på grunnlag av de opplysningene som ble framlagt, ikke er fastslått noen årsakssammenheng mellom inntak av beta-palmitat og mykere avføring. Ettersom påstanden dermed ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-1-ledd-3-punkt-7"><article class="legalP" id="kapittel-3-kapittel-1-ledd-3-punkt-7-ledd-1">Etter en søknad fra Specialised Nutrition Europe, inngitt i samsvar med artikkel 14 nr. 1 i forordning (EF) nr. 1924/2006, ble Myndigheten bedt om å avgi uttalelse om en helsepåstand om virkningene av kolin og «utvikling av hjernen» (spørsmål nr. EFSA-Q-2008-134<sup class="footnotereference" data-footnotereferencevalue="3" data-unique-footnote-counter="3">3</sup> ). Søkerens foreslåtte påstand hadde blant annet følgende ordlyd: «Kolin er nødvendig for utviklingen av hjernen hos spedbarn og småbarn fra fødselen til treårsalderen».</article></article></li><li data-li-identifier="8)" data-name="8)"><article class="listArticle" id="kapittel-3-kapittel-1-ledd-3-punkt-8"><article class="legalP" id="kapittel-3-kapittel-1-ledd-3-punkt-8-ledd-1">I sin uttalelse, som ble mottatt av Kommisjonen og medlemsstatene 5. mai 2014, konkluderte Myndigheten at den påståtte virkningen, «utvikling av hjernen» hos spedbarn og småbarn fra fødselen til treårsalderen med hensyn til kolin i kosten ikke var tilstrekkelig definert for en vitenskapelig vurdering. Myndigheten vurderte særlig at det på grunnlag av henvisningene framlagt av søkeren ikke er mulig å fastslå den fysiologiske funksjonen i nervesystemet som helsepåstanden gjelder, og at den påståtte virkningen derfor er generell og uspesifikk. Ettersom påstanden dermed ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="9)" data-name="9)"><article class="listArticle" id="kapittel-3-kapittel-1-ledd-3-punkt-9"><article class="legalP" id="kapittel-3-kapittel-1-ledd-3-punkt-9-ledd-1">Etter en søknad fra Specialised Nutrition Europe, inngitt i samsvar med artikkel 14 nr. 1 i forordning (EF) nr. 1924/2006, ble Myndigheten bedt om å avgi uttalelse om en helsepåstand om «sammensatte karbohydrater» og «bidrag til metthetsfølelsen» (spørsmål nr. EFSA-Q-2008-131<sup class="footnotereference" data-footnotereferencevalue="4" data-unique-footnote-counter="4">4</sup> ). Søkerens foreslåtte påstand hadde blant annet følgende ordlyd: «Sammensatte karbohydrater bidrar til metthetsfølelsen».</article></article></li><li data-li-identifier="10)" data-name="10)"><article class="listArticle" id="kapittel-3-kapittel-1-ledd-3-punkt-10"><article class="legalP" id="kapittel-3-kapittel-1-ledd-3-punkt-10-ledd-1">I sin uttalelse, som ble mottatt av Kommisjonen og medlemsstatene 5. mai 2014, konkluderte Myndigheten at det på grunnlag av de opplysningene som ble framlagt, ikke er fastslått noen årsakssammenheng mellom inntak av «sammensatte karbohydrater» og en gunstig fysiologisk virkning for spedbarn og småbarn (fra fødselen til treårsalderen). Ifølge Myndigheten har søkeren ikke dokumentert at økt metthetsfølelse er en gunstig fysiologisk virkning for spedbarn og småbarn. Ettersom påstanden dermed ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="11)" data-name="11)"><article class="listArticle" id="kapittel-3-kapittel-1-ledd-3-punkt-11"><article class="legalP" id="kapittel-3-kapittel-1-ledd-3-punkt-11-ledd-1">I samsvar med artikkel 28 nr. 6 i forordning (EF) nr. 1924/2006 kan helsepåstander som er omhandlet i forordningens artikkel 14 nr. 1 bokstav b) og ikke er godkjent ved en beslutning i henhold til forordningens artikkel 17 nr. 3, fortsatt brukes i seks måneder etter at en slik beslutning er truffet, forutsatt at søknaden om godkjenning ble inngitt før 19. januar 2008. Ettersom helsepåstandene oppført i vedlegget til denne forordning oppfyller vilkårene fastsatt ovenfor, bør overgangsperioden fastsatt i nevnte artikkel, få anvendelse.</article></article></li><li data-li-identifier="12)" data-name="12)"><article class="listArticle" id="kapittel-3-kapittel-1-ledd-3-punkt-12"><article class="legalP" id="kapittel-3-kapittel-1-ledd-3-punkt-12-ledd-1">Tiltakene fastsatt i denne forordning er i samsvar med uttalelse fra Den faste komité for planter, dyr, næringsmidler og fôr –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 404 av 30.12.2006, s. 9.</article><article class="footnote" data-name="2" data-unique-footnote-counter="2"><span class="footnoteLabel">2</span> <i>EFSA Journal</i> 2014;12(2):3578.</article><article class="footnote" data-name="3" data-unique-footnote-counter="3"><span class="footnoteLabel">3</span> <i>EFSA Journal</i> 2014;12(5):3651.</article><article class="footnote" data-name="4" data-unique-footnote-counter="4"><span class="footnoteLabel">4</span> <i>EFSA Journal</i> 2014;12(5):3652.</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2015-06-12-655/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="numberedLegalP" data-numerator="1" id="kapittel-3-kapittel-1-paragraf-1-nummer-1">1. Helsepåstandene oppført i vedlegget til denne forordning skal ikke tas med i Unionens liste over tillatte påstander, som fastsatt i artikkel 14 nr. 1 i forordning (EF) nr. 1924/2006.</article><article class="numberedLegalP" data-numerator="2" id="kapittel-3-kapittel-1-paragraf-1-nummer-2">2. Helsepåstander nevnt i nr. 1 som var i bruk før ikrafttredelsen av denne forordning, kan imidlertid fortsatt brukes i seks måneder etter ikrafttredelsen av denne forordning.</article></article><article class="legalArticle" data-lovdata-URL="LTI/forskrift/2015-06-12-655/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span></h4><article class="legalP" id="kapittel-3-kapittel-1-paragraf-2-ledd-1">Denne forordning trer i kraft den 20. dag etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-1-paragraf-2-ledd-2">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-2-ledd-3">Utferdiget i Brussel, 9. mars 2015. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top">Jean-Claude JUNCKER</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article><section class="section" id="kapittel-3-kapittel-1-kapittel-1" data-lovdata-URL="LTI/forskrift/2015-06-12-655/KAPITTEL_3-1-1"><h4 data-text-align="center">Vedlegg<br />Avslåtte helsepåstander</h4><article class="defaultP"><table><thead><tr><th data-text-align="center" data-vertical-align="top"><i>Søknad – Relevante bestemmelser i forordning (EF) nr. 1924/2006</i></th><th data-text-align="center" data-vertical-align="top"><i>Næringsstoff, stoff, næringsmiddel eller næringsmiddelgruppe</i></th><th data-text-align="center" data-vertical-align="top"><i>Påstand</i></th><th data-text-align="center" data-vertical-align="top"><i>EFSA-uttalelse</i></th></tr></thead><tbody><tr><td data-text-align="left" data-vertical-align="top">Artikkel 14 nr. 1 bokstav b) – helsepåstand om barns utvikling og helse</td><td data-text-align="left" data-vertical-align="top">Beta-palmitat</td><td data-text-align="left" data-vertical-align="top">Tilskudd av beta-palmitat bidrar til mykere avføring som igjen kan gi økt avføringshyppighet</td><td data-text-align="left" data-vertical-align="top">Q-2008-174</td></tr><tr><td data-text-align="left" data-vertical-align="top">Artikkel 14 nr. 1 bokstav b) – helsepåstand om barns utvikling og helse</td><td data-text-align="left" data-vertical-align="top">Kolin</td><td data-text-align="left" data-vertical-align="top">Kolin er nødvendig for utviklingen av hjernen hos spedbarn og småbarn fra fødselen til treårsalderen</td><td data-text-align="left" data-vertical-align="top">Q-2008-134</td></tr><tr><td data-text-align="left" data-vertical-align="top">Artikkel 14 nr. 1 bokstav b) – helsepåstand om barns utvikling og helse</td><td data-text-align="left" data-vertical-align="top">Sammensatte karbohydrater</td><td data-text-align="left" data-vertical-align="top">Sammensatte karbohydrater bidrar til metthetsfølelsen</td><td data-text-align="left" data-vertical-align="top">Q-2008-131</td></tr></tbody></table></article></section></section> <span class="futuretitle" id="kapittel-3-foreslåttittel-2">Forordning (EU) 2015/402</span><article class="legalP" id="kapittel-3-ledd-2">Nedenfor gjengis til informasjon norsk oversettelse av forordning (EU) 2015/402 med de endringer og tillegg som følger av EØS-tilpasningen av rettsakten i samsvar med vedlegg II kapittel XII nr. 98.</article><section class="section" id="kapittel-3-kapittel-2" data-lovdata-URL="LTI/forskrift/2015-06-12-655/KAPITTEL_3-2"><h3 data-text-align="center">KOMMISJONSFORORDNING (EU) 2015/402<br />av 11. mars 2015<br />om avslag på godkjenning av visse andre helsepåstander om næringsmidler enn dem som viser til redusert sykdomsrisiko og barns utvikling og helse</h3><article class="defaultP">EUROPAKOMMISJONEN HAR –</article><article class="legalP" id="kapittel-3-kapittel-2-ledd-1">under henvisning til traktaten om Den europeiske unions virkemåte,</article><article class="legalP" id="kapittel-3-kapittel-2-ledd-2">under henvisning til europaparlaments- og rådsforordning (EF) nr. 1924/2006 av 20. desember 2006 om ernærings- og helsepåstander om næringsmidler,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 18 nr. 5, og</article><article class="legalP" id="kapittel-3-kapittel-2-ledd-3">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-2-ledd-3-punkt-1"><article class="legalP" id="kapittel-3-kapittel-2-ledd-3-punkt-1-ledd-1">I henhold til forordning (EF) nr. 1924/2006 er helsepåstander om næringsmidler forbudt med mindre de er godkjent av Kommisjonen i samsvar med nevnte forordning og oppført på en liste over tillatte påstander.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-2-ledd-3-punkt-2"><article class="legalP" id="kapittel-3-kapittel-2-ledd-3-punkt-2-ledd-1">Ved forordning (EF) nr. 1924/2006 er det også fastsatt at driftsansvarlige for næringsmiddelforetak kan inngi søknader om godkjenning av helsepåstander til vedkommende nasjonale myndighet i en medlemsstat. Vedkommende nasjonale myndighet skal videresende gyldige søknader til Den europeiske myndighet for næringsmiddeltrygghet (EFSA), heretter kalt «Myndigheten», for vitenskapelig vurdering og til Kommisjonen og medlemsstatene til orientering.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-2-ledd-3-punkt-3"><article class="legalP" id="kapittel-3-kapittel-2-ledd-3-punkt-3-ledd-1">Myndigheten skal avgi uttalelse om den aktuelle helsepåstanden.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-2-ledd-3-punkt-4"><article class="legalP" id="kapittel-3-kapittel-2-ledd-3-punkt-4-ledd-1">Kommisjonen skal ta hensyn til Myndighetens uttalelse når den treffer beslutning om godkjenning av helsepåstander.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-2-ledd-3-punkt-5"><article class="legalP" id="kapittel-3-kapittel-2-ledd-3-punkt-5-ledd-1">Etter en søknad fra ICP Ltd, inngitt i samsvar med artikkel 13 nr. 5 i forordning (EF) nr. 1924/2006, ble Myndigheten bedt om å avgi uttalelse om en helsepåstand om virkningen av <i>Padina pavonica</i>-ekstrakt i Dictyolone<sup>®</sup> og økt beinmineraltetthet (spørsmål nr. EFSA-Q-2013–00249).<sup class="footnotereference" data-footnotereferencevalue="2" data-unique-footnote-counter="2">2</sup> Søkerens foreslåtte påstand hadde følgende ordlyd: «Forbedrer beinmineraltettheten ved å påvirke kalsiumreguleringen og ved fysiologisk gjenoppbygging av proteinholdige bein, særlig i forbindelse med aldersbetinget beintap hos normalt friske personer».</article></article></li><li data-li-identifier="6)" data-name="6)"><article class="listArticle" id="kapittel-3-kapittel-2-ledd-3-punkt-6"><article class="legalP" id="kapittel-3-kapittel-2-ledd-3-punkt-6-ledd-1">Kommisjonen og medlemsstatene mottok 10. januar 2014 den vitenskapelige uttalelsen fra Myndigheten, som konkluderte med at det på grunnlag av de framlagte dataene ikke kunne påvises noen årsakssammenheng mellom konsum av <i>Padina pavonica</i>-ekstrakt i Dictyolone<sup>®</sup> og den påståtte virkningen. Ettersom påstanden dermed ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-2-ledd-3-punkt-7"><article class="legalP" id="kapittel-3-kapittel-2-ledd-3-punkt-7-ledd-1">Etter en søknad fra Omikron Italia S.r.l., inngitt i samsvar med artikkel 13 nr. 5 i forordning (EF) nr. 1924/2006, ble Myndigheten bedt om å avgi en uttalelse om en helsepåstand om virkningene av cytidin-5'-difosfokolin (CDP-kolin eller citikolin) og opprettholdelse av normalt syn (spørsmål nr. EFSA-Q-2013–00757).<sup class="footnotereference" data-footnotereferencevalue="3" data-unique-footnote-counter="3">3</sup> Søkerens foreslåtte påstand hadde følgende ordlyd: «En oral løsning av CDP-kolin som kolinkilde bidrar til å opprettholde den oftalmologiske nervestrukturens normale funksjon».</article></article></li><li data-li-identifier="8)" data-name="8)"><article class="listArticle" id="kapittel-3-kapittel-2-ledd-3-punkt-8"><article class="legalP" id="kapittel-3-kapittel-2-ledd-3-punkt-8-ledd-1">Kommisjonen og medlemsstatene mottok 21. februar 2014 den vitenskapelige uttalelsen fra Myndigheten, som konkluderte med at det på grunnlag av de framlagte dataene ikke kunne påvises noen årsakssammenheng mellom konsum av cytidin-5'-difosfokolin og den påståtte virkningen. Ettersom påstanden dermed ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="9)" data-name="9)"><article class="listArticle" id="kapittel-3-kapittel-2-ledd-3-punkt-9"><article class="legalP" id="kapittel-3-kapittel-2-ledd-3-punkt-9-ledd-1">Etter en søknad fra Hassia Mineralquellen GmbH &amp; Co KG, inngitt i samsvar med artikkel 13 nr. 5 i forordning (EF) nr. 1924/2006, ble Myndigheten bedt om å avgi uttalelse om en helsepåstand om virkningene av Rosbacher drive<sup>®</sup> og økt oppmerksomhet (spørsmål nr. EFSA-Q-2013–00444).<sup class="footnotereference" data-footnotereferencevalue="4" data-unique-footnote-counter="4">4</sup> Søkerens foreslåtte påstand hadde blant annet følgende ordlyd: «Hjelper/støtter/opprettholder konsentrasjonsevnen».</article></article></li><li data-li-identifier="10)" data-name="10)"><article class="listArticle" id="kapittel-3-kapittel-2-ledd-3-punkt-10"><article class="legalP" id="kapittel-3-kapittel-2-ledd-3-punkt-10-ledd-1">Kommisjonen og medlemsstatene mottok 24. februar 2014 den vitenskapelige uttalelsen fra Myndigheten, der den konkluderte med at det på grunnlag av de framlagte opplysningene ikke kunne påvises noen årsakssammenheng mellom inntak av Rosbacher drive<sup>®</sup> og den påståtte virkningen. Ettersom påstanden dermed ikke oppfyller kravene i forordning (EF) nr. 1924/2006, bør den ikke godkjennes.</article></article></li><li data-li-identifier="11)" data-name="11)"><article class="listArticle" id="kapittel-3-kapittel-2-ledd-3-punkt-11"><article class="legalP" id="kapittel-3-kapittel-2-ledd-3-punkt-11-ledd-1">De merknadene som Kommisjonen har mottatt fra søkerne og allmennheten i samsvar med artikkel 16 nr. 6 i forordning (EF) nr. 1924/2006, er tatt i betraktning ved fastsettelse av tiltakene i denne forordning.</article></article></li><li data-li-identifier="12)" data-name="12)"><article class="listArticle" id="kapittel-3-kapittel-2-ledd-3-punkt-12"><article class="legalP" id="kapittel-3-kapittel-2-ledd-3-punkt-12-ledd-1">Tiltakene fastsatt i denne forordning er i samsvar med uttalelse fra Den faste komité for planter, dyr, næringsmidler og fôr –</article></article></li></ul></article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> EUT L 404 av 30.12.2006, s. 9.</article><article class="footnote" data-name="2" data-unique-footnote-counter="6"><span class="footnoteLabel">2</span> <i>EFSA Journal</i> 2014;12(1):3518.</article><article class="footnote" data-name="3" data-unique-footnote-counter="7"><span class="footnoteLabel">3</span> <i>EFSA Journal</i> 2014;12(2):3575.</article><article class="footnote" data-name="4" data-unique-footnote-counter="8"><span class="footnoteLabel">4</span> <i>EFSA Journal</i> 2014;12(2):3576.</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2015-06-12-655/a1" data-name="a1" id="kapittel-3-kapittel-2-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="legalP" id="kapittel-3-kapittel-2-paragraf-1-ledd-1">Helsepåstandene oppført i vedlegget til denne forordning, skal ikke oppføres på EU-listen over tillatte påstander nevnt i artikkel 13 nr. 3 i forordning (EF) nr. 1924/2006.</article></article><article class="legalArticle" data-lovdata-URL="LTI/forskrift/2015-06-12-655/a2" data-name="a2" id="kapittel-3-kapittel-2-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span></h4><article class="legalP" id="kapittel-3-kapittel-2-paragraf-2-ledd-1">Denne forordning trer i kraft den 20. dag etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-2-paragraf-2-ledd-2">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-2-paragraf-2-ledd-3">Utferdiget i Brussel, 11. mars 2015. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top">Jean-Claude JUNCKER</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article><section class="section" id="kapittel-3-kapittel-2-kapittel-1" data-lovdata-URL="LTI/forskrift/2015-06-12-655/KAPITTEL_3-2-1"><h4 data-text-align="center">VEDLEGG<br />Avslåtte helsepåstander</h4><article class="defaultP"><table><thead><tr><th data-text-align="center" data-vertical-align="top"><i>Søknad – Relevante bestemmelser i forordning (EF) nr. 1924/2006</i></th><th data-text-align="center" data-vertical-align="top"><i>Næringsstoff, stoff, næringsmiddel eller næringsmiddelgruppe</i></th><th data-text-align="center" data-vertical-align="top"><i>Påstand</i></th><th data-text-align="center" data-vertical-align="top"><i>EFSA-uttalelse</i></th></tr></thead><tbody><tr><td data-text-align="left" data-vertical-align="top">Artikkel 13 nr. 5 – helsepåstand som bygger på nyutviklede vitenskapelige bevis og/eller inneholder en anmodning om sikring av data underlagt eiendomsrett</td><td data-text-align="left" data-vertical-align="top"><i>Padina pavonica</i>-ekstrakt i Dictyolone<sup>®</sup></td><td data-text-align="left" data-vertical-align="top">Forbedrer beinmineraltettheten ved å påvirke kalsiumreguleringen og ved fysiologisk gjenoppbygging av proteinholdige bein, særlig i forbindelse med aldersbetinget beintap hos normalt friske personer</td><td data-text-align="left" data-vertical-align="top">Q-2013–00249</td></tr><tr><td data-text-align="left" data-vertical-align="top">Artikkel 13 nr. 5 – helsepåstand som bygger på nyutviklede vitenskapelige bevis og/eller inneholder en anmodning om sikring av data underlagt eiendomsrett</td><td data-text-align="left" data-vertical-align="top">Cytidin-5'-difosfokolin (CDP-kolin eller citikolin)</td><td data-text-align="left" data-vertical-align="top">En oral løsning av CDP-kolin som kolinkilde bidrar til å opprettholde den oftalmologiske nervestrukturens normale funksjon</td><td data-text-align="left" data-vertical-align="top">Q-2013–00757</td></tr><tr><td data-text-align="left" data-vertical-align="top">Artikkel 13 nr. 5 – helsepåstand som bygger på nyutviklede vitenskapelige bevis og/eller inneholder en anmodning om sikring av data underlagt eiendomsrett</td><td data-text-align="left" data-vertical-align="top">Rosbacher drive<sup>®</sup></td><td data-text-align="left" data-vertical-align="top">Hjelper/støtter/opprettholder konsentrasjonsevnen</td><td data-text-align="left" data-vertical-align="top">Q-2013–00444</td></tr></tbody></table></article></section></section></section></main></body></html>