<!DOCTYPE html><html lang="no"><head><title>Forskrift om endring i forskrift om rekvirering og utlevering av legemidler fra apotek</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-11-644</dd><dt class="dokid">DokumentID</dt><dd class="dokid">LTI/forskrift/2015-06-11-644</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 6 s 962</dd><dt class="dateInForce">I kraft fra</dt><dd class="dateInForce">2015-06-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-04-27-455</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§8</li><li>forskrift/1995-06-08-521</li><li>lov/2000-06-02-39/§6-8</li></ul></dd><dt class="dateOfPublication">Kunngjort</dt><dd class="dateOfPublication">2015-06-18 15:00</dd><dt class="journalNumber">Journalnummer</dt><dd class="journalNumber">2015-0512</dd><dt class="titleShort">Korttittel</dt><dd class="titleShort">Endr. i forskrift om legemidler fra apotek</dd><dt class="title">Tittel</dt><dd class="title">Forskrift om endring i forskrift om rekvirering og utlevering av legemidler fra apotek</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 11. juni 2015 med hjemmel i lov 4. desember 1992 nr. 132 om legemidler m.v. (legemiddelloven) § 8, jf. delegeringsvedtak 8. juni 1995 nr. 521 og lov 2. juni 2000 nr. 39 om apotek (apotekloven) § 6-8.</dd><dt class="refid">RefID</dt><dd class="refid">forskrift/2015-06-11-644</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rekvirering og utlevering av legemidler fra apotek<ul class="tocSubUl"><li>I<ul class="tocSubUl"><li>§ 3-10. Utstedelse av EØS-resepter for legemidler til mennesker</li><li>§ 7-4. Ekspedisjon av EØS-resepter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-11-644" id="dokument"><h1>Forskrift om endring i forskrift om rekvirering og utlevering av legemidler fra apotek</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-11-644/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. april 1998 nr. 455 om rekvirering og utlevering av legemidler fra apotek gjøres følgende endringer:</article> <article class="defaultP" margin-top="true">§ 2-1 første ledd bokstav b første punktum skal lyde:</article><article class="legalP" id="kapittel-1-ledd-2">Lege autorisert i et nordisk land, samt leger som fyller vilkårene for å yte tjeneste i Norge i samsvar med forskrift 8. oktober 2008 nr. 1130 om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits, kan rekvirere legemidler i reseptgruppe gruppe B og C i Norge etter gjeldende bestemmelser.</article> <article class="defaultP" margin-top="true">§ 2-2 syvende ledd skal lyde:</article><article class="legalP" id="kapittel-1-ledd-3">Bestemmelsen gjelder tilsvarende for tannleger som fyller vilkårene for å yte tjenester i Norge i samsvar med forskrift 8. oktober 2008 nr. 1130 om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits.</article> <article class="defaultP" margin-top="true">§ 2-3 første ledd andre punktum skal lyde:</article><article class="legalP" id="kapittel-1-ledd-4">Det samme gjelder veterinærer som fyller vilkårene for å yte tjenester i Norge i samsvar med forskrift 19. januar 2009 nr. 77 om rett til å arbeide som dyrehelsepersonell eller seminpersonell etter EØS-avtalen.</article> <article class="defaultP" margin-top="true">Ny § 3-10 skal lyde:</article><article class="futureLegalArticle" data-name="§3-10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Utstedelse av EØS-resepter for legemidler til mennesker</span></span><article class="legalP" id="kapittel-1-foreslåttparagraf-1-ledd-1">Når en pasient opplyser at resepten planlegges benyttet for utlevering av et legemiddel til mennesker i et annet land i EØS, plikter norsk rekvirent å påse at resepten oppfyller følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">identifisering av pasienten med fullt fornavn, etternavn og fødselsdato,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">dato for utstedelse av resepten,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">identifisering av rekvirenten med fullt fornavn, etternavn og stillingsbetegnelse,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">rekvirentens kontaktopplysninger i form av e-postadresse, telefonnummer og telefaksnummer med landkoder, arbeidsadresse og land,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">håndskrevet eller elektronisk signatur,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">identifisering av rekvirert legemiddel med legemidlets generiske navn som nevnt i forskrift 18. desember 2009 nr. 1839 om legemidler § 3-26, eller handelsnavn dersom det rekvirerte legemidlet er et biologisk legemiddel eller rekvirenten mener bruk av handelsnavn er medisinsk nødvendig og en kort begrunnelse for dette,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">legemiddelform, mengde, legemidlets styrke og dosering.</article></article></li></ul></article></article> <article class="defaultP" margin-top="true">§ 7-4 skal lyde:</article><article class="futureLegalArticle" data-name="§7-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Ekspedisjon av EØS-resepter</span></span><article class="legalP" id="kapittel-1-foreslåttparagraf-2-ledd-1">Resept utstedt av person med rett til å rekvirere legemidler til mennesker i et EØS-land, kan ekspederes ved et norsk apotek. Resepten må oppfylle de krav som fremgår av § 3-10 første ledd bokstav a til g.</article><article class="legalP" id="kapittel-1-foreslåttparagraf-2-ledd-2">Resept utstedt av veterinær med rett til å rekvirere legemidler til dyr i et EØS-land må oppfylle de krav som fremgår av kap. 3, 4 og 5. Påføring av Id-nummer, jf. § 4-2 første ledd bokstav b, kreves ikke.</article><article class="legalP" id="kapittel-1-foreslåttparagraf-2-ledd-3">Dersom det er berettiget tvil om reseptens ekthet, innhold eller forståelighet, kan apoteket nekte å ekspedere resepten.</article><article class="legalP" id="kapittel-1-foreslåttparagraf-2-ledd-4">Resepten må gjelde et legemiddel i reseptgruppe C som har markedsføringstillatelse i Norge i henhold til forskrift 18. desember 2009 nr. 1839 om legemidler kap. 4, 5 eller 6.</article><article class="legalP" id="kapittel-1-foreslåttparagraf-2-ledd-5">Telefonresept og telefaksresept kan ikke ekspederes.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-06-11-644/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>