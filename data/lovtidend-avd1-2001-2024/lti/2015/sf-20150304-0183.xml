<!DOCTYPE html><html lang="no"><head><title>Forskrift om endring i forskrift om utøvelse av jakt, felling og fangst</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-03-04-183</dd><dt class="dokid">DokumentID</dt><dd class="dokid">LTI/forskrift/2015-03-04-183</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 2 s 258</dd><dt class="dateInForce">I kraft fra</dt><dd class="dateInForce">2015-03-04, 2016-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-03-22-313</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§26</li><li>lov/1981-05-29-38/§39</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">2015-03-06 14:40</dd><dt class="journalNumber">Journalnummer</dt><dd class="journalNumber">2015-0160</dd><dt class="titleShort">Korttittel</dt><dd class="titleShort">Endr. i forskrift om utøvelse av jakt mv.</dd><dt class="title">Tittel</dt><dd class="title">Forskrift om endring i forskrift om utøvelse av jakt, felling og fangst</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet 4. mars 2015 med hjemmel i lov 29. mai 1981 nr. 38 om jakt og fangst av vilt (viltloven) § 26 nr. 3 og § 39, jf. delegeringsvedtak 2. april 1982 nr. 592.</dd><dt class="refid">RefID</dt><dd class="refid">forskrift/2015-03-04-183</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av jakt, felling og fangst<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-03-04-183" id="dokument"><h1>Forskrift om endring i forskrift om utøvelse av jakt, felling og fangst</h1><section class="section" data-name="kapI" id="kapittel-1" data-lovdata-URL="LTI/forskrift/2015-03-04-183/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. mars 2002 nr. 313 om utøvelse av jakt, felling og fangst gjøres følgende endringer:</article> <article class="defaultP" margin-top="true">§ 23 Krav om godkjent ettersøkshund skal lyde:</article><article class="legalP" id="kapittel-1-ledd-2">Under jakt på elg, hjort og rådyr, skal jaktlag og personer som jakter alene ha tilgang til godkjent ettersøkshund. Fører og hund skal ha bestått praktisk prøve i henhold til instruks om prøving og godkjenning av ettersøkshund fastsatt av Miljødirektoratet.</article><article class="legalP" id="kapittel-1-ledd-3">Dersom slik hund ikke medføres under jaktutøvelsen, skal det gjennom skriftlig avtale være sikret tilgang innenfor et rimelig tidsrom etter påskyting. Kommunen kan kreve at jeger dokumenterer tilgang til godkjent ettersøkshund.</article><article class="legalP" id="kapittel-1-ledd-4">Kravet om praktisk prøve gjelder også for fører og hund som utfører ettersøk på vegne av det offentlige. Fører og hund skal i tillegg ha gjennomført kurset «Ettersøk videregående» som arrangeres i medhold av studieplan og instruks fastsatt av Miljødirektoratet.</article><article class="legalP" id="kapittel-1-ledd-5">Instruktør for kurset «Ettersøk videregående» skal ha gjennomført utdanning for ettersøkshundinstruktører i henhold til studieplan og instruks fastsatt av Miljødirektoratet.</article><article class="legalP" id="kapittel-1-ledd-6">Lokale lag, foreninger og klubber som er tilsluttet Norges Jeger- og Fiskerforbund eller Norsk Kennel Klub kan arrangere kurset «Ettersøk videregående» og kurs for utdanning og godkjenning av instruktører. Andre kan etter søknad til Miljødirektoratet bli godkjent som arrangør.</article> <article class="defaultP" margin-top="true">§ 25 ID-merking, godkjenning og registrering av ettersøkshund skal lyde:</article><article class="legalP" id="kapittel-1-ledd-7">Ettersøkshunder skal før de prøves og godkjennes være ID-merket.</article><article class="legalP" id="kapittel-1-ledd-8">Vitnemål for godkjent prøve utstedes av ettersøksdommer når prøven er avlagt og bestått i tråd med denne forskriften og instruks om prøving og godkjenning av ettersøkshund fastsatt av Miljødirektoratet. En ettersøkshund kan ha flere førere, men da må alle førerne ha avlagt og bestått den praktiske prøven med vedkommende hund.</article> <article class="defaultP" margin-top="true">§ 11 Jegerprøvegebyr og kursavgift skal lyde:</article><article class="legalP" id="kapittel-1-ledd-9">Den som vil avlegge jegerprøveeksamen skal betale gebyr for eksamen. Betalt jegerprøvegebyr gjelder for ett eksamensforsøk.</article><article class="legalP" id="kapittel-1-ledd-10">Arrangøren kan kreve kursavgift for det obligatoriske kurset.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-03-04-183/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">§ 11 trer i kraft straks, § 23 og § 25 trer i kraft 1. april 2016.</article></section></main></body></html>