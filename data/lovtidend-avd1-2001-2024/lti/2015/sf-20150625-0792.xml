<!DOCTYPE html><html lang="no"><head><title>Forskrift om endring i forskrift om tilskudd til audiovisuelle produksjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-25-792</dd><dt class="dokid">DokumentID</dt><dd class="dokid">LTI/forskrift/2015-06-25-792</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 8 s 1300</dd><dt class="dateInForce">I kraft fra</dt><dd class="dateInForce">2015-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-09-07-1168</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2015-07-02 15:10</dd><dt class="journalNumber">Journalnummer</dt><dd class="journalNumber">2015-0668</dd><dt class="titleShort">Korttittel</dt><dd class="titleShort">Endr. i forskrift om audiovisuelle produksjoner</dd><dt class="title">Tittel</dt><dd class="title">Forskrift om endring i forskrift om tilskudd til audiovisuelle produksjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 25. juni 2015 med hjemmel i Stortingets årlige budsjettvedtak.</dd><dt class="refid">RefID</dt><dd class="refid">forskrift/2015-06-25-792</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til audiovisuelle produksjoner<ul class="tocSubUl"><li>I<ul class="tocSubUl"><li>§ 2-4. Forhåndstilskudd til utvikling og samproduksjon av kinofilm med utenlandsk hovedprodusent</li><li>§ 3-2. Forhåndstilskudd til utvikling og produksjon av dokumentarfilm</li><li>§ 3-3. Forhåndstilskudd til utvikling og produksjon av drama- og dokumentarserier</li><li>§ 4-3. Forhåndstilskudd til lansering i utlandet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-25-792" id="dokument"><h1>Forskrift om endring i forskrift om tilskudd til audiovisuelle produksjoner</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-25-792/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. september 2009 nr. 1168 om tilskudd til audiovisuelle produksjoner gjøres følgende endringer:</article> <article class="defaultP" margin-top="true">§ 1-4 bokstav a) skal lyde:</article><article class="legalP" id="kapittel-1-ledd-2"><i>Audiovisuell produksjon,</i> en fiktiv eller dokumentarisk fremstilling av levende fotografiske bilder i form av en kinofilm, dokumentarfilm, kortfilm, drama- eller dokumentarserie eller interaktiv produksjon, produsert for offentlig visning eller omsetning.</article> <article class="defaultP" margin-top="true">§ 1-4 bokstav c) skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>kortfilm,</i> en fiksjonsfilm med visningstid på under 60 minutter produsert for offentlig visning.</article></article></li></ul></article> <article class="defaultP" margin-top="true">§ 1-4 ny bokstav d) skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>dokumentarfilm,</i> en enkeltstående audiovisuell produksjon som er produsert for annen offentlig visning enn kino, og som har til hensikt å dokumentere eller vise virkelige hendelser.</article></article></li></ul></article> <article class="defaultP" margin-top="true">Gjeldende bokstav d), e) og f) blir bokstav e), f) og g).</article> <article class="defaultP" margin-top="true">§ 1-4 bokstav f) skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>drama- og dokumentarserie,</i> en fiktiv eller dokumentarisk audiovisuell produksjon i flere deler produsert for offentlig visning.</article></article></li></ul></article> <article class="defaultP" margin-top="true">§ 1-6 bokstav b) skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Søkeren må kunne dokumentere tilfredsstillende økonomisk og praktisk evne til å gjennomføre prosjektet.</article></article></li></ul></article> <article class="defaultP" margin-top="true">§ 1-6 bokstav c) siste setning skal lyde:</article><article class="legalP" id="kapittel-1-ledd-3">Tilskudd etter § 2-4, § 3-1 tredje ledd, § 3-2 tredje ledd og § 3-3 tredje ledd kan også gis dersom den audiovisuelle produksjonen er definert som kulturprodukt i opphavslandet.</article> <article class="defaultP" margin-top="true">§ 1-6 bokstav d) skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Søkeren er ansvarlig part overfor NFI, og må kunne påta seg forpliktelser på vegne av prosjektet. Søkeren skal føre prosjektets regnskap. For minoritets-samproduksjoner skal søkeren føre prosjektregnskap for den norske delen.</article></article></li></ul></article> <article class="defaultP" margin-top="true">§ 1-14 første ledd skal lyde:</article><article class="legalP" id="kapittel-1-ledd-4">NFI har rett til ikke-kommersiell visning av audiovisuelle produksjoner som har mottatt tilskudd etter denne forskriften, på festivaler og kulturelle arrangementer.</article> <article class="defaultP" margin-top="true">§ 2-3 fjerde ledd skal lyde:</article><article class="legalP" id="kapittel-1-ledd-5">For å motta tilskudd må søkeren være organisert som aksjeselskap og ha vært hovedansvarlig for minst en kinofilm med ordinær kinodistribusjon de siste fem årene før søknad.</article> <article class="defaultP" margin-top="true">§ 2-4, overskriften, skal lyde:</article><article class="futureLegalArticle" data-name="§2-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Forhåndstilskudd til utvikling og samproduksjon av kinofilm med utenlandsk hovedprodusent</span></span></article> <article class="defaultP" margin-top="true">§ 2-4 andre ledd skal lyde:</article><article class="legalP" id="kapittel-1-ledd-6">Norske produksjonsforetak kan motta tilskudd til utvikling og produksjon av kinofilm i samproduksjon med utenlandsk hovedprodusent. Produksjonstilskudd kan gis til produksjon fram til ferdigstillelse av A-kopi eller tilsvarende.</article> <article class="defaultP" margin-top="true">§ 2-5 andre ledd skal lyde:</article><article class="legalP" id="kapittel-1-ledd-7">Kinofilmer som har mottatt forhåndstilskudd til produksjon fra Norsk filminstitutt etter kapittel 2, og som har solgt minimum 35 000 billetter gjennom ordinær kinodistribusjon i Norge, er berettiget til etterhåndstilskudd. Norsk filminstitutt kan i særlige tilfeller fastsette lavere terskel for dokumentarfilmer og filmer som har mottatt forhåndstilskudd etter kunstnerisk vurdering.</article> <article class="defaultP" margin-top="true">§ 2-5 siste ledd oppheves.</article> <article class="defaultP" margin-top="true">§ 2-6 andre ledd bokstav a) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">har solgt minimum 35 000 billetter gjennom ordinær kinodistribusjon i Norge og</article></article></li></ul></article> <article class="defaultP" margin-top="true">§ 2-6 nytt tredje ledd skal lyde:</article><article class="legalP" id="kapittel-1-ledd-8">For å motta etterhåndstilskudd etter denne bestemmelsen må søkeren være organisert som aksjeselskap.</article> <article class="defaultP" margin-top="true">Nåværende tredje og fjerde ledd blir nytt fjerde og femte ledd.</article> <article class="defaultP" margin-top="true">§ 2-6 femte ledd skal lyde:</article><article class="legalP" id="kapittel-1-ledd-9">Forhåndstilsagn om etterhåndstilskudd gis på grunnlag av prosjektets produksjons- og lanseringsbudsjett. Endelig etterhåndstilskudd fastsettes på grunnlag av godkjent sluttregnskap.</article> <article class="defaultP" margin-top="true">§ 3-1 andre ledd første punktum skal lyde:</article><article class="legalP" id="kapittel-1-ledd-10">Tilskudd kan gis til utvikling og produksjon av kortfilm for offentlig visning.</article> <article class="defaultP" margin-top="true">§ 3-1 nytt tredje ledd skal lyde:</article><article class="legalP" id="kapittel-1-ledd-11">Norske produksjonsforetak kan motta tilskudd til utvikling og produksjon av kortfilm med utenlandsk hovedprodusent, dersom produksjonen er definert som et kulturprodukt i opphavslandet. Ved vurdering av og prioritering mellom søknader etter dette ledd skal Norsk filminstitutt legge vekt på samarbeidet mellom samprodusentene, prosjektets kreative og tekniske norske bidrag og andelen av filmens budsjett som er brukt i Norge.</article> <article class="defaultP" margin-top="true">Nåværende tredje ledd blir fjerde ledd.</article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Forhåndstilskudd til utvikling og produksjon av dokumentarfilm</span></span><article class="legalP" id="kapittel-1-foreslåttparagraf-2-ledd-1">Formålet med tilskuddsordningen er å stimulere til produksjon av dokumentarfilmer av høy kunstnerisk og produksjonsmessig kvalitet. Videre er formålet å styrke produksjonsforetakenes mulighet til langsiktig kunstnerisk satsing på utvikling av dokumentarfilmprosjekter, samt langsiktig samarbeid mellom produksjonsforetak og filmskapere.</article><article class="legalP" id="kapittel-1-foreslåttparagraf-2-ledd-2">Tilskudd kan gis til utvikling og produksjon av enkeltstående dokumentarfilmer.</article><article class="legalP" id="kapittel-1-foreslåttparagraf-2-ledd-3">Norske produksjonsforetak kan motta tilskudd til utvikling og produksjon av dokumentarfilm med utenlandsk hovedprodusent, dersom produksjonen er definert som et kulturprodukt i opphavslandet. Ved vurdering av og prioritering mellom søknader etter dette leddet skal NFI legge vekt på samarbeidet mellom samprodusentene, prosjektets kreative og tekniske norske bidrag og andelen av filmens budsjett som er brukt i Norge.</article><article class="legalP" id="kapittel-1-foreslåttparagraf-2-ledd-4">Tilskudd kan også gis til pakkefinansiert utvikling av tre til seks enkeltstående dokumentarfilmer. NFI fastsetter antallet filmer som inngår i rammen. Ved vurdering og prioritering mellom søknader etter dette leddet skal NFI legge vekt på produksjonsforetakets soliditet, erfaring og dokumenterte resultater, samt produksjonsforetakets kompetanse innen prosjektutvikling og dets evne til å skape et kreativt miljø.</article><article class="legalP" id="kapittel-1-foreslåttparagraf-2-ledd-5">Utviklingstilskudd kan dekke manuskriptutvikling, forundersøkelser, pilot, finansieringsarbeid o.l. Produksjonstilskudd kan dekke produksjon fram til ferdigstillelse av digital visningskopi eller tilsvarende.</article><article class="legalP" id="kapittel-1-foreslåttparagraf-2-ledd-6">For å motta tilskudd må nøkkelmedarbeidere i produksjonen ha betydelig profesjonell erfaring med filmproduksjon.</article><article class="legalP" id="kapittel-1-foreslåttparagraf-2-ledd-7">Samlet offentlig tilskudd skal ikke overstige 90 prosent av filmens regnskapsførte utviklings-, produksjons- og lanseringskostnader. For samproduksjoner med utenlandsk samprodusent gjelder prosenttaket for den norske andelen i prosjektet.</article></article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Forhåndstilskudd til utvikling og produksjon av drama- og dokumentarserier</span></span><article class="legalP" id="kapittel-1-foreslåttparagraf-3-ledd-1">Formålet med tilskuddsordningen er å bidra til å heve den kunstneriske og produksjonsmessige kvaliteten på drama- og dokumentarserier.</article><article class="legalP" id="kapittel-1-foreslåttparagraf-3-ledd-2">Tilskudd kan gis til utvikling og produksjon av drama- og dokumentarserier for offentlig visning.</article><article class="legalP" id="kapittel-1-foreslåttparagraf-3-ledd-3">Norske produksjonsforetak kan motta tilskudd til utvikling og produksjon av drama- og dokumentarserier med utenlandsk hovedprodusent, dersom produksjonen er definert som et kulturprodukt i opphavslandet. Ved vurdering av og prioritering mellom søknader etter dette leddet skal NFI legge vekt på samarbeidet mellom samprodusentene, prosjektets kreative og tekniske norske bidrag og andelen av filmens budsjett som er brukt i Norge.</article><article class="legalP" id="kapittel-1-foreslåttparagraf-3-ledd-4">Utviklingstilskudd kan dekke manuskriptutvikling, pilot, forundersøkelser, finansieringsarbeid og liknende. Produksjonstilskudd kan dekke produksjon fram til ferdigstillelse av digital visningskopi eller tilsvarende.</article><article class="legalP" id="kapittel-1-foreslåttparagraf-3-ledd-5">For å motta tilskudd må<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-5-punkt-1"><article class="legalP" id="kapittel-1-foreslåttparagraf-3-ledd-5-punkt-1-ledd-1">søkeren være organisert som aksjeselskap,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-5-punkt-2"><article class="legalP" id="kapittel-1-foreslåttparagraf-3-ledd-5-punkt-2-ledd-1">nøkkelmedarbeidere i produksjonen ha betydelig profesjonell erfaring med audiovisuell produksjon,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-5-punkt-3"><article class="legalP" id="kapittel-1-foreslåttparagraf-3-ledd-5-punkt-3-ledd-1">søkeren ha inngått en avtale med et fjernsynsforetak, nett-tv-, strømmetjenesteforetak eller lignende som skal bidra med en vesentlig andel av finansieringen.</article></article></li></ul></article><article class="legalP" id="kapittel-1-foreslåttparagraf-3-ledd-6">Samlet tilskudd til utvikling og produksjon skal ikke overstige 50 prosent av seriens regnskapsførte utviklings- og produksjonskostnader. I særlige tilfeller kan NFI godkjenne lavere egenfinansiering for dokumentarserier og serier for barn og unge. For samproduksjoner med utenlandsk samprodusent gjelder prosenttaket for den norske andelen i prosjektet.</article></article> <article class="defaultP" margin-top="true">§ 4-1 nytt fjerde ledd skal lyde:</article><article class="legalP" id="kapittel-1-ledd-12">For å motta lanseringstilskudd etter denne bestemmelsen må søkeren være organisert som aksjeselskap. Nøkkelmedarbeidere tilknyttet prosjektet må ha betydelig profesjonell erfaring med filmlanseringsarbeid.</article> <article class="defaultP" margin-top="true">Nåværende fjerde til sjette ledd blir femte til sjuende ledd.</article> <article class="defaultP" margin-top="true">§ 4-1 femte ledd skal lyde:</article><article class="legalP" id="kapittel-1-ledd-13">Ved vurdering av og prioritering mellom søknader om tilskudd skal Norsk filminstitutt legge vekt på fremlagte lanseringsplaner, lanseringstidspunkt og filmens forventede publikumspotensial.</article> <article class="defaultP" margin-top="true">§ 4-2 tredje ledd skal lyde:</article><article class="legalP" id="kapittel-1-ledd-14">Ved vurdering av og prioritering mellom søknader om tilskudd skal Norsk filminstitutt legge vekt på fremlagte lanseringsplaner. Norsk filminstitutt kan prioritere prosjekter som har fått forhåndstilskudd til utvikling etter § 3-4.</article> <article class="defaultP" margin-top="true">§ 4-3 skal lyde</article><article class="futureLegalArticle" data-name="§4-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Forhåndstilskudd til lansering i utlandet</span></span><article class="legalP" id="kapittel-1-foreslåttparagraf-4-ledd-1">Formålet med tilskuddsordningen er å profilere filmkunst og filmkultur i utlandet og nå et størst mulig publikum internasjonalt.</article><article class="legalP" id="kapittel-1-foreslåttparagraf-4-ledd-2">Tilskudd kan gis til lansering av audiovisuelle produksjoner på festivaler eller salgsmarkeder.</article><article class="legalP" id="kapittel-1-foreslåttparagraf-4-ledd-3">Ved vurdering av og prioritering mellom søknader om tilskudd skal NFI legge vekt på fremlagte lanseringsplaner, filmens forventede salgspotensial og festivalen/salgsmarkedets internasjonale stilling.</article><article class="legalP" id="kapittel-1-foreslåttparagraf-4-ledd-4">NFI kan fastsette satser for lanseringstilskuddet.</article><article class="legalP" id="kapittel-1-foreslåttparagraf-4-ledd-5">Tilskudd til lansering skal ikke overstige godkjente regnskapsførte lanseringskostnader.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-06-25-792/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2015.</article><article class="legalP" id="kapittel-2-ledd-2">Søknader om etterhåndstilskudd som kommer inn før endringen trer i kraft, skal behandles etter de reglene som gjaldt på søknadstidspunktet. Forutsetningen er at filmen produseres i 2015. NFI vil i særlige tilfeller kunne gi dispensasjon til produksjoner som i all hovedsak produseres i 2015.</article></section></main></body></html>