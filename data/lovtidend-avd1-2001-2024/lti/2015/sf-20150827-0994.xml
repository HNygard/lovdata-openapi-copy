<!DOCTYPE html><html lang="no"><head><title>Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-08-27-994</dd><dt class="dokid">DokumentID</dt><dd class="dokid">LTI/forskrift/2015-08-27-994</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 10 s 1675</dd><dt class="dateInForce">I kraft fra</dt><dd class="dateInForce">2015-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-01-96</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§1-6</li><li>lov/2005-04-01-15/§2-1</li><li>lov/2005-04-01-15/§3-1</li></ul></dd><dt class="dateOfPublication">Kunngjort</dt><dd class="dateOfPublication">2015-08-28 13:45</dd><dt class="journalNumber">Journalnummer</dt><dd class="journalNumber">2015-0845</dd><dt class="titleShort">Korttittel</dt><dd class="titleShort">Endr. i forskrift om kvalitet i høyere utdanning</dd><dt class="title">Tittel</dt><dd class="title">Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 27. august 2015 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 1-6, § 2-1 og § 3-1.</dd><dt class="refid">RefID</dt><dd class="refid">forskrift/2015-08-27-994</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning<ul class="tocSubUl"><li>I</li><li>II</li><li>Merknader</li></ul></li></ul></dd></dl></header><main class="documentBody" data-lovdata-URL="LTI/forskrift/2015-08-27-994" id="dokument"><h1>Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning</h1><section class="section" data-name="kapI" id="kapittel-1" data-lovdata-URL="LTI/forskrift/2015-08-27-994/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. februar 2010 nr. 96 om kvalitetssikring og kvalitetsutvikling i høyere utdanning og fagskoleutdanning gjøres følgende endring:</article> <article class="defaultP" margin-top="true">§ 3-1 tredje ledd skal lyde:</article><article class="legalP" id="kapittel-1-ledd-2">Ved akkreditering av et nytt doktorgradsstudium skal studiet ha et fagmiljø tilsvarende minst 8 årsverk med førstestillingskompetanse, hvorav minst seks er i heltids kombinerte forsknings- og undervisningsstillinger og minst 4 har professorkompetanse. Institusjonen må videre kunne dokumentere at den har kapasitet og rekrutteringspotensial til å knytte minst 15 doktorgradsstudenter til studiet i løpet av fem år etter oppstart. Institusjonen må kunne sannsynliggjøre at den over tid kan opprettholde et doktorgradsmiljø med minst 15 doktorgradsstudenter. Kravet om et doktorgradsmiljø med minst 15 doktorgradsstudenter gjelder ikke for Samisk høgskole. Samisk høgskole må sikre at stipendiatene får et godt faglig miljø med høy kvalitet, blant annet gjennom forpliktende samarbeid med andre institusjoner.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-08-27-994/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Forskriften trer i kraft 1. september 2015.</article></section><section class="section" id="kapittel-3" data-lovdata-URL="LTI/forskrift/2015-08-27-994/KAPITTEL_3"><h2>Merknader</h2><article class="defaultP">I merknader til de enkelte paragrafer kapittel 3 merknad til § 3-1 skal nytt fjerde ledd lyde:</article><article class="legalP" id="kapittel-3-ledd-1">Samisk høyskole må kunne sikre at høyskolen har et rimelig og stabilt omfang stipendiater og at disse får et godt faglig miljø. Det legges videre vekt på at et lavere stipendiatantall enn ved andre institusjoner aktivt må kompenseres ved at høyskolen inngår avtaler med andre institusjoner som gir stipendiatutdanning innen samisk språk og kultur, at det legges opp til mobilitet mellom institusjonene og at det stilles krav om at stipendiatene oppholder seg ved andre institusjoner en del av utdanningsløpet og liknende. Departementet vil også understreke betydningen av at avhandlingen får et bredere nedslagsfelt enn det samisktalende språksamfunn. Det er viktig at avhandlingen får et bredere nedslagsfelt enn det samisktalende språksamfunn, og høyskolen må derfor legge særskilt vekt på at dersom avhandlingen skrives på samisk, må et sammendrag av avhandlingen formidles på et annet språk enn samisk.</article></section></main></body></html>