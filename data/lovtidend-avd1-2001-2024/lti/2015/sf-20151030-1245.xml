<!DOCTYPE html><html lang="no"><head><title>Forskrift om endring i forskrift om planter og tiltak mot planteskadegjørere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-10-30-1245</dd><dt class="dokid">DokumentID</dt><dd class="dokid">LTI/forskrift/2015-10-30-1245</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 12 s 1959</dd><dt class="dateInForce">I kraft fra</dt><dd class="dateInForce">2015-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-01-1333</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§18</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2015-11-03 14:15</dd><dt class="journalNumber">Journalnummer</dt><dd class="journalNumber">2015-1036</dd><dt class="titleShort">Korttittel</dt><dd class="titleShort">Endr. i forskrift plantehelse</dd><dt class="title">Tittel</dt><dd class="title">Forskrift om endring i forskrift om planter og tiltak mot planteskadegjørere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 30. oktober 2015 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 12, § 15 og § 18, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2015-10-30-1245</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om planter og tiltak mot planteskadegjørere<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-10-30-1245" id="dokument"><h1>Forskrift om endring i forskrift om planter og tiltak mot planteskadegjørere</h1><section class="section" data-name="kapI" id="kapittel-1" data-lovdata-URL="LTI/forskrift/2015-10-30-1245/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. desember 2000 nr. 1333 om planter og tiltak mot planteskadegjørere gjøres følgende endring:</article> <article class="defaultP" margin-top="true">I vedlegg 4A, Særskilte krav til innførsel av visse planter og andre smittebærende emner, gjøres følgende endring:</article> <article class="defaultP" margin-top="true">Punkt 38 skal lyde: <table><tbody><tr><td data-text-align="left" data-vertical-align="top">38</td><td data-text-align="left" data-vertical-align="top">Planter og plantedeler, unntatt frukt og frø, men inkludert levende pollen for pollinering, av produksjonstrær av <i>Malus domestica</i> Borkh. (spiseeple) og <i>Pyrus communis</i> L. (spisepære), samt <i>Cydonia oblonga</i> Mill. (kvede) når den er brukt eller skal brukes som grunnstamme for <i>Pyrus</i> L. (pære)</td><td data-text-align="left" data-vertical-align="top">Uten at det strider mot krav nevnt i vedlegg 4A punkt 10, 11, 12, 13.1, 13.2 og 14:<br />Det er offisielt konstatert at<br />a)<br />plantematerialet har opprinnelse i et område som er kjent å være fritt for <i>Erwinia amylovora</i> (Burr.) Winsl. et al. (pærebrann) (PFA) iht. International Standard for Phytosanitary Measures (ISPM) No 4, og at navnet på området framkommer på sertifikatet i rubrikken for tilleggserklæringer.<br />eller<br />b)<br />plantene er produsert i en buffersone, eller hvis de er flyttet inn i en buffersone, så har de minst blitt oppbevart og vedlikeholdt i perioden fra 1. april til 31. oktober i den siste, hele, avsluttede vekstperioden, på et felt:<br />b i)<br />– som ligger minst 1 km innenfor grensen av en offisielt utpekt buffersone på minst 50 km<sup>2,</sup> hvor vertplanter i løpet av de siste to hele, avsluttede vekstperioder, har vært gjenstand for et offisielt godkjent og overvåket kontrollregime for å minimere risikoen for spredning av <i>Erwinia amylovora</i> (Burr.) Winsl. et al. (pærebrann) fra planter som vokser der.<br />– Når buffersonen er opprettet, skal det foretas offisielle inspeksjoner i den delen av sonen som ligger utenfor produksjonsfeltet og en 500 meter bred sone omkring dette, minst én gang siden begynnelsen av den siste avsluttede vekstperiode, på det mest egnede tidspunkt, og alle vertplanter som viser symptomer på <i>Erwinia amylovora</i> (Burr.) Winsl. et al. (pærebrann), skal fjernes straks. Resultatene av disse inspeksjonene skal forelegges Mattilsynet innen 1. mai hvert år.<br />– En nærmere beskrivelse av buffersonen skal være tilgjengelig for Mattilsynet.<br />– Navn eller annen identifikasjon av buffersonen skal framkomme på sertifikatet i rubrikken for tilleggserklæringer.<br />og<br />b ii)<br />som har vært offisielt godkjent, på lik linje med buffersonen, i minst to hele avsluttede vekstperioder, til dyrking av planter på de betingelsene som punkt 38 b) fastsetter,<br />og<br />b iii)<br />som, sammen med den omkringliggende sonen på minst 500 m, har blitt funnet fri for <i>Erwinia amylovora</i> (Burr.) Winsl. et al. (pærebrann) siden begynnelsen av den siste, hele avsluttede vekstperioden, ved offisielle inspeksjoner som minst er foretatt:<br />– to ganger i feltet, på det mest egnede tidspunktet, dvs. én gang i perioden juni til august og én gang i perioden august til november og<br />– én gang i den nevnte omkringliggende sone, på det mest egnede tidspunktet, dvs. i perioden august til november<br />og<br />b iv)<br />hvor planter har vært gjenstand for offisiell prøvetaking på det mest egnede tidspunktet, og disse prøvene er offisielt testet og funnet fri for latent smitte av <i>Erwinia amylovora</i> (Burr.) Winsl. et al. (pærebrann), i overensstemmelse med EPPO Diagnostic protocol for <i>Erwinia amylovora</i>.</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2015-10-30-1245/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. november 2015.</article></section></main></body></html>