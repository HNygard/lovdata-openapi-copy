<!DOCTYPE html><html lang="no"><head><title>Forskrift om endring i forskrift om ansettelse og opprykk i undervisnings- og forskerstillinger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-08-17-963</dd><dt class="dokid">DokumentID</dt><dd class="dokid">LTI/forskrift/2015-08-17-963</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 10 s 1653</dd><dt class="dateInForce">I kraft fra</dt><dd class="dateInForce">2015-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-02-09-129</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§6-3</li></ul></dd><dt class="dateOfPublication">Kunngjort</dt><dd class="dateOfPublication">2015-08-18 15:25</dd><dt class="lastupdated">Rettet</dt><dd class="lastupdated">2015-09-18 (ledeteksten til § 2-1 (12))</dd><dt class="journalNumber">Journalnummer</dt><dd class="journalNumber">2015-0823</dd><dt class="titleShort">Korttittel</dt><dd class="titleShort">Endr. i forskrift om ansettelse og opprykk</dd><dt class="title">Tittel</dt><dd class="title">Forskrift om endring i forskrift om ansettelse og opprykk i undervisnings- og forskerstillinger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 17. august 2015 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 6-3 sjette ledd.</dd><dt class="refid">RefID</dt><dd class="refid">forskrift/2015-08-17-963</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ansettelse og opprykk i undervisnings- og forskerstillinger<ul class="tocSubUl"><li>I<ul class="tocSubUl"><li>§ 3-1. Overgangsordning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-08-17-963" id="dokument"><h1>Forskrift om endring i forskrift om ansettelse og opprykk i undervisnings- og forskerstillinger</h1><section class="section" data-name="kapI" id="kapittel-1" data-lovdata-URL="LTI/forskrift/2015-08-17-963/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. februar 2006 nr. 129 om ansettelse og opprykk i undervisnings- og forskerstillinger gjøres følgende endringer:</article> <article class="defaultP" margin-top="true">§ 1-1 (1) skal lyde:</article><article class="legalP" id="kapittel-1-ledd-2">Forskriften fastsetter generelle kriterier for ansettelse i undervisnings- og forskerstillinger ved institusjonene under lov om universiteter og høyskoler. Institusjonene kan fastsette krav for den enkelte stillingstype ut over disse kravene for hele eller deler av institusjonen. Ved kunngjøring av den enkelte stilling kan det stilles mer spesifiserte krav. Ansettelsesmyndigheten kan stille krav om at den som blir ansatt, forplikter seg til å gjennomgå en bestemt opplæring, innen en viss tidsfrist.</article> <article class="defaultP" margin-top="true">Ny § 2-1 Generelt skal lyde:</article><article class="legalP" id="kapittel-1-ledd-3">Opprykk kan bare søkes ved egen institusjon, og søknad skal sendes institusjonen. Ved opprykk gjelder krav fastsatt med hjemmel i § 1-1 til § 1-7. Institusjonene kan selv bestemme at bedømmelser foretatt av sakkyndige komiteer opprettet av andre institusjoner kan legges til grunn for institusjonens vurdering av opprykk.</article> <article class="defaultP" margin-top="true">Gjeldende § 2-1 blir § 2-2.</article> <article class="defaultP" margin-top="true">Gjeldende § 2-1 (4), ny § 2-2 (4), første punktum utgår.</article> <article class="defaultP" margin-top="true">Ny § 2-2 (5) nest siste punktum skal lyde:</article><article class="legalP" id="kapittel-1-ledd-4">Søkeren skal i tillegg levere en fullstendig liste over alle publikasjoner eller annen dokumenterbar virksomhet som påberopes som grunnlag for bedømmelsen.</article> <article class="defaultP" margin-top="true">Gjeldende § 2-1 (6), ny § 2-2 (6) første punktum skal lyde:</article><article class="legalP" id="kapittel-1-ledd-5">Førsteamanuenser eller høyskoledosenter som ikke har vært bedømt for professorkompetanse ved egen institusjon i løpet av de siste to år, kan kreve å få sin kompetanse bedømt.</article> <article class="defaultP" margin-top="true">Gjeldende § 2-1 (7) og § 2-1 (8) utgår.</article> <article class="defaultP" margin-top="true">Gjeldende § 2-1 (9) blir ny § 2-2 (7)</article> <article class="defaultP" margin-top="true">Gjeldende § 2-1 (10) blir ny § 2-2 (8), og denne skal lyde:</article><article class="legalP" id="kapittel-1-ledd-6">Den enkelte komite består av minst tre personer med professorkompetanse eller tilsvarende kompetanse på søkernes fagområde. Styret ved institusjonen, eller det organ styret delegerer til, utpeker en leder for bedømmelseskomiteen blant komiteens medlemmer. Så langt det er mulig, og på de fagområder det er naturlig, skal komiteen ha et medlem fra et annet land. Bare ett medlem av bedømmelseskomiteen kan være fra søkerens egen institusjon, og vedkommende kan ikke være leder av komiteen. Begge kjønn skal om mulig være representert i komiteen.</article> <article class="defaultP" margin-top="true">Gjeldende § 2-1 (11) blir ny § 2-2 (9).</article> <article class="defaultP" margin-top="true">Gjeldende § 2-1 (12) blir ny § 2-2 (10) og første punktum og skal lyde:</article><article class="legalP" id="kapittel-1-ledd-7">Bedømmelseskomiteen skal legge kriteriene for ansettelse som professor i § 1-1 og § 1-2 til grunn ved bedømmelsen.</article> <article class="defaultP" margin-top="true">Gjeldende § 2-1 (13) blir ny § 2-2 (11) og skal lyde:</article><article class="legalP" id="kapittel-1-ledd-8">Førsteamanuenser eller høyskoledosenter som er erklært professorkompetente ved egen institusjon i løpet av de siste seks år før søknadstidspunktet, kan søke om opprykk til professor, jf. (2). Søknadsfrist kan fastsettes av institusjonen. Dersom det foreligger en enstemmig erklæring om utvilsom kompetanse, kan opprykk gis. Det samme gjelder der institusjonen har besluttet at også bedømmelser foretatt av andre institusjoner skal kunne legges til grunn for vurdering av opprykk, jf. § 2-1.</article> <article class="defaultP" margin-top="true">Gjeldende § 2-1 (14) blir ny § 2-2 (12).</article> <article class="defaultP" margin-top="true">Gjeldende § 2-1 (15) blir ny § 2-2 (13) og skal lyde:</article><article class="legalP" id="kapittel-1-ledd-9">På grunnlag av bedømmelseskomiteens vurdering og eventuelle innsigelser og tilleggsmerknader fatter institusjonens ansettelsesmyndighet for professorer, vedtak om godkjennelse av bedømmelsen, og tildeler opprykk på grunnlag av denne.</article><article class="legalP" id="kapittel-1-ledd-10">Bedømmelseskomiteen må enstemmig erklære søkeren utvilsomt professorkompetent for at opprykk skal gis. Departementet kan gi nærmere regler om saksbehandlingen.</article> <article class="defaultP" margin-top="true">Gjeldende § 2-1 (16) blir ny § 2-2 (14) og skal lyde:</article><article class="legalP" id="kapittel-1-ledd-11">Opprykk både etter (11) og (13) gjelder fra søknadsfrist dersom dette er fastsatt og fra søknaden er mottatt, dersom det ikke foreligger søknadsfrist.</article> <article class="defaultP" margin-top="true">Gjeldende § 2-2 blir ny § 2-3.</article><article class="legalP" id="kapittel-1-ledd-12">Første punktum i gjeldende § 2-2 (4), ny § 2-3 (4), utgår.</article> <article class="defaultP" margin-top="true">Gjeldende § 2-2 (5) blir § 2-3 (5), og første punktum skal lyde:</article><article class="legalP" id="kapittel-1-ledd-13">Bedømmelsen skal skje på grunnlag av dokumentert kompetanse innenfor forsknings- og utviklingsarbeid rettet mot yrkesfeltet og pedagogisk utviklingsarbeid og annen pedagogisk virksomhet, jf. § 1-1 og § 1-3.</article> <article class="defaultP" margin-top="true">Gjeldende § 2-2 (6), ny § 2-3 (6) skal lyde:</article><article class="legalP" id="kapittel-1-ledd-14">Førstelektor som ikke har vært bedømt for dosentkompetanse i løpet av de siste to år ved egen institusjon, kan kreve å få sin kompetanse bedømt.</article> <article class="defaultP" margin-top="true">Gjeldende § 2-2 (7) utgår.</article> <article class="defaultP" margin-top="true">Gjeldende § 2-2 (8) blir ny § 2-3 (7) og skal lyde:</article><article class="legalP" id="kapittel-1-ledd-15">Søkers institusjon har ansvaret for søknadsbehandlingen. Bedømmelsen foretas av et sakkyndig utvalg som består av tre medlemmer med ett medlem fra universitet eller vitenskapelig høyskole med professorkompetanse på søkers fagområde og to medlemmer med dosentkompetanse eller tilsvarende kompetanse på søkers fagområde. Styret avgjør om det selv eller eventuelt annet ansettelsesorgan for dosentstillinger skal oppnevne medlemmene i sakkyndig utvalg. Styret eller eventuelt annet ansettelsesorgan for dosentstillinger kan oppnevne en eller flere spesialsakkyndige. Sakkyndig utvalg kan også selv be om at det oppnevnes spesialsakkyndige. Styret eller eventuelt annet ansettelsesorgan for dosentstillinger utpeker en leder for utvalget blant medlemmene i utvalget. Når det er mulig, og på de fagområder det er naturlig, skal ett medlem av sakkyndig utvalg være fra et annet land. Bare ett medlem av sakkyndig utvalg kan være fra søkers egen institusjon, og vedkommende kan ikke inneha ledervervet. Begge kjønn skal om mulig være representert i sakkyndig utvalg.</article> <article class="defaultP" margin-top="true">Gjeldende § 2-2 (9) blir ny § 2-3 (8).</article> <article class="defaultP" margin-top="true">§ 2-2 (10) blir ny § 2-3 (9), og første punktum skal lyde:</article><article class="legalP" id="kapittel-1-ledd-16">Sakkyndig utvalg skal legge kriteriene for ansettelse som dosent i § 1-1 og § 1-3 til grunn ved bedømmelsen.</article> <article class="defaultP" margin-top="true">Gjeldende § 2-2 (11) blir ny § 2-3 (10) og dette ledd skal i sin helhet lyde (dvs. siste punktum utgår):</article><article class="legalP" id="kapittel-1-ledd-17">Førstelektor som ved søknad på stilling som dosent ved egen institusjon har fått enstemmig erklæring om utvilsom kompetanse som dosent på det fagområdet vedkommende er ansatt, kan gis opprykk.</article> <article class="defaultP" margin-top="true">Gjeldende § 2-2 (12) blir ny § 2-3 (11).</article> <article class="defaultP" margin-top="true">Gjeldende § 2-2 (13) blir ny § 2-3 (12), og denne skal lyde:</article><article class="legalP" id="kapittel-1-ledd-18">Opprykk både etter (10) og (11) gis virkning fra den første dag i måneden etter at søknaden om opprykk er innlevert til søkers institusjon.</article> <article class="defaultP" margin-top="true">Gjeldende § 2-3 blir ny § 2-4.</article> <article class="defaultP" margin-top="true">Ny § 2-4 (1) skal lyde:</article><article class="legalP" id="kapittel-1-ledd-19">Ansatte amanuenser, høyskolelektorer og universitetslektorer som har tiltrådt fast stilling eller åremålsstilling ved institusjoner under lov om universiteter og høyskoler kan søke om opprykk til stilling som førsteamanuensis eller førstelektor. Amanuenser, høyskolelektorer og universitetslektorer med minst halv stilling kommer inn under ordningen. Opprykk er personlig og får ingen konsekvenser for stillingsinnehaverens arbeidsoppgaver.</article> <article class="defaultP" margin-top="true">Ny § 2-4 (2), gjeldende 2-3 (2), skal lyde:</article><article class="legalP" id="kapittel-1-ledd-20">Det kan bare søkes om opprykk innenfor det fagområdet søkeren er ansatt.</article> <article class="defaultP" margin-top="true">Første punktum i ny § 2-4 (3), gjeldende § 2-3 (3), utgår.</article> <article class="defaultP" margin-top="true">Gjeldende § 2-3 (4), ny § 2-4 (4), skal lyde:</article><article class="legalP" id="kapittel-1-ledd-21">Institusjonens styre avgjør om det selv eller underordnet ansettelsesmyndighet skal oppnevne sakkyndig utvalg. Utvalget skal bestå av tre medlemmer. Minst en av de sakkyndige må ha kompetanse over førstestillingsnivå. De øvrige må minst ha førsteamanuensiskompetanse når det foreligger søknad om opprykk til førsteamanuensis, og minst førstestillingskompetanse når det foreligger søknad om opprykk til førstelektor. Ved søknad om opprykk til førsteamanuensis må minst ett av medlemmene i utvalget være ansatt i et fagmiljø som har fått ansvar for doktorgradsutdanning. Dette kan fravikes for sakkyndig utvalg som skal behandle søknad om opprykk på grunnlag av kunstneriske kvalifikasjoner. Bare en av de sakkyndige kan komme fra den institusjonen søkeren er ansatt ved, og vedkommende kan ikke inneha ledervervet i bedømmingskomiteen. Begge kjønn skal om mulig være representert i utvalget. De sakkyndige kan i spesielle tilfeller be spesialsakkyndige om å uttale seg om deler av det materialet som er sendt inn.</article> <article class="defaultP" margin-top="true">Gjeldende § 2-3 (5) utgår.</article> <article class="defaultP" margin-top="true">Gjeldende § 2-3 (6) blir ny § 2-4 (5) og skal lyde:</article><article class="legalP" id="kapittel-1-ledd-22">Sakkyndig utvalg skal legge kriteriene for ansettelse som førsteamanuensis eller førstelektor i § 1-1 og § 1-4 eller § 1-5 til grunn for vurderingen.</article> <article class="defaultP" margin-top="true">Gjeldende § 2-3 (7) blir ny § 2-4 (6).</article> <article class="defaultP" margin-top="true">Ny § 2-4 (7) skal lyde:</article><article class="legalP" id="kapittel-1-ledd-23">På grunnlag av sakkyndig utvalgs vurdering og eventuelle innsigelser og tilleggsmerknader fatter ansettelsesorganet vedtak om opprykk kan gis. Melding om vedtaket sendes til søkeren.</article> <article class="defaultP" margin-top="true">Gjeldende § 2-3 (9) blir ny § 2-4 (8), og dennes annet punktum skal lyde:</article><article class="legalP" id="kapittel-1-ledd-24">For søker som gis opprykk til førsteamanuensis på grunnlag av oppnådd doktorgrad, og der institusjonen ikke stiller tilleggskrav til stillingen, kan opprykk gis med virkning fra den første dag i måneden etter at doktorgradsavhandlingen er innlevert til bedømmelse.</article> <article class="defaultP" margin-top="true">Gjeldende § 2-3 (10) blir ny § 2-4 (9).</article> <article class="defaultP" margin-top="true">Gjeldende § 2-4 blir ny § 2-5.</article> <article class="defaultP" margin-top="true">Annet punktum i ny § 2-5 (1) utgår.</article> <article class="defaultP" margin-top="true">Gjeldende § 2-4 (2), ny § 2-5 (2), første punktum skal lyde:</article><article class="legalP" id="kapittel-1-ledd-25">Ved søknad om opprykk fra høyskolelærer som ikke fyller kriteriene under § 1-1 og § 1-6, oppnevnes to sakkyndige til å vurdere søknaden.</article> <article class="defaultP" margin-top="true">Gjeldende § 2-4 (4), ny § 2-5 (4), siste punktum skal lyde:</article><article class="legalP" id="kapittel-1-ledd-26">Ved søknad om opprykk fra høyskolelærer som fyller kriteriene under § 1-1 og § 1-6, tildeler administrasjonen opprykk uten sakkyndig vurdering.</article> <article class="defaultP" margin-top="true">Kapittel 3 skal hete:</article><span class="futuretitle" id="kapittel-1-foreslåttittel-1">Kapittel 3: Overgangsordning og ikrafttredelse</span> <article class="defaultP" margin-top="true">Ny § 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Overgangsordning</span></span><article class="legalP" id="kapittel-1-foreslåttparagraf-1-ledd-1">Ansatte om har søkt om opprykk innen 15. september 2015 får søknaden vurdert etter denne forskriften slik den lød før 15. september 2015.</article></article> <article class="defaultP" margin-top="true">Gjeldende § 3-1 blir til § 3-2.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-08-17-963/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 15. september 2015.</article></section></main></body></html>