<!DOCTYPE html><html lang="no"><head><title>Forskrift om endring i forskrift om fastsettelse av opplag i nyhets- og aktualitetsmedier</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-03-19-302</dd><dt class="dokid">DokumentID</dt><dd class="dokid">LTI/forskrift/2015-03-19-302</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 3 s 417</dd><dt class="dateInForce">I kraft fra</dt><dd class="dateInForce">2015-03-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-09-17-1207</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2014-03-25-332/§16</li></ul></dd><dt class="dateOfPublication">Kunngjort</dt><dd class="dateOfPublication">2015-03-31 14:10</dd><dt class="journalNumber">Journalnummer</dt><dd class="journalNumber">2015-0215</dd><dt class="titleShort">Korttittel</dt><dd class="titleShort">Endr. i forskrift om fastsettelse av opplag i nyhets- og aktualitetsmedier</dd><dt class="title">Tittel</dt><dd class="title">Forskrift om endring i forskrift om fastsettelse av opplag i nyhets- og aktualitetsmedier</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Medietilsynet 19. mars 2015 med hjemmel i forskrift 25. mars 2014 nr. 332 om produksjonstilskudd til nyhets- og aktualitetsmedier § 16 og Stortingets årlige budsjettvedtak.</dd><dt class="refid">RefID</dt><dd class="refid">forskrift/2015-03-19-302</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fastsettelse av opplag i nyhets- og aktualitetsmedier<ul class="tocSubUl"><li>I<ul class="tocSubUl"><li>§ 4. Fastsettelse av digitale utgaver</li><li>§ 5. Overgangsordninger</li><li>§ 6. Saksbehandling</li><li>§ 7. Søknad om produksjonstilskudd</li><li>§ 8. Kontroll</li><li>§ 9. Klageadgang</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-03-19-302" id="dokument"><h1>Forskrift om endring i forskrift om fastsettelse av opplag i nyhets- og aktualitetsmedier</h1><section class="section" data-name="kapI" id="kapittel-1" data-lovdata-URL="LTI/forskrift/2015-03-19-302/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. september 2014 nr. 1207 om fastsettelse av opplag i nyhets- og aktualitetsmedier gjøres følgende endringer:</article> <article class="defaultP" margin-top="true">Ny tittel skal lyde:</article> <article class="defaultP" margin-top="true"><i>Forskrift om fastsettelse av opplag og utgaver i nyhets- og aktualitetsmedier</i></article> <article class="defaultP" margin-top="true">§ 1 første og andre ledd skal lyde:</article><article class="legalP" id="kapittel-1-ledd-2">Denne forskriften gir regler for fastsettelse av gjennomsnittlig nettoopplag og antall utgaver for nyhets- og aktualitetsmedier som er kvalifisert for produksjonstilskudd. Virkeområde er avgrenset til medier som fyller vilkårene i forskrift om produksjonstilskudd til nyhets- og aktualitetsmedier § 3.</article><article class="legalP" id="kapittel-1-ledd-3">Formålet med forskriften er å fastsette opplag og antall utgaver for tildeling av produksjonstilskudd til tilskuddsberettigede nyhets- og aktualitetsmedier.</article> <article class="defaultP" margin-top="true">§ 2 femte ledd skal lyde:</article><article class="legalP" id="kapittel-1-ledd-4"><i>Andre digitale produkter</i> er digitale utgivelser som skiller seg vesentlig fra medieselskapets hovedmedium. Opplag for andre digitale produkter fastsettes for seg.</article> <article class="defaultP" margin-top="true">§ 2 sjette ledd skal lyde:</article><article class="legalP" id="kapittel-1-ledd-5"><i>Nettoopplag</i> er fastsatt opplag etter reglene i denne forskriften § 3. Nettoopplag omfatter eksemplarer solgt i abonnement og løssalg, og frieksemplarer til ansatte, avisbud, kunder og liknende. Nettoopplag består av papirutgaver, digitale utgaver og kombinasjoner av disse. Nettoopplag for hverdager og søndager fastsettes hver for seg. Nettoopplag for hovedmediet og tilknyttede medieprodukter, jf. forskrift om produksjonstilskudd til nyhets- og aktualitetsmedier § 2, andre og tredje ledd, fastsettes hver for seg.</article> <article class="defaultP" margin-top="true">§ 2 nytt syvende ledd skal lyde:</article><article class="legalP" id="kapittel-1-ledd-6"><i>En utgave</i> kan publiseres digitalt eller på papir. En utgave av en kontinuerlig oppdatert nettavis er minimum et døgns produksjon. En ny digital utgave foreligger når minimum 50&#xa0;% av det egenproduserte stoffet på frontsiden er skiftet ut.</article> <article class="defaultP" margin-top="true">§ 3 nr. 1 første ledd skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1"><i>Abonnement:</i> Opplag i abonnement er lik alle betalte abonnementsinntekter delt på mediets gjennomsnittlige abonnementspris samme år. Solgte abonnementer av papiraviser og e-aviser likebehandles ved beregning av opplag når disse selges uavhengig av hverandre. Dersom abonnenten kjøper e-avisen som et tillegg til papiravisen, blir det beregnet opplag for den andelen av e-avisens fullpris som kunden betaler. Abonnement gitt som gave uten betingelser betalt av andre, skal telles med i opplaget. Tilbudsabonnement eller annet abonnement som delvis blir betalt av mottakeren og delvis av andre, eventuelt av avisen selv, teller i nettoopplaget bare med den delen som mottakeren betaler.</article></article></li></ul></article> <article class="defaultP" margin-top="true">§ 3 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1"><i>Frieksemplarer til ansatte, avisbud, annonsører, eiere, osv:</i> Det skal legges til et prosenttillegg for papireksemplarer distribuert til ansatte, avisbud, annonsører, eiere, styremedlemmer, osv. etter tabellen under. Tillegget beregnes ut fra faktisk distribuerte papireksemplarer. Prosenttillegget skal benyttes fullt ut, og høyeste tall benyttes. <table><tbody><tr><td data-text-align="left" data-vertical-align="top">Mindre enn</td><td data-text-align="left" data-vertical-align="top" /><td data-text-align="left" data-vertical-align="top">5&#xa0;000</td><td data-text-align="left" data-vertical-align="top">i opplag</td><td data-text-align="left" data-vertical-align="top">300</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">9,0&#xa0;%</td></tr><tr><td data-text-align="left" data-vertical-align="top">5&#xa0;000</td><td data-text-align="left" data-vertical-align="top">–</td><td data-text-align="left" data-vertical-align="top">9 999</td><td data-text-align="left" data-vertical-align="top">i opplag</td><td data-text-align="left" data-vertical-align="top">450</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">8,0&#xa0;%</td></tr><tr><td data-text-align="left" data-vertical-align="top">10&#xa0;000</td><td data-text-align="left" data-vertical-align="top">–</td><td data-text-align="left" data-vertical-align="top">19 999</td><td data-text-align="left" data-vertical-align="top">i opplag</td><td data-text-align="left" data-vertical-align="top">800</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">6,0&#xa0;%</td></tr><tr><td data-text-align="left" data-vertical-align="top">20&#xa0;000</td><td data-text-align="left" data-vertical-align="top">–</td><td data-text-align="left" data-vertical-align="top">49 999</td><td data-text-align="left" data-vertical-align="top">i opplag</td><td data-text-align="left" data-vertical-align="top">1 200</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">4,5&#xa0;%</td></tr><tr><td data-text-align="left" data-vertical-align="top">50&#xa0;000</td><td data-text-align="left" data-vertical-align="top">–</td><td data-text-align="left" data-vertical-align="top">199 999</td><td data-text-align="left" data-vertical-align="top">i opplag</td><td data-text-align="left" data-vertical-align="top">2 250</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">3,5&#xa0;%</td></tr><tr><td data-text-align="left" data-vertical-align="top">Mer enn</td><td data-text-align="left" data-vertical-align="top" /><td data-text-align="left" data-vertical-align="top">200&#xa0;000</td><td data-text-align="left" data-vertical-align="top">i opplag</td><td data-text-align="left" data-vertical-align="top">7&#xa0;000</td><td data-text-align="left" data-vertical-align="top">ekspl. eller maks</td><td data-text-align="left" data-vertical-align="top">2,9&#xa0;%</td></tr></tbody></table></article></article></li></ul></article><article class="legalP" id="kapittel-1-ledd-7">Frieksemplarer for digitale utgaver skal være lik 2 prosent av det digitale opplaget beregnet etter pkt. 1 og 2 over.</article><article class="legalP" id="kapittel-1-ledd-8">Kollektivt betalte en bloc abonnement skal ikke telle med i de første 1 000 eksemplarer ved fastsettelse av avisens nettoopplag.</article><article class="legalP" id="kapittel-1-ledd-9">Nyhets- og aktualitetsmediet kan selges med rabatt inklusive eventuelle tilleggsytelser på inntil 50 prosent av ordinær abonnementspris for tilsvarende abonnementstype uten at det får konsekvenser for beregning av opplag. Dersom prisen kunden betaler er lavere enn 50 prosent av fullpris, er opplaget lik det innbetalte beløpets andel av full pris. Det kan bare gis slik rabatt på et av produktene ved salg av produktkombinasjoner. Slike produktkombinasjoner kan bestå av papiravis, e-avis eller andre digitale produkter. Rabatten skal beregnes av ordinær fullpris for kjøp av produktet som selvstendig produkt, ikke pris for kjøp av produktet som et tillegg til hovedmediet.</article><article class="legalP" id="kapittel-1-ledd-10">Prisen for kombinasjoner av ulike produkttyper må være lik de offisielle prisene for det enkelte produkt i medieselskapets prisliste for å få fullt tellende opplag. Ved reduksjon av prisen vil opplaget bli tilsvarende redusert.</article><article class="legalP" id="kapittel-1-ledd-11">Inntekter fra salg av papiraviser og inntekter fra salg av digitale publikasjoner skal skilles fra hverandre i selskapets bokføring av abonnements- og løssalgsinntekter.</article> <article class="defaultP" margin-top="true">§ 3 nr. 4 og 5 oppheves.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Fastsettelse av digitale utgaver</span></span><article class="legalP" id="kapittel-1-foreslåttparagraf-1-ledd-1">En oppdatert digital utgave skal ha minimum 50 prosent nytt og egenprodusert redaksjonelt innhold fra en utgave til den neste.</article><article class="legalP" id="kapittel-1-foreslåttparagraf-1-ledd-2">Det er ikke anledning til å øke antall utgivelser ved å fordele innhold i volum som har blitt publisert i få utgaver på mange utgaver. Hvis det digitale produktet er en kontinuerlig oppdatert nettavis, vil startpunktet for beregning av en utgave være snittet av siste års dagsproduksjon.</article><article class="legalP" id="kapittel-1-foreslåttparagraf-1-ledd-3">Hvis hovedmediet kommer ut som en kombinasjon av papirutgaver og digitale utgaver, må de digitale utgavenes redaksjonelle innhold i volum utgjøre minst 50 prosent av papirutgavenes redaksjonelle innhold.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Overgangsordninger</span></span><article class="legalP" id="kapittel-1-foreslåttparagraf-2-ledd-1">Det er ikke lenger anledning til å sette antall frieksemplarer lik antall budruter og legge dette til opplaget. Aviser som får en reduksjon i antall frieksemplarer som følge av dette, kan fordele reduksjonen likt i 2014, 2015 og 2016 etter avtale med Norsk Opplagskontroll AS.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Saksbehandling</span></span><article class="legalP" id="kapittel-1-foreslåttparagraf-3-ledd-1">Medier som mottar produksjonstilskudd må ha avgitt opplysninger om opplag på fastsatt skjema til Norsk Opplagskontroll AS. Tidsfrist for innlevering av skjema bekjentgjøres av Norsk Opplagskontroll. Norsk Opplagskontroll skal publisere en veiledning for utfylling av skjemaet. Norsk Opplagskontroll skal levere innstilling til fastsettelse av opplag til Medietilsynet senest 1. mars det påfølgende året. Medietilsynet vedtar opplag for medieselskaper som søker om produksjonstilskudd samtidig som vedtak om tildelt produksjonstilskudd finner sted.</article></article> <article class="defaultP" margin-top="true">Ny § 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Søknad om produksjonstilskudd</span></span><article class="legalP" id="kapittel-1-foreslåttparagraf-4-ledd-1">Søknad om produksjonstilskudd skal leveres på skjema fastsatt av Medietilsynet.</article><article class="legalP" id="kapittel-1-foreslåttparagraf-4-ledd-2">Søknaden om produksjonstilskudd skal attesteres av revisor. Revisor skal attestere for at alle opplysninger hentet fra søkerens regnskaper og opplysninger om utbetalt utbytte eller konsernbidrag er korrekte. Revisor skal også attestere for at opplysninger om tilleggsvirksomhet, statlig driftsstøtte fra andre kilder og offentlige eierandeler i medieselskapet er korrekte. For søkere eid av konserner skal revisor også attestere for at det er oppgitt korrekt administrasjons- og serviceavgift til dekning av konsernets felleskostnader.</article><article class="legalP" id="kapittel-1-foreslåttparagraf-4-ledd-3">Forvaltningsloven kommer til anvendelse på Medietilsynets saksbehandling etter denne forskriften.</article></article> <article class="defaultP" margin-top="true">Nåværende § 7 blir ny § 10.</article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Kontroll</span></span><article class="legalP" id="kapittel-1-foreslåttparagraf-5-ledd-1">Medier som søker om produksjonstilskudd for første gang får stedlig kontroll gjennomført av Norsk Opplagskontroll de to første årene de er i tilskuddsordningen. Norsk Opplagskontroll skal gjennomføre stedlig kontroll hos alle medier som mottar produksjonstilskudd minst hvert sjette år.</article></article> <article class="defaultP" margin-top="true">Ny § 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Klageadgang</span></span><article class="legalP" id="kapittel-1-foreslåttparagraf-6-ledd-1">Enkeltvedtak truffet av Medietilsynet i henhold til denne forskriften kan påklages til Klagenemnda for mediesaker.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-03-19-302/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks og gjelder for behandling av søknader om produksjonstilskudd fra og med 2015.</article></section></main></body></html>