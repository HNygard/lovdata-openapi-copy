<!DOCTYPE html><html lang="no"><head><title>Forskrift om endring i forskrift om brannsikring på skip</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-02-02-74</dd><dt class="dokid">DokumentID</dt><dd class="dokid">LTI/forskrift/2015-02-02-74</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 2 s 168</dd><dt class="dateInForce">I kraft fra</dt><dd class="dateInForce">2015-02-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-07-01-1099</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§6</li><li>lov/2007-02-16-9/§9</li><li>lov/2007-02-16-9/§11</li><li>lov/2007-02-16-9/§19</li><li>lov/2007-02-16-9/§20</li><li>lov/2007-02-16-9/§21</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2015-02-03 14:00</dd><dt class="journalNumber">Journalnummer</dt><dd class="journalNumber">2015-0077</dd><dt class="titleShort">Korttittel</dt><dd class="titleShort">Endr. i forskrift om brannsikring på skip</dd><dt class="title">Tittel</dt><dd class="title">Forskrift om endring i forskrift om brannsikring på skip</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 2. februar 2015 med hjemmel i lov 16. februar 2007 nr. 9 om skipssikkerhet (skipssikkerhetsloven) § 6, § 9, § 11, § 19, § 20 og § 21, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2015-02-02-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om brannsikring på skip<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-02-02-74" id="dokument"><h1>Forskrift om endring i forskrift om brannsikring på skip</h1><section class="section" data-name="kapI" id="kapittel-1" data-lovdata-URL="LTI/forskrift/2015-02-02-74/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juli 2014 nr. 1099 om brannsikring på skip gjøres følgende endringer:</article> <article class="defaultP" margin-top="true">I § 3 settes det inn nytt andre og tredje ledd som skal lyde:</article><article class="legalP" id="kapittel-1-ledd-2">§ 4, § 5, § 7, § 9, § 10, § 12, § 13 og § 14 gjelder ikke for hurtiggående fartøy med lengde (L) under 24 meter som skal ha passasjersertifikat. Med hurtiggående fartøy menes et fartøy som kan oppnå en hastighet på 20 knop eller mer.</article><article class="legalP" id="kapittel-1-ledd-3">Hurtiggående fartøy med lengde (L) under 24 meter som skal ha passasjersertifikat, skal oppfylle kravene i vedlegg I til forskriften her.</article> <article class="defaultP" margin-top="true">Nytt vedlegg I skal settes inn før SOLAS 74 og lyde:</article><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>Bygningsmåte</i></span></article><article class="marginIdArticle" id="kapittel-1-punkt-2"><span class="data-marginOriginalId">1.1</span><article class="legalP" id="kapittel-1-punkt-2-ledd-1">Hurtiggående fartøy med lengde (L) under 24 meter som skal ha passasjersertifikat, skal bygges av godkjente materialer og skal ha tilstrekkelig styrke for det fartsområdet fartøyet skal sertifiseres for.</article></article><article class="marginIdArticle" id="kapittel-1-punkt-3"><span class="data-marginOriginalId">2.</span><span class="miscHeadline"><i>Krav til brannintegritet av skott og dekk</i></span></article><article class="marginIdArticle" id="kapittel-1-punkt-4"><span class="data-marginOriginalId">2.1</span><article class="legalP" id="kapittel-1-punkt-4-ledd-1">Brannsikre skiller skal ha en isolasjonsverdi som innebærer at i løpet av 30 minutter skal ikke</article></article><article class="marginIdArticle" id="kapittel-1-punkt-5"><span class="data-marginOriginalId">2.1.1</span><article class="legalP" id="kapittel-1-punkt-5-ledd-1">gjennomsnittstemperaturen på den ikke-utsatte siden stige mer enn 140 °C over den opprinnelige temperaturen</article></article><article class="marginIdArticle" id="kapittel-1-punkt-6"><span class="data-marginOriginalId">2.1.2</span><article class="legalP" id="kapittel-1-punkt-6-ledd-1">temperaturen på noe enkelt punkt, inklusive en eventuell skjøt, stige mer enn 225 °C over den opprinnelige temperaturen.</article></article><article class="marginIdArticle" id="kapittel-1-punkt-7"><span class="data-marginOriginalId">2.2</span><article class="legalP" id="kapittel-1-punkt-7-ledd-1">Følgende skott og dekk skal være brannsikre</article></article><article class="marginIdArticle" id="kapittel-1-punkt-8"><span class="data-marginOriginalId">2.2.1</span><article class="legalP" id="kapittel-1-punkt-8-ledd-1">skott og dekk rundt maskinrom, inklusive skipssidene i maskinrom til minst 20 cm under vannlinjen</article></article><article class="marginIdArticle" id="kapittel-1-punkt-9"><span class="data-marginOriginalId">2.2.2</span><article class="legalP" id="kapittel-1-punkt-9-ledd-1">skott og dekk som skiller kontrollrom fra beboelsesrom</article></article><article class="marginIdArticle" id="kapittel-1-punkt-10"><span class="data-marginOriginalId">2.2.3</span><article class="legalP" id="kapittel-1-punkt-10-ledd-1">skott og dekk som skiller innskipningsstasjon for livbåter og redningsflåter fra arbeidsrom, beboelsesrom, fellesrom og lasterom.</article></article><article class="marginIdArticle" id="kapittel-1-punkt-11"><span class="data-marginOriginalId">2.3</span><article class="legalP" id="kapittel-1-punkt-11-ledd-1">Når aluminium er tillatt som brannsikkert skille, skal skillet være isolert slik at temperaturen i konstruksjonskjernen ikke stiger med mer enn 200 °C over temperaturen i omgivelsene i løpet av de første 30 minuttene av standard brannprøve.</article></article><article class="marginIdArticle" id="kapittel-1-punkt-12"><span class="data-marginOriginalId">2.4</span><article class="legalP" id="kapittel-1-punkt-12-ledd-1">Aluminium brukt i skott og dekk som omgir maskinrom, skal ha brannisolasjon på maskinromssiden. Isolasjonen skal være beskyttet slik at olje og oljeholdige damper ikke trenger inn i isolasjonen.</article></article><article class="marginIdArticle" id="kapittel-1-punkt-13"><span class="data-marginOriginalId">3.</span><span class="miscHeadline"><i>Ventilasjonsarrangement</i></span></article><article class="marginIdArticle" id="kapittel-1-punkt-14"><span class="data-marginOriginalId">3.1</span><article class="legalP" id="kapittel-1-punkt-14-ledd-1">Ventilasjonskanaler og rør o.l. til maskinrom skal være utstyrt med spjeld som kan manøvreres fra utsiden av rommet.</article></article><article class="marginIdArticle" id="kapittel-1-punkt-15"><span class="data-marginOriginalId">3.2</span><article class="legalP" id="kapittel-1-punkt-15-ledd-1">Ventilasjonskanaler o.l. til maskinrom skal ikke føres gjennom innredning, og ventilasjonskanaler o.l. til innredning skal ikke føres gjennom maskinrom.</article></article><article class="marginIdArticle" id="kapittel-1-punkt-16"><span class="data-marginOriginalId">3.3</span><article class="legalP" id="kapittel-1-punkt-16-ledd-1">Maskinromsvifter skal kunne stenges fra utsiden av maskinrommet.</article></article><article class="marginIdArticle" id="kapittel-1-punkt-17"><span class="data-marginOriginalId">4.</span><span class="miscHeadline"><i>Brannoppdagelsessystem</i></span></article><article class="marginIdArticle" id="kapittel-1-punkt-18"><span class="data-marginOriginalId">4.1</span><article class="legalP" id="kapittel-1-punkt-18-ledd-1">Et automatisk brannoppdagelsessystem skal være installert i maskinrom.</article></article><article class="marginIdArticle" id="kapittel-1-punkt-19"><span class="data-marginOriginalId">5.</span><span class="miscHeadline"><i>Brennoljeinstallasjoner</i></span></article><article class="marginIdArticle" id="kapittel-1-punkt-20"><span class="data-marginOriginalId">5.1</span><article class="legalP" id="kapittel-1-punkt-20-ledd-1">Brennoljetanker skal være atskilt fra maskinrom og innredning med kofferdam e.l.</article></article><article class="marginIdArticle" id="kapittel-1-punkt-21"><span class="data-marginOriginalId">5.2</span><article class="legalP" id="kapittel-1-punkt-21-ledd-1">Brennoljetanker skal være utstyrt med hurtigavstengningsventil. Sjøfartsdirektoratet skal akseptere ventilens plassering.</article></article><article class="marginIdArticle" id="kapittel-1-punkt-22"><span class="data-marginOriginalId">6.</span><span class="miscHeadline"><i>Brannslokkingsanlegg og bærbare brannslokkingsapparater</i></span></article><article class="marginIdArticle" id="kapittel-1-punkt-23"><span class="data-marginOriginalId">6.1</span><article class="legalP" id="kapittel-1-punkt-23-ledd-1">I maskinrom skal det være installert et fastmontert hovedslokkingsanlegg som oppfyller kravene i SOLAS regel II-2/10.5.1.</article></article><article class="marginIdArticle" id="kapittel-1-punkt-24"><span class="data-marginOriginalId">6.2</span><article class="legalP" id="kapittel-1-punkt-24-ledd-1">I maskinrom på skip med bruttotonnasje under 100 skal det finnes minst ett bærbart brannslokkingsapparat.</article></article><article class="marginIdArticle" id="kapittel-1-punkt-25"><span class="data-marginOriginalId">6.3</span><article class="legalP" id="kapittel-1-punkt-25-ledd-1">I maskinrom på skip med bruttotonnasje 100 eller mer, men med bruttotonnasje under 200 skal det finnes minst to bærbare brannslokkingsapparater.</article></article><article class="marginIdArticle" id="kapittel-1-punkt-26"><span class="data-marginOriginalId">6.4</span><article class="legalP" id="kapittel-1-punkt-26-ledd-1">I maskinrom på skip med bruttotonnasje 200 eller mer skal det i tillegg til kravene i 6.3 finnes så mange brannslokkingsapparater at det ikke er mer enn 10 meter fra et brannslokkingsapparat til noe punkt i maskinrommet. Ved hver oljefyrt kjeleinstallasjon i maskinrommet skal det finnes et brannslokkingsapparat.</article></article><article class="marginIdArticle" id="kapittel-1-punkt-27"><span class="data-marginOriginalId">6.5</span><article class="legalP" id="kapittel-1-punkt-27-ledd-1">I innredningen fastsetter Sjøfartsdirektoratet antallet og størrelsen på brannslokkingsapparater.</article></article><article class="marginIdArticle" id="kapittel-1-punkt-28"><span class="data-marginOriginalId">6.6</span><article class="legalP" id="kapittel-1-punkt-28-ledd-1">Vekten av et bærbart brannslokkingsapparat skal ikke være mer enn 23 kg.</article></article><article class="marginIdArticle" id="kapittel-1-punkt-29"><span class="data-marginOriginalId">6.7.</span><article class="legalP" id="kapittel-1-punkt-29-ledd-1">Når bærbare brannslokkingsapparater kreves skal</article></article><article class="marginIdArticle" id="kapittel-1-punkt-30"><span class="data-marginOriginalId">6.7.1</span><article class="legalP" id="kapittel-1-punkt-30-ledd-1">CO<sub>2</sub> -apparater minst ha en CO<sub>2</sub> -ladning på 5 kg</article></article><article class="marginIdArticle" id="kapittel-1-punkt-31"><span class="data-marginOriginalId">6.7.2</span><article class="legalP" id="kapittel-1-punkt-31-ledd-1">vannapparater minst ha et innhold på 9 liter</article></article><article class="marginIdArticle" id="kapittel-1-punkt-32"><span class="data-marginOriginalId">6.7.3</span><article class="legalP" id="kapittel-1-punkt-32-ledd-1">pulverapparater minst ha 6 kg pulver.</article></article><article class="marginIdArticle" id="kapittel-1-punkt-33"><span class="data-marginOriginalId">6.8</span><article class="legalP" id="kapittel-1-punkt-33-ledd-1">Fartøy med bruttotonnasje under 50 kan ha brannslokkingsapparater med mindre innhold enn kravene etter punkt 6.7.</article></article><article class="marginIdArticle" id="kapittel-1-punkt-34"><span class="data-marginOriginalId">6.9</span><article class="legalP" id="kapittel-1-punkt-34-ledd-1">Hvert brannslokkingsapparat skal ha minst én reserveladning. Når apparatene ikke kan lades opp om bord skal antallet apparater økes med 50 prosent.</article></article><article class="marginIdArticle" id="kapittel-1-punkt-35"><span class="data-marginOriginalId">6.10</span><article class="legalP" id="kapittel-1-punkt-35-ledd-1">Sjøfartsdirektoratet kan kreve ytterligere brannslokkingsapparater plassert andre steder enn nevnt ovenfor hvis arrangementet gjør dette nødvendig.</article></article><article class="marginIdArticle" id="kapittel-1-punkt-36"><span class="data-marginOriginalId">6.11</span><article class="legalP" id="kapittel-1-punkt-36-ledd-1">Apparater med slokkemiddel under trykk skal ikke installeres i passasjerenes eller besetningens soverom. Sjøfartsdirektoratet bestemmer om slike apparater kan tillates i den øvrige innredningen.</article></article><article class="marginIdArticle" id="kapittel-1-punkt-37"><span class="data-marginOriginalId">6.12</span><article class="legalP" id="kapittel-1-punkt-37-ledd-1">Apparater som kan bli utsatt for frost, skal være av frostsikker type.</article></article><article class="marginIdArticle" id="kapittel-1-punkt-38"><span class="data-marginOriginalId">7.</span><span class="miscHeadline"><i>Plassering av bærbare brannslokkingsapparater</i></span></article><article class="marginIdArticle" id="kapittel-1-punkt-39"><span class="data-marginOriginalId">7.1</span><article class="legalP" id="kapittel-1-punkt-39-ledd-1">Når det er krav til bærbare brannslokkingsapparater, plasseres de som følger: <table><thead><tr><th data-text-align="left" data-vertical-align="top"><i>Innredning:</i></th><th data-text-align="left" data-vertical-align="top"><i>Vannapparater</i><br /><i>Pulverapparater kan også brukes. Plasseringen skal da være slik at et vannapparat alltid er innen en rimelig rekkevidde fra neste vannapparat. Dette medfører at det totale antall apparater i innredningen i slike tilfelle må økes.</i></th></tr></thead><tbody><tr><td data-text-align="left" data-vertical-align="top">Styrehus og bysse:</td><td data-text-align="left" data-vertical-align="top">Pulverapparater</td></tr><tr><td data-text-align="left" data-vertical-align="top">Maskin- og kjelerom, rom for hjelpemaskineri:</td><td data-text-align="left" data-vertical-align="top">Pulverapparater</td></tr><tr><td data-text-align="left" data-vertical-align="top">Elektriske apparattavler, generatorer mv. i maskinrom:</td><td data-text-align="left" data-vertical-align="top">Pulverapparater<br />CO<sub>2</sub> -apparater</td></tr><tr><td data-text-align="left" data-vertical-align="top">Rom for tauverk, storesrom mv.:</td><td data-text-align="left" data-vertical-align="top">Vannapparater</td></tr></tbody></table></article></article><article class="marginIdArticle" id="kapittel-1-punkt-40"><span class="data-marginOriginalId">7.2</span><article class="legalP" id="kapittel-1-punkt-40-ledd-1">Et håndslokningsapparat som er bestemt til bruk i et spesielt rom, skal være tilgjengelig nær inngangen til dette rommet.</article></article><article class="marginIdArticle" id="kapittel-1-punkt-41"><span class="data-marginOriginalId">8.</span><span class="miscHeadline"><i>Brannpumper, brannledninger, hydranter, slanger, strålerør og brannmannsutstyr</i></span></article><article class="marginIdArticle" id="kapittel-1-punkt-42"><span class="data-marginOriginalId">8.1</span><article class="legalP" id="kapittel-1-punkt-42-ledd-1">Hurtiggående fartøy skal ha brannpumpe som ikke kan kombineres med en lensepumpe. Skipets hovedmotor kan drive pumpen når propellen raskt kan koples fri fra hovedmotoren. Vann på brannledningen skal kunne settes på fra et sikkert sted utenfor maskinrommet.</article></article><article class="marginIdArticle" id="kapittel-1-punkt-43"><span class="data-marginOriginalId">8.2</span><article class="legalP" id="kapittel-1-punkt-43-ledd-1">Hurtiggående fartøy skal ha nødbrannpumpe som er installert utenfor maskinrommet. Nødbrannpumpen kan være den samme som nødlensepumpen. På fartøy med uavhengige maskinrom, kan nødbrannpumpen plasseres i det ene av disse rommene.</article></article><article class="marginIdArticle" id="kapittel-1-punkt-44"><span class="data-marginOriginalId">8.3</span><article class="legalP" id="kapittel-1-punkt-44-ledd-1">Hurtiggående fartøy skal ha hydranter, brannslanger og strålerør i samsvar med forskriftens § 8.</article></article><article class="marginIdArticle" id="kapittel-1-punkt-45"><span class="data-marginOriginalId">9.</span><span class="miscHeadline"><i>Diverse</i></span></article><article class="marginIdArticle" id="kapittel-1-punkt-46"><span class="data-marginOriginalId">9.1</span><article class="legalP" id="kapittel-1-punkt-46-ledd-1">Brannøkser skal være tilgjengelige i et slikt antall og på slike steder i nærheten av utgangene og nødutgangene til dekk som forholdene måtte tilsi.</article></article><article class="marginIdArticle" id="kapittel-1-punkt-47"><span class="data-marginOriginalId">9.2</span><article class="legalP" id="kapittel-1-punkt-47-ledd-1">Hvis brennbare materialer er brukt for å gi fartøyet oppdrift i skadet tilstand, skal slike materialer ikke finnes i rom med rør for brennolje eller mulige antennelseskilder.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-02-02-74/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gjelder fra 15. februar 2015.</article></section></main></body></html>