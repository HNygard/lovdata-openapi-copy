<!DOCTYPE html><html lang="no"><head><title>Forskrift om samordning av alderspensjon før 67 år og enke- og enkemannspensjon fra offentlig tjenestepensjonsordning med uføretrygd fra folketrygden – overgangsregler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-01-1374</dd><dt class="dokid">DokumentID</dt><dd class="dokid">LTI/forskrift/2015-12-01-1374</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 13 s 2115</dd><dt class="dateInForce">I kraft fra</dt><dd class="dateInForce">2015-12-01 med virkning fra 2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1957-07-06-26/§30</li></ul></dd><dt class="dateOfPublication">Kunngjort</dt><dd class="dateOfPublication">2015-12-03 14:30</dd><dt class="journalNumber">Journalnummer</dt><dd class="journalNumber">2015-1150</dd><dt class="titleShort">Korttittel</dt><dd class="titleShort">Forskrift om samordning av alderspensjon</dd><dt class="title">Tittel</dt><dd class="title">Forskrift om samordning av alderspensjon før 67 år og enke- og enkemannspensjon fra offentlig tjenestepensjonsordning med uføretrygd fra folketrygden – overgangsregler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 1. desember 2015 med hjemmel i lov 6. juli 1957 nr. 26 om samordning av pensjons- og trygdeytelser (samordningsloven) § 30.</dd><dt class="refid">RefID</dt><dd class="refid">forskrift/2015-12-01-1374</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om samordning av alderspensjon før 67 år og enke- og enkemannspensjon fra offentlig tjenestepensjonsordning med uføretrygd fra folketrygden – overgangsregler<ul class="tocSubUl"><li>§ 1. Virkeområde</li><li>§ 2. Fastsetting av samordningsfradrag i alderspensjonen</li><li>§ 3. Fastsetting av samordningsfradrag i enke- og enkemannspensjonen</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-01-1374" id="dokument"><h1>Forskrift om samordning av alderspensjon før 67 år og enke- og enkemannspensjon fra offentlig tjenestepensjonsordning med uføretrygd fra folketrygden – overgangsregler</h1><article class="legalArticle" data-lovdata-URL="LTI/forskrift/2015-12-01-1374/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder samordning av alderspensjon fra offentlig tjenestepensjonsordning som gis før fylte 67 år med uføretrygd fra folketrygden. Forskriften omfatter tilfeller der:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">alderspensjonen ved aldersgrensen avløser en uførepensjon fra offentlig tjenestepensjonsordning,</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">uførepensjonen var innvilget med virkningstidspunkt før 1. januar 2015, og</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">uførepensjonen per 31. desember 2014 var samordnet med uførepensjon fra folketrygden.</article></article></li></ul></article><article class="legalP" id="paragraf-1-ledd-2">Forskriften gjelder også samordning av enke- og enkemannspensjon som omfattes av samordningsloven § 3 første ledd første og tredje punktum når slik pensjon ytes i tillegg til ytelsene som nevnt i første ledd og var innvilget med virkningstidspunkt før 1. januar 2015.</article><article class="legalP" id="paragraf-1-ledd-3">Forskriften gjelder for personer som når aldersgrensen for stillingen før år 2025.</article></article><article class="legalArticle" data-lovdata-URL="LTI/forskrift/2015-12-01-1374/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av samordningsfradrag i alderspensjonen</span></h2><article class="legalP" id="paragraf-2-ledd-1">Samordningsfradraget i alderspensjon som nevnt i § 1 fastsettes etter reglene i samordningsloven slik de lød før 1. januar 2015.</article><article class="legalP" id="paragraf-2-ledd-2">Til grunn for samordningen skal legges<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">pensjonsgrunnlag, tjenestetid, pensjonsgrad og deltidsprosent som alderspensjonen er beregnet etter og</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">uførepensjonen fra folketrygden slik den var beregnet per 31. desember 2014.</article></article></li></ul></article><article class="legalP" id="paragraf-2-ledd-3">Samordningsfradraget reguleres i samsvar med folketrygdens grunnbeløp.</article></article><article class="legalArticle" data-lovdata-URL="LTI/forskrift/2015-12-01-1374/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsetting av samordningsfradrag i enke- og enkemannspensjonen</span></h2><article class="legalP" id="paragraf-3-ledd-1">Paragrafen gjelder når det ytes enke- og enkemannspensjon som nevnt i § 1 andre ledd og alderspensjon før fylte 67 år når samordningsfradraget i alderspensjonen er fastsatt etter § 2.</article><article class="legalP" id="paragraf-3-ledd-2">Dersom enke- og enkemannspensjonen reguleres etter lov om Statens pensjonskasse § 35 og tilsvarende regler for andre offentlige tjenestepensjonsordninger, skal det fastsettes ny redusert enke- og enkemannspensjon.</article><article class="legalP" id="paragraf-3-ledd-3">Samordningsfradraget i enke- og enkemannspensjonen som nevnt i første og andre ledd fastsettes etter reglene i samordningsloven slik de lød før 1. januar 2015.</article><article class="legalP" id="paragraf-3-ledd-4">Til grunn for samordningen skal legges<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-4-punkt-1"><article class="legalP" id="paragraf-3-ledd-4-punkt-1-ledd-1">uførepensjonen fra folketrygden slik den var beregnet per 31. desember 2014 og</article></article></li><li data-li-identifier="b)" data-name="b)"><article class="listArticle" id="paragraf-3-ledd-4-punkt-2"><article class="legalP" id="paragraf-3-ledd-4-punkt-2-ledd-1">samordningsfradraget i alderspensjonen etter § 2.</article></article></li></ul></article><article class="legalP" id="paragraf-3-ledd-5">Samordningsfradraget reguleres i samsvar med folketrygdens grunnbeløp.</article></article><article class="legalArticle" data-lovdata-URL="LTI/forskrift/2015-12-01-1374/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks og gis virkning fra 1. januar 2015.</article></article></main></body></html>