<!DOCTYPE html><html lang="no"><head><title>Forskrift om behandlingstilbud for personer med lettere psykiske og sammensatte lidelser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-21-1822</dd><dt class="dokid">DokumentID</dt><dd class="dokid">LTI/forskrift/2015-12-21-1822</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 17 s 2731</dd><dt class="dateInForce">I kraft fra</dt><dd class="dateInForce">2016-01-01 – 2016-12-31</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2016-01-04 15:45</dd><dt class="journalNumber">Journalnummer</dt><dd class="journalNumber">2015-1529</dd><dt class="titleShort">Korttittel</dt><dd class="titleShort">Forskrift om behandlingstilbud for personer med psyk. lidelser</dd><dt class="title">Tittel</dt><dd class="title">Forskrift om behandlingstilbud for personer med lettere psykiske og sammensatte lidelser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 21. desember 2015 med hjemmel i Stortingets budsjettvedtak 17. desember 2015, jf. Innst. 15 S (2015–2016), rammeområde 7, romertall I.</dd><dt class="refid">RefID</dt><dd class="refid">forskrift/2015-12-21-1822</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om behandlingstilbud for personer med lettere psykiske og sammensatte lidelser<ul class="tocSubUl"><li>§ 1. Innhold</li><li>§ 2. Varighet</li><li>§ 3. Forholdet til tiltaksforskriften</li><li>§ 4. Anskaffelse</li><li>§ 5. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-21-1822" id="dokument"><h1>Forskrift om behandlingstilbud for personer med lettere psykiske og sammensatte lidelser</h1><article class="legalArticle" data-lovdata-URL="LTI/forskrift/2015-12-21-1822/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innhold</span></h2><article class="legalP" id="paragraf-1-ledd-1">Tilbudet retter seg mot personer med sammensatte og lettere psykiske lidelser som har behov for poliklinisk samtalebehandling hos psykolog eller psykiater.</article><article class="legalP" id="paragraf-1-ledd-2">Tilbudet gjelder utredning, behandling og i enkelte tilfeller vedlikeholdsbehandling. Hensikten er å redusere ventetid på behandling for å få yrkesaktive raskere tilbake i arbeid.</article></article><article class="legalArticle" data-lovdata-URL="LTI/forskrift/2015-12-21-1822/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Varighet</span></h2><article class="legalP" id="paragraf-2-ledd-1">Varigheten for behandlingstilbudet er opptil 18 uker. Ved behandlingsbehov utover denne rammen, må man søke ordinære behandlingstilbud.</article></article><article class="legalArticle" data-lovdata-URL="LTI/forskrift/2015-12-21-1822/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til tiltaksforskriften</span></h2><article class="legalP" id="paragraf-3-ledd-1">Kapittel 1 i forskrift 11. desember 2015 nr. 1598 om arbeidsmarkedstiltak gjelder så langt det passer.</article></article><article class="legalArticle" data-lovdata-URL="LTI/forskrift/2015-12-21-1822/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Anskaffelse</span></h2><article class="legalP" id="paragraf-4-ledd-1">Behandlingstilbudet anskaffes etter regelverk fastsatt i eller i medhold av lov 16. juli 1999 nr. 69 om offentlige anskaffelser.</article></article><article class="legalArticle" data-lovdata-URL="LTI/forskrift/2015-12-21-1822/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse mv.</span></h2><article class="legalP" id="paragraf-5-ledd-1">Forskriften trer i kraft 1. januar 2016 og gjelder til og med 31. desember 2016.</article></article></main></body></html>