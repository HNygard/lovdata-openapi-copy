<!DOCTYPE html><html lang="no"><head><title>Forskrift om endring i forskrift om narkotika</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-09-28-1154</dd><dt class="dokid">DokumentID</dt><dd class="dokid">LTI/forskrift/2015-09-28-1154</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 11 s 1869</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-02-14-199</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§22</li><li>lov/1992-12-04-132/§23a</li><li>lov/1992-12-04-132/§24</li><li>lov/1992-12-04-132/§25</li><li>lov/1992-12-04-132/§25a</li><li>forskrift/1995-06-08-521</li><li>forskrift/2000-12-21-1362</li><li>forskrift/2013-03-05-1461</li></ul></dd><dt class="dateOfPublication">Kunngjort</dt><dd class="dateOfPublication">2015-10-09 14:45</dd><dt class="journalNumber">Journalnummer</dt><dd class="journalNumber">2015-0960</dd><dt class="titleShort">Korttittel</dt><dd class="titleShort">Endr. i narkotikaforskriften</dd><dt class="title">Tittel</dt><dd class="title">Forskrift om endring i forskrift om narkotika</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 28. september 2015 med hjemmel i lov 4. desember 1992 nr. 132 om legemidler m.v. (legemiddelloven) § 22, § 23a, § 24, § 25 og § 25a, jf. delegeringsvedtak 8. juni 1995 nr. 521, delegeringsvedtak 21. desember 2000 nr. 1362 og delegeringsvedtak 5. mars 2013 nr. 1461.</dd><dt class="refid">RefID</dt><dd class="refid">forskrift/2015-09-28-1154</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om narkotika<ul class="tocSubUl"><li>I<ul class="tocSubUl"><li>§ 19. Medbringing av legemidler med innhold av narkotika til eget personlig, medisinsk bruk for reisende</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2015-09-28-1154" id="dokument"><h1>Forskrift om endring i forskrift om narkotika</h1><section class="section" data-name="kapI" id="kapittel-1" data-lovdata-URL="LTI/forskrift/2015-09-28-1154/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. februar 2013 nr. 199 om narkotika (narkotikaforskriften) gjøres følgende endringer:</article> <article class="defaultP" margin-top="true">§ 5 nåværende annet ledd annet punktum blir nytt tredje ledd og skal lyde:</article><article class="legalP" id="kapittel-1-ledd-2">Gis unntak i henhold til annet ledd, kommer likevel forskriften § 9 til anvendelse.</article> <article class="defaultP" margin-top="true">§ 5 nytt fjerde ledd skal lyde:</article><article class="legalP" id="kapittel-1-ledd-3">Denne bestemmelsen gjelder ikke for medbringing av legemidler med innhold av narkotika til eget personlig, medisinsk bruk for reisende jf. forskriften § 19.</article> <article class="defaultP" margin-top="true">§ 9 åttende ledd skal lyde:</article><article class="numberedLegalP" data-numerator="8" id="kapittel-1-nummer-1">(8) Innførsel eller utførsel av narkotika som sertifikatet omfatter kan ikke fordeles på flere sendinger. Statens legemiddelverk kan i særlige tilfelle gjøre unntak fra denne bestemmelsen.</article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Medbringing av legemidler med innhold av narkotika til eget personlig, medisinsk bruk for reisende</span></span><article class="legalP" id="kapittel-1-foreslåttparagraf-1-ledd-1">Legemidler med innhold av narkotika kan, til eget personlig, medisinsk bruk, medbringes ved inn- eller utreise når<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">legemidlene er rekvirert av lege eller tannlege</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">den reisende kan dokumentere, for eksempel ved hjelp av pakningens etikett, resept eller legeerklæring, at legemidlene er rekvirert til eget personlig, medisinsk bruk</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">mengden medbrakt legemiddel ikke overstiger mengdebegrensningen som fremkommer av annet, tredje, fjerde, femte eller sjette ledd.</article></article></li></ul></article><article class="legalP" id="kapittel-1-foreslåttparagraf-1-ledd-2">For reisende med folkeregistrert adresse i Norge gjelder ved innreise til Norge en mengdebegrensning tilsvarende én ukes forbruk etter angitt dosering når legemidlet er anskaffet i utlandet. Den reisende kan likevel medbringe slike legemidler tilsvarende inntil én måneds forbruk etter angitt dosering dersom den reisendes medisinske behov kan dokumenteres ved erklæring fra lege i Norge.</article><article class="legalP" id="kapittel-1-foreslåttparagraf-1-ledd-3">Reisende med folkeregistrert adresse i Norge kan ved innreise til Norge medbringe legemidler med innhold av narkotika inntil én måneds forbruk dersom legemidlene er anskaffet i Norge. Den reisende må kunne dokumentere at legemidlene er anskaffet i Norge.</article><article class="legalP" id="kapittel-1-foreslåttparagraf-1-ledd-4">For reisende til Norge som ikke har folkeregistrert adresse i Norge, gjelder en mengdebegrensning tilsvarende én måneds forbruk etter angitt dosering. Departementet kan gjøre unntak fra mengdebegrensningen dersom det er medisinsk behov for å medbringe legemidler med innhold av narkotika for mer enn én måneds forbruk.</article><article class="legalP" id="kapittel-1-foreslåttparagraf-1-ledd-5">Ved utreise fra Norge gjelder en mengdebegrensning tilsvarende én måneds forbruk etter angitt dosering.</article><article class="legalP" id="kapittel-1-foreslåttparagraf-1-ledd-6">Ved utreise fra Norge til land utenfor Schengen-området, kan reisende medbringe legemidler med innhold av narkotika for mer enn én måneds forbruk dersom den reisende kan dokumentere, ved legeerklæring fra lege i Norge, sitt personlige medisinske behov for legemidlene.</article><article class="legalP" id="kapittel-1-foreslåttparagraf-1-ledd-7">Ved reiser innen Schengen-området kan reisende bosatt i Schengen-området framlegge original Schengen-attest i stedet for dokumentasjon nevnt i første ledd. Attesten skal være utstedt av kompetent myndighet i landet den reisende er bosatt. For bosatte i Norge utstedes attesten av apotek.</article><article class="legalP" id="kapittel-1-foreslåttparagraf-1-ledd-8">Tollmyndighetene kan kreve at den reisende legger fram dokumentasjon etter denne bestemmelsen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-09-28-1154/KAPITTEL_2"><h2 data-text-align="center">II</h2><article class="defaultP">I Narkotikalisten skal uttrykket «Unntak fra sertifikatkrav, se § 12» endres til:</article> <article class="defaultP" margin-top="true">Unntak fra sertifikatkrav, se § 10.</article></section><section class="section" data-name="kapIII" id="kapittel-3" data-lovdata-URL="LTI/forskrift/2015-09-28-1154/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2016.</article></section></main></body></html>