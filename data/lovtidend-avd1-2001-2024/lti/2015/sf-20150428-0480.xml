<!DOCTYPE html><html lang="no"><head><title>Forskrift om endring i forskrift om studier og eksamen ved Lovisenberg diakonale høgskole AS (LDH)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-04-28-480</dd><dt class="dokid">DokumentID</dt><dd class="dokid">LTI/lov/2015-04-28-480</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 5 s 719</dd><dt class="dateInForce">I kraft fra</dt><dd class="dateInForce">2015-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-06-18-757</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-11</li></ul></dd><dt class="dateOfPublication">Kunngjort</dt><dd class="dateOfPublication">2015-05-15 15:20</dd><dt class="journalNumber">Journalnummer</dt><dd class="journalNumber">2015-0382</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved LDH</dd><dt class="title">Tittel</dt><dd class="title">Forskrift om endring i forskrift om studier og eksamen ved Lovisenberg diakonale høgskole AS (LDH)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av høgskolestyret ved Lovisenberg diakonale høgskole AS 28. april 2015 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-11.</dd><dt class="refid">RefID</dt><dd class="refid">lov/2015-04-28-480</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Lovisenberg diakonale høgskole AS (LDH)<ul class="tocSubUl"><li>I<ul class="tocSubUl"><li>§ 2. Definisjoner</li><li>§ 7. Studierett</li><li>§ 9. Utdanningsplan</li><li>§ 26. Eksamen på annet språk enn norsk</li><li>§ 32. Vitnemål og karakterutskrift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2015-04-28-480" id="dokument"><h1>Forskrift om endring i forskrift om studier og eksamen ved Lovisenberg diakonale høgskole AS (LDH)</h1><section class="section" data-name="kapI" id="kapittel-1" data-lovdata-URL="LTI/lov/2015-04-28-480/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. juni 2013 nr. 757 om studier og eksamen ved Lovisenberg diakonale høgskole AS (LDH) gjøres følgende endring:</article> <article class="defaultP" margin-top="true">§ 2, § 7, § 9, § 26 og § 32 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span></article> <article class="defaultP" margin-top="true"><i>Student</i></article><article class="legalP" id="kapittel-1-ledd-2">Som student regnes i denne forskrift en person som er tatt opp til et av LDHs studier på grunnlag av de krav gjeldende lover og forskrifter for opptak setter for studiet.</article> <article class="defaultP" margin-top="true"><i>Studierett</i></article><article class="legalP" id="kapittel-1-ledd-3">Rettigheter knyttet til det å være tatt opp ved et studium og inneha studentstatus. Det innebærer rett til å delta i all undervisning og veiledning tilknyttet studiet, samt retten til å fremstille seg til eksamen.</article> <article class="defaultP" margin-top="true"><i>Rammeplan</i></article><article class="legalP" id="kapittel-1-ledd-4">En plan for et studium der departementet har fastsatt nasjonale rammer for mål, innhold og vurdering i studiet.</article> <article class="defaultP" margin-top="true"><i>Fagplan</i></article><article class="legalP" id="kapittel-1-ledd-5">LDHs konkretisering av læringsutbytter, innhold, organisering og vurdering i studier regulert av nasjonal rammeplan.</article> <article class="defaultP" margin-top="true"><i>Studieplan</i></article><article class="legalP" id="kapittel-1-ledd-6">LDHs konkretisering av læringsutbytter, innhold, organisering og vurdering av utdanninger som ikke er regulert av nasjonal rammeplan.</article> <article class="defaultP" margin-top="true"><i>Studiepoeng</i></article><article class="legalP" id="kapittel-1-ledd-7">Mål på omfanget av et studium der et fullt studieår er normert til 60 studiepoeng.</article> <article class="defaultP" margin-top="true"><i>Eksamen</i></article><article class="legalP" id="kapittel-1-ledd-8">Eksamen er betegnelse på en prøve eller vurdering når resultatet skal inngå på vitnemålet eller innregnes i en karakter på vitnemålet.</article> <article class="defaultP" margin-top="true"><i>Ordinær eksamen</i></article><article class="legalP" id="kapittel-1-ledd-9">Ordinær eksamen er den prøve som arrangeres for studenter som følger normal studieprogresjon.</article> <article class="defaultP" margin-top="true"><i>Utsatt eksamen</i></article><article class="legalP" id="kapittel-1-ledd-10">Utsatt eksamen er den prøve som arrangeres for studenter som har levert legeerklæring eller har hatt annet dokumentert gyldig fravær ved ordinær eksamen.</article> <article class="defaultP" margin-top="true"><i>Ny eksamen</i></article><article class="legalP" id="kapittel-1-ledd-11">Ny eksamen er den prøve som arrangeres for studenter som har gjennomført, men ikke bestått ordinær eksamen.</article> <article class="defaultP" margin-top="true"><i>Kandidat</i></article><article class="legalP" id="kapittel-1-ledd-12">Student som er oppe til eksamen.</article> <article class="defaultP" margin-top="true"><i>Privatist</i></article><article class="legalP" id="kapittel-1-ledd-13">Person som går opp til eksamen etter lov om universiteter og høgskoler § 3-10, uten å være opptatt ved studiet.</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Studierett</span></span><article class="marginIdArticle" id="kapittel-1-foreslåttparagraf-2-punkt-1"><span class="data-marginOriginalId">7.1</span><article class="legalP" id="kapittel-1-foreslåttparagraf-2-punkt-1-ledd-1">Den som har akseptert tilbud om studieplass har studierett i henhold til normert studietid og fastsatt studieprogresjon for det studiet han/hun er tatt opp til.</article></article><article class="marginIdArticle" id="kapittel-1-foreslåttparagraf-2-punkt-2"><span class="data-marginOriginalId">7.2</span><article class="legalP" id="kapittel-1-foreslåttparagraf-2-punkt-2-ledd-1">Studieretten kan normalt beholdes to år i tillegg til normert studietid, dersom studenten er forsinket i sine studier. I tidsberegningen på to år inngår ikke utsatt studiestart, midlertidig utestengelse fra høgskolen og permisjoner etter § 10 punkt 10.1 og 10.2 i denne forskriften.</article></article><article class="marginIdArticle" id="kapittel-1-foreslåttparagraf-2-punkt-3"><span class="data-marginOriginalId">7.3</span><article class="legalP" id="kapittel-1-foreslåttparagraf-2-punkt-3-ledd-1">Studenten vil normalt miste studieretten i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-punkt-3-ledd-1-punkt-1"><article class="legalP" id="kapittel-1-foreslåttparagraf-2-punkt-3-ledd-1-punkt-1-ledd-1">studenten har brukt opp sine forsøk til eksamen eller praksisperiode som beskrevet i fagplan/studieplan og denne forskriften.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-punkt-3-ledd-1-punkt-2"><article class="legalP" id="kapittel-1-foreslåttparagraf-2-punkt-3-ledd-1-punkt-2-ledd-1">studenten har overskredet den fastsatte grensen på 2 år utover normert studietid.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-punkt-3-ledd-1-punkt-3"><article class="legalP" id="kapittel-1-foreslåttparagraf-2-punkt-3-ledd-1-punkt-3-ledd-1">studenten har ikke avlagt og bestått eksamen i løpet av de to siste studieår og har ikke permisjon.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-punkt-3-ledd-1-punkt-4"><article class="legalP" id="kapittel-1-foreslåttparagraf-2-punkt-3-ledd-1-punkt-4-ledd-1">studenten har ikke betalt semester- og studieavgift innen gjeldende frister.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-punkt-3-ledd-1-punkt-5"><article class="legalP" id="kapittel-1-foreslåttparagraf-2-punkt-3-ledd-1-punkt-5-ledd-1">studenten har ikke kontaktet høgskolen innen angitt frist før permisjonstidens utløp. Studenter i permisjon er selv ansvarlige for å gi skriftlig tilbakemelding om tilbakekomst til studiet eller å gi skriftlig tilbakemelding om oppsigelse av studieplass.</article></article></li></ul></article></article><article class="marginIdArticle" id="kapittel-1-foreslåttparagraf-2-punkt-4"><span class="data-marginOriginalId">7.4</span><article class="legalP" id="kapittel-1-foreslåttparagraf-2-punkt-4-ledd-1">Studiesjef fatter vedtak om tap av studierett.</article></article><article class="marginIdArticle" id="kapittel-1-foreslåttparagraf-2-punkt-5"><span class="data-marginOriginalId">7.5</span><article class="legalP" id="kapittel-1-foreslåttparagraf-2-punkt-5-ledd-1">Studieretten opphører når:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-punkt-5-ledd-1-punkt-1"><article class="legalP" id="kapittel-1-foreslåttparagraf-2-punkt-5-ledd-1-punkt-1-ledd-1">studenten selv skriftlig bekrefter at han/hun trekker seg fra studiet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-punkt-5-ledd-1-punkt-2"><article class="legalP" id="kapittel-1-foreslåttparagraf-2-punkt-5-ledd-1-punkt-2-ledd-1">studiene er fullført og vitnemål/karakterutskrift er utstedt.</article></article></li></ul></article></article><article class="marginIdArticle" id="kapittel-1-foreslåttparagraf-2-punkt-6"><span class="data-marginOriginalId">7.6</span><article class="legalP" id="kapittel-1-foreslåttparagraf-2-punkt-6-ledd-1">Den som har mistet studieretten etter § 7 punkt 7.3 i denne forskrift, kan søke nytt opptak til studiet ved LDH etter tre år, såfremt overordnede bestemmelser gir anledning til dette.</article></article></article><article class="futureLegalArticle" data-name="§9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Utdanningsplan</span></span><article class="marginIdArticle" id="kapittel-1-foreslåttparagraf-3-punkt-1"><span class="data-marginOriginalId">9.1</span><article class="legalP" id="kapittel-1-foreslåttparagraf-3-punkt-1-ledd-1">Det skal utarbeides en utdanningsplan mellom høgskolen og hver student som tas opp til studier av 30 studiepoengs omfang eller mer. Utdanningsplanen beskriver hvilke elementer av studiet studenten skal gjennomføre i de ulike semestrene studiet varer.</article></article><article class="marginIdArticle" id="kapittel-1-foreslåttparagraf-3-punkt-2"><span class="data-marginOriginalId">9.2</span><article class="legalP" id="kapittel-1-foreslåttparagraf-3-punkt-2-ledd-1">Planen inneholder bestemmelser om høgskolens ansvar og forpliktelser overfor studenten og studentens forpliktelser overfor LDH og medstudenter.</article></article><article class="marginIdArticle" id="kapittel-1-foreslåttparagraf-3-punkt-3"><span class="data-marginOriginalId">9.3</span><article class="legalP" id="kapittel-1-foreslåttparagraf-3-punkt-3-ledd-1">Utdanningsplanen skal være satt opp slik at studenten skal kunne gjennomføre planlagt studium på normert tid.</article></article><article class="marginIdArticle" id="kapittel-1-foreslåttparagraf-3-punkt-4"><span class="data-marginOriginalId">9.4</span><article class="legalP" id="kapittel-1-foreslåttparagraf-3-punkt-4-ledd-1">Studenten må godkjenne utdanningsplanen hvert semester for å få gå opp til eksamen.</article></article><article class="marginIdArticle" id="kapittel-1-foreslåttparagraf-3-punkt-5"><span class="data-marginOriginalId">9.5</span><article class="legalP" id="kapittel-1-foreslåttparagraf-3-punkt-5-ledd-1">Utdanningsplanen kan endres etter avtale mellom høgskole og student.</article></article></article><article class="futureLegalArticle" data-name="§26" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Eksamen på annet språk enn norsk</span></span><article class="legalP" id="kapittel-1-foreslåttparagraf-4-ledd-1">Bacheloroppgaver, masteroppgaver og avsluttende fordypningsoppgaver kan skrives på engelsk. Bestemmelser om dette skal fremgå av fag- eller studieplanen. Studenter som ønsker å skrive på engelsk, må varsle skriftlig om dette innen oppmeldingsfristen for aktuell eksamen. Andre eksamener og oppgaver kan fritt besvares på norsk, svensk eller dansk.</article></article><article class="futureLegalArticle" data-name="§32" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Vitnemål og karakterutskrift</span></span><article class="marginIdArticle" id="kapittel-1-foreslåttparagraf-5-punkt-1"><span class="data-marginOriginalId">32.1</span><article class="legalP" id="kapittel-1-foreslåttparagraf-5-punkt-1-ledd-1">Vitnemål utstedes etter alle avsluttede studier. Studiets faglige innhold beskrives i vitnemålet. For å kunne tildeles bachelor- eller mastergrad med vitnemål fra LDH må studenten ha avlagt minst 60 studiepoeng ved høgskolen. Andre regler for avlagte studiepoeng gjelder ved mastergrader som tildeles i samarbeid med andre utdanningsinstitusjoner. Det skal fremgå av vitnemålet at det er tildelt i samarbeid med andre.</article></article><article class="marginIdArticle" id="kapittel-1-foreslåttparagraf-5-punkt-2"><span class="data-marginOriginalId">32.2</span><article class="legalP" id="kapittel-1-foreslåttparagraf-5-punkt-2-ledd-1">Diploma Supplement utferdiges til studenter som tildeles en grad.</article></article><article class="marginIdArticle" id="kapittel-1-foreslåttparagraf-5-punkt-3"><span class="data-marginOriginalId">32.3</span><article class="legalP" id="kapittel-1-foreslåttparagraf-5-punkt-3-ledd-1">Enkeltemner, kortere kurs eller ikke fullførte studier dokumenteres ved karakterutskrift.</article></article><article class="marginIdArticle" id="kapittel-1-foreslåttparagraf-5-punkt-4"><span class="data-marginOriginalId">32.4</span><article class="legalP" id="kapittel-1-foreslåttparagraf-5-punkt-4-ledd-1">På vitnemål og karakterutskrift skal det angis i hvilket semester eksamen er avlagt. Hvis en student etter fullført videreutdanning eller grad på nytt avlegger eksamen i emne eller fag som inngår i vedkommende studium, utstedes ny karakterutskrift.</article></article><article class="marginIdArticle" id="kapittel-1-foreslåttparagraf-5-punkt-5"><span class="data-marginOriginalId">32.5</span><article class="legalP" id="kapittel-1-foreslåttparagraf-5-punkt-5-ledd-1">Dersom en student har fått innpass for eksamen etter § 6 punkt 6.3 i denne forskrift, skal det framgå av vitnemålet.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2015-04-28-480/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft fra 1. august 2015.</article></section></main></body></html>