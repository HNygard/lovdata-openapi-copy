<!DOCTYPE html><html lang="no"><head><title>Forskrift om endring i forskrift om særavgifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-09-30-1136</dd><dt class="dokid">DokumentID</dt><dd class="dokid">LTI/forskrift/2015-09-30-1136</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 11 s 1856</dd><dt class="dateInForce">I kraft fra</dt><dd class="dateInForce">2015-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">2015-10-02 16:00</dd><dt class="journalNumber">Journalnummer</dt><dd class="journalNumber">2015-0944</dd><dt class="titleShort">Korttittel</dt><dd class="titleShort">Endr. i forskrift om særavgifter</dd><dt class="title">Tittel</dt><dd class="title">Forskrift om endring i forskrift om særavgifter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 30. september 2015 med hjemmel i lov 19. mai 1933 nr. 11 om særavgifter og Stortingets avgiftsvedtak.</dd><dt class="refid">RefID</dt><dd class="refid">forskrift/2015-09-30-1136</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter<ul class="tocSubUl"><li>I<ul class="tocSubUl"><li>§ 3-11-7. Særskilt avgift ved urettmessig bruk av merket mineralolje</li><li>§ 3-20-1. Saklig virkeområde</li><li>§ 3-20-2. Avgiftsgrunnlag og -beregning</li><li>§ 3-20-3. Innrapportering og betaling av avgift på bioetanol og biodiesel</li><li>§ 3-20-4. Innrapportering og betaling for 2015 – overgangsordning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-09-30-1136" id="dokument"><h1>Forskrift om endring i forskrift om særavgifter</h1><section class="section" data-name="kapI" id="kapittel-1" data-lovdata-URL="LTI/forskrift/2015-09-30-1136/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">Overskriften til kapittel 3-9 skal lyde:</article> <article class="defaultP" margin-top="true"><i>Veibruksavgift på bensin med mineralsk opphav</i></article> <article class="defaultP" margin-top="true">§ 3-9-1 nytt annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Andelen innblandet bioetanol i bensinen inngår ikke i avgiftsgrunnlaget. Importører skal kunne fremlegge prøve og analysesertifikat eller annen dokumentasjon fra produsent, som viser andel bioetanol i bensinen. Produsenter skal føre nøyaktig måling av bioetanol i bensinen.</article> <article class="defaultP" margin-top="true">Nåværende andre og tredje ledd blir nytt tredje og fjerde ledd.</article> <article class="defaultP" margin-top="true">Overskriften til kapittel 3-11 skal lyde:</article> <article class="defaultP" margin-top="true"><i>Veibruksavgift på mineralolje til framdrift av motorvogn (autodiesel)</i></article> <article class="defaultP" margin-top="true">§ 3-11-1 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Avgiftsplikten omfatter mineralolje til framdrift av motorvogn (autodiesel).</article> <article class="defaultP" margin-top="true">§ 3-11-1 annet ledd fjerde punktum skal lyde:</article><article class="legalP" id="kapittel-1-ledd-2">Avgiften beregnes i tillegg til CO<sub>2</sub> -avgift og svovelavgift.</article> <article class="defaultP" margin-top="true">§ 3-11-1 tredje ledd oppheves og fjerde ledd blir nytt tredje ledd.</article> <article class="defaultP" margin-top="true">§ 3-11-2 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Andelen innblandet biodiesel i mineralolje inngår ikke i avgiftsgrunnlaget. Importører skal kunne fremlegge prøve og analysesertifikat eller annen dokumentasjon fra produsent, som viser andel biodiesel i mineraloljen. Produsenter skal føre nøyaktig måling av biodiesel i mineraloljen.</article> <article class="defaultP" margin-top="true">§ 3-11-7 oppheves. § 3-11-8 og § 3-11-9 blir § 3-11-7 og § 3-11-8.</article> <article class="defaultP" margin-top="true">§ 3-11-7 overskriften og første ledd skal lyde:</article><article class="futureLegalArticle" data-name="§3-11-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-11-7</span>. <span class="legalArticleTitle">Særskilt avgift ved urettmessig bruk av merket mineralolje</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Merket mineralolje kan benyttes til de anvendelsesområder som er angitt i Stortingets vedtak om veibruksavgift på drivstoff § 3. Annen bruk av merket mineralolje anses som urettmessig.</article></article> <article class="defaultP" margin-top="true">§ 3-11-7 tredje ledd oppheves og fjerde til syvende ledd blir nye tredje til sjette ledd.</article> <article class="defaultP" margin-top="true">§ 3-11-7 tredje ledd skal lyde:</article><article class="numberedLegalP" data-numerator="3" id="kapittel-1-nummer-4">(3) Dersom det urettmessig er benyttet merket mineralolje, skal det beregnes avgift etter følgende tabell: <table><thead><tr><th data-text-align="left" data-vertical-align="top"><i>Motorvognens tillatte totalvekt i kg</i></th><th data-text-align="right" data-vertical-align="top"><i>Avgift kr</i></th></tr></thead><tbody><tr><td data-text-align="left" data-vertical-align="top">0-3&#xa0;499</td><td data-text-align="right" data-vertical-align="top">20&#xa0;000,-</td></tr><tr><td data-text-align="left" data-vertical-align="top">3&#xa0;500-7&#xa0;499</td><td data-text-align="right" data-vertical-align="top">40&#xa0;000,-</td></tr><tr><td data-text-align="left" data-vertical-align="top">7&#xa0;500-14&#xa0;999</td><td data-text-align="right" data-vertical-align="top">60&#xa0;000,-</td></tr><tr><td data-text-align="left" data-vertical-align="top">15&#xa0;000-19&#xa0;999</td><td data-text-align="right" data-vertical-align="top">80&#xa0;000,-</td></tr><tr><td data-text-align="left" data-vertical-align="top">20&#xa0;000 og over</td><td data-text-align="right" data-vertical-align="top">100&#xa0;000,-</td></tr></tbody></table></article> <article class="defaultP" margin-top="true">§ 3-11-7 fjerde ledd første punktum skal lyde:</article><article class="numberedLegalP" data-numerator="4" id="kapittel-1-nummer-5">(4) Avgiften nedsettes forholdsmessig dersom det dokumenteres at det på kjøretøyet ikke kan ha vært benyttet merket mineralolje urettmessig i en toårsperiode fra oppdagelsestidspunktet.</article> <article class="defaultP" margin-top="true">Nytt kapittel 3-20 skal lyde:</article><span class="futuretitle" id="kapittel-1-foreslåttittel-1">Kap. 3-20. Veibruksavgift på bioetanol og biodiesel som omfattes av omsetningskrav</span><article class="futureLegalArticle" data-name="§3-20-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-20-1</span>. <span class="legalArticleTitle">Saklig virkeområde</span></span><article class="legalP" id="kapittel-1-foreslåttparagraf-2-ledd-1">Avgiftsplikten omfatter bioetanol og biodiesel som omfattes av omsetningskravet i forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) § 3-3.</article></article><article class="futureLegalArticle" data-name="§3-20-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-20-2</span>. <span class="legalArticleTitle">Avgiftsgrunnlag og -beregning</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Avgiften beregnes per standardliter.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Ved overoppfyllelse av omsetningskravet etter produktforskriften § 3-3, er det valgfritt hvilke mengder av den omsatte bioetanolen eller biodieselen som legges til grunn for avgiftsberegningen.</article></article><article class="futureLegalArticle" data-name="§3-20-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-20-3</span>. <span class="legalArticleTitle">Innrapportering og betaling av avgift på bioetanol og biodiesel</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Registrerte virksomheter skal for hver måned innrapportere den samlede omsetning av bioetanol og biodiesel som vil kunne regnes som en del av oppfyllelsen av kravene til omsetning av biodrivstoff etter produktforskriften § 3-3.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Avgift skal innrapporteres og betales for den bioetanol og biodiesel som omfattes av første ledd, begrenset oppad til 5,5 volumprosent av totalt omsatt mengde drivstoff for vedkommende periode.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Dersom innberettet mengde drivstoff etter annet ledd er høyere eller lavere enn 5,5 volumprosent av totalt omsatt mengde drivstoff pr kalenderår, innrapporteres dette på første avgiftsoppgave etter at rapportering etter produktforskriften § 3-10 er gjennomført.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) I tilfeller der omsetningskravet etter produktforskriften § 3-3 oppfylles av flere registrerte virksomheter samlet, skal den enkelte registrerte virksomhet innrapportere og betale avgift for sin andel av den samlede oppfyllelse.</article></article><article class="futureLegalArticle" data-name="§3-20-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-20-4</span>. <span class="legalArticleTitle">Innrapportering og betaling for 2015 – overgangsordning</span></span><article class="legalP" id="kapittel-1-foreslåttparagraf-5-ledd-1">For bioetanol og biodiesel der avgiftsplikten oppstår i perioden 1. oktober til og med 31. desember 2015 skal det betales avgift av den delen av biodrivstoffet som omfattes av omsetningskravet etter produktforskriften § 3-3 for det samlede omsetningsåret 2015.</article></article> <article class="defaultP" margin-top="true">§ 4-8-1 første ledd første punktum skal lyde:</article><article class="numberedLegalP" data-numerator="1" id="kapittel-1-nummer-6">(1) Det gis refusjon for betalt veibruksavgift på bensin med mineralsk opphav, veibruksavgift på mineralolje til framdrift av motorvogn (autodiesel), veibruksavgift på bioetanol, og biodiesel som omfattes av omsetningskrav og CO<sub>2</sub> -avgift på mineralske produkter levert til motorvogner tilhørende fremmede lands diplomatiske tjenestemenn som er tilsatt her og er offisielt anmeldt.</article> <article class="defaultP" margin-top="true">§ 5-13 første, tredje og fjerde ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Tollvesenet, Statens vegvesen og politiet kan når som helst uten varsel kontrollere motorvogner, herunder drivstofftanken eller deler av motoren, for å påse at bestemmelsene om bruk av merket mineralolje blir overholdt.</article><article class="numberedLegalP" data-numerator="3" id="kapittel-1-nummer-8">(3) Dersom det er mistanke om at merket mineralolje er benyttet urettmessig, skal en prøve av drivstoffet sendes Tollaboratoriet via tollregionen. Tollaboratoriet gir en skriftlig uttalelse om prøven. Uttalelsen skal legges til grunn ved en eventuell beregning av avgift etter § 3-11-8. Prøven anses å inneholde merket mineralolje når andelen av merket mineralolje overstiger tre prosent.</article><article class="numberedLegalP" data-numerator="4" id="kapittel-1-nummer-9">(4) Forhandlere av merket mineralolje skal på forespørsel gi tollvesenet opplysninger om kunder og kundeforhold.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-09-30-1136/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2015.</article></section></main></body></html>