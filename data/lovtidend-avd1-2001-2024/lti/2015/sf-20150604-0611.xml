<!DOCTYPE html><html lang="no"><head><title>Forskrift om studier og vurdering for Høgskolen Stord/Haugesund</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-04-611</dd><dt class="dokid">DokumentID</dt><dd class="dokid">LTI/forskrift/2015-06-04-611</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 5 s 825</dd><dt class="dateInForce">I kraft fra</dt><dd class="dateInForce">2015-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-16-811</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2015-06-12 15:30</dd><dt class="journalNumber">Journalnummer</dt><dd class="journalNumber">2015-0485</dd><dt class="titleShort">Korttittel</dt><dd class="titleShort">Forskrift om studier og vurdering for HSH</dd><dt class="title">Tittel</dt><dd class="title">Forskrift om studier og vurdering for Høgskolen Stord/Haugesund</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen Stord/Haugesund (HSH) 4. juni 2015 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 nr. 7 og § 3-10 nr. 3.</dd><dt class="refid">RefID</dt><dd class="refid">forskrift/2015-06-04-611</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier og vurdering for Høgskolen Stord/Haugesund<ul class="tocSubUl"><li>Kapittel 1. Forskriftens formål og virkeområde<ul class="tocSubUl"><li>§ 1-1. Virkeområde</li><li>§ 1-2. Definisjoner</li></ul></li><li>Kapittel 2. Før vurdering<ul class="tocSubUl"><li>§ 2-1. Studierett</li><li>§ 2-2. Studiets innhold og rett til dokumentasjon</li><li>§ 2-3. Oppmelding til undervisning og vurdering</li><li>§ 2-4. Vilkår for oppmelding til ordinær vurdering</li><li>§ 2-5. Vilkår for oppmelding til kontinuasjon</li><li>§ 2-6. Tilrettelegging ved vurdering</li><li>§ 2-7. Vurderingsforsøk</li><li>§ 2-8. Plan for vurdering</li></ul></li><li>Kapittel 3. Gjennomføring av vurdering<ul class="tocSubUl"><li>§ 3-1. Vurderingsavvikling</li><li>§ 3-2. Gjennomføring av skoleeksamen</li><li>§ 3-3. Gjennomføring av hjemmeeksamen</li><li>§ 3-4. Gjennomføring av mappevurdering og prosessmappevurdering</li><li>§ 3-5. Trekk fra eller uteblivelse fra vurdering</li></ul></li><li>Kapittel 4. Etter vurdering<ul class="tocSubUl"><li>§ 4-1. Sensurering</li><li>§ 4-2. Karaktervedtak</li><li>§ 4-3. Klage på vurderingsresultat</li><li>§ 4-4. Klage på formelle feil</li></ul></li><li>Kapittel 5. Fusk<ul class="tocSubUl"><li>§ 5-1. Fusk</li></ul></li><li>Kapittel 6. Ikrafttredelse<ul class="tocSubUl"><li>§ 6-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-04-611" id="dokument"><h1>Forskrift om studier og vurdering for Høgskolen Stord/Haugesund</h1><section class="section" data-name="kap1" id="kapittel-1" data-lovdata-URL="LTI/forskrift/2015-06-04-611/KAPITTEL_1"><h2>Kapittel 1. Forskriftens formål og virkeområde</h2><article class="legalArticle" data-lovdata-URL="LTI/forskrift/2015-06-04-611/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften er fastsatt av styret for Høgskolen Stord/Haugesund og har hjemmel i lov 1. april 2005 nr. 15 om universiteter og høyskoler § 3-9, nr. 7 og § 3-10 nr. 3. Den gjelder for alle studenter ved Høgskolen Stord/Haugesund og regulerer all vurderingsavvikling ved Høgskolen.</article><article class="legalP" id="kapittel-1-paragraf-1-ledd-2">For studier som er regulert av rammeplaner, har rammeplanen forrang fremfor denne forskriften ved motstrid.</article></article><article class="legalArticle" data-lovdata-URL="LTI/forskrift/2015-06-04-611/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-punkt-1"><span class="miscHeadline"><i>Student</i></span><article class="legalP" id="kapittel-1-paragraf-2-punkt-1-ledd-1">Person som er tatt opp til studium eller et emne ved Høgskolen Stord/Haugesund, og som fyller kravene for opptak til høyere studium, jf. lov om universiteter og høyskoler § 3-6 og § 3-7. Det er et vilkår at en er semesterregistrert og at semesteravgiften er betalt, jf. lov om studentsamskipnader § 10.</article></article></li><li data-li-identifier="2." data-name="2."><article class="listArticle" id="kapittel-1-paragraf-2-punkt-2"><span class="miscHeadline"><i>Studierett</i></span><article class="legalP" id="kapittel-1-paragraf-2-punkt-2-ledd-1">Med studierett menes adgangen til all undervisning innen studieprogrammet eller emnet i henhold til studieplanen eller emneplanen, samt rett til å gjennomføre eksamen i henhold til den vurderingsform som er fastsatt.</article></article></li><li data-li-identifier="3." data-name="3."><article class="listArticle" id="kapittel-1-paragraf-2-punkt-3"><span class="miscHeadline"><i>Rammeplan, studieplan og studieprogram</i></span><article class="legalP" id="kapittel-1-paragraf-2-punkt-3-ledd-1">Rammeplan er en nasjonal plan som beskriver mål, omfang, innhold og organisering av studier. Rammeplanen fastsettes av departementet, jf. lov om universiteter og høyskoler § 3-2, nr. 2.</article><article class="legalP" id="kapittel-1-paragraf-2-punkt-3-ledd-2">Et studieprogram er studium med et definert innhold som består av minimum to emner, som hovedregel med et samlet omfang på 60 studiepoeng eller mer. I studieprogrammet beskrives blant annet læringsutbytte, studiets varighet, omfang og nivå, arbeids- og undervisningsformer, forhold mellom teori og praksis, vurderingsformer og pensumlitteratur.</article><article class="legalP" id="kapittel-1-paragraf-2-punkt-3-ledd-3">Når et studium er styrt av en rammeplan, skal studieprogrammet være i samsvar med rammeplanen.</article></article></li><li data-li-identifier="4." data-name="4."><article class="listArticle" id="kapittel-1-paragraf-2-punkt-4"><span class="miscHeadline"><i>Studiehåndbok</i></span><article class="legalP" id="kapittel-1-paragraf-2-punkt-4-ledd-1">Samlet, elektronisk oversikt over studieprogram og tilhørende emner for alle studier ved Høgskolen Stord/Haugesund.</article></article></li><li data-li-identifier="5." data-name="5."><article class="listArticle" id="kapittel-1-paragraf-2-punkt-5"><span class="miscHeadline"><i>Studiepoeng</i></span><article class="legalP" id="kapittel-1-paragraf-2-punkt-5-ledd-1">Mål på arbeidsvolumet i de enkelte emner i et studieprogram. 60 studiepoeng tilsvarer ett års studium på fulltid.</article></article></li><li data-li-identifier="6." data-name="6."><article class="listArticle" id="kapittel-1-paragraf-2-punkt-6"><article class="legalP" id="kapittel-1-paragraf-2-punkt-6-ledd-1"><i>Emne, emnesamling, fag, praksisstudie og null-kurs</i> <ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-punkt-6-ledd-1-punkt-1"><article class="legalP" id="kapittel-1-paragraf-2-punkt-6-ledd-1-punkt-1-ledd-1"><i>Emne:</i> Den minste resultatbærende lærings-/undervisningsenhet som inngår i et fag, studieprogram eller en emnesamling, og som fører til en endelig karakter.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-6-ledd-1-punkt-2"><article class="legalP" id="kapittel-1-paragraf-2-punkt-6-ledd-1-punkt-2-ledd-1"><i>Emnesamling:</i> Emner fra ett eller flere fag/fagområder som gjennom et studieprogram er angitt å utgjøre en enhet.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-6-ledd-1-punkt-3"><article class="legalP" id="kapittel-1-paragraf-2-punkt-6-ledd-1-punkt-3-ledd-1"><i>Fag:</i> Beslektede emner som er samlet under felles betegnelse.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-6-ledd-1-punkt-4"><article class="legalP" id="kapittel-1-paragraf-2-punkt-6-ledd-1-punkt-4-ledd-1"><i>Praksisstudie:</i> resultatbærende praksisperiode.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-6-ledd-1-punkt-5"><article class="legalP" id="kapittel-1-paragraf-2-punkt-6-ledd-1-punkt-5-ledd-1"><i>Null-kurs:</i> Kurs som Høgskolen Stord/Haugesund kjøper av eksterne leverandører og som ikke gir studiepoenguttelling, men likevel utgjør en obligatorisk del av et studieprogram.</article></article></li></ul></article></article></li><li data-li-identifier="7." data-name="7."><article class="listArticle" id="kapittel-1-paragraf-2-punkt-7"><span class="miscHeadline"><i>Studiekrav</i></span><article class="legalP" id="kapittel-1-paragraf-2-punkt-7-ledd-1">Obligatorisk krav som må være godkjent for at studenten skal få gå opp til eksamen, gå ut i praksisstudier eller fortsette med normal studieprogresjon. Studiekrav skal ikke påvirke karakteren i emnet.</article></article></li><li data-li-identifier="8." data-name="8."><article class="listArticle" id="kapittel-1-paragraf-2-punkt-8"><article class="legalP" id="kapittel-1-paragraf-2-punkt-8-ledd-1"><i>Vurdering og delvurdering</i> <ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-punkt-8-ledd-1-punkt-1"><article class="legalP" id="kapittel-1-paragraf-2-punkt-8-ledd-1-punkt-1-ledd-1"><i>Vurdering</i> er en prøving av studentens kunnskaper, ferdigheter og generell kompetanse i et emne, der det gis en endelig karakter.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-8-ledd-1-punkt-2"><article class="legalP" id="kapittel-1-paragraf-2-punkt-8-ledd-1-punkt-2-ledd-1">En <i>delvurdering</i> er en prøving som gis en separat karakter, som inngår i beregningen av endelig karakter i emnet.</article></article></li></ul></article></article></li><li data-li-identifier="9." data-name="9."><article class="listArticle" id="kapittel-1-paragraf-2-punkt-9"><article class="legalP" id="kapittel-1-paragraf-2-punkt-9-ledd-1"><i>Vurderingsformer</i> <ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-punkt-9-ledd-1-punkt-1"><article class="legalP" id="kapittel-1-paragraf-2-punkt-9-ledd-1-punkt-1-ledd-1"><i>Skoleeksamen:</i> Et skriftlig, muntlig, praktisk eller kunstnerisk arbeid som avholdes i lokaler anvist av og under tilsyn av institusjonen.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-9-ledd-1-punkt-2"><article class="legalP" id="kapittel-1-paragraf-2-punkt-9-ledd-1-punkt-2-ledd-1"><i>Hjemmeeksamen:</i> Et arbeid der studenten har en avgrenset tid til et skriftlig arbeid uten tilsyn av institusjonen.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-9-ledd-1-punkt-3"><article class="legalP" id="kapittel-1-paragraf-2-punkt-9-ledd-1-punkt-3-ledd-1"><i>Mappevurdering:</i> En samling med etterprøvbare arbeider som er produsert i en avgrenset periode. Mappen gis en samlet karakter.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-9-ledd-1-punkt-4"><article class="legalP" id="kapittel-1-paragraf-2-punkt-9-ledd-1-punkt-4-ledd-1"><i>Prosessmappevurdering:</i> En samling av ikke etterprøvbare arbeider som er produsert i en avgrenset periode. Mappen gis en samlet karakter. Prosessmappeeksamen er definert i henhold til lov om universiteter og høyskoler § 5-3, nr. 5 og kan på grunn av sin egenart ikke påklages.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-9-ledd-1-punkt-5"><article class="legalP" id="kapittel-1-paragraf-2-punkt-9-ledd-1-punkt-5-ledd-1"><i>Oppgave:</i> Et arbeid der studenten har en lengre avgrenset tid til et skriftlig arbeid uten tilsyn av institusjonen. Eksempler på slik kan være prosjektoppgave, semesteroppgave, bacheloroppgave og masteroppgave.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-9-ledd-1-punkt-6"><article class="legalP" id="kapittel-1-paragraf-2-punkt-9-ledd-1-punkt-6-ledd-1"><i>Praksis:</i> Resultatbærende og/eller karaktersatt periode der studenten utfører arbeidsoppgaver knyttet til fagets/studiets progresjon og egenart.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-punkt-9-ledd-1-punkt-7"><article class="legalP" id="kapittel-1-paragraf-2-punkt-9-ledd-1-punkt-7-ledd-1">Andre vurderingsformer kan forekomme, og skal da være angitt i emneplanen i studiehåndboka. Flere av vurderingsformene kan arrangeres individuelt eller som gruppeeksamen og en nærmere avklaring skal være angitt i emneplanen og fremkomme av eksamensoppgavesettet.</article></article></li></ul></article></article></li><li data-li-identifier="10." data-name="10."><article class="listArticle" id="kapittel-1-paragraf-2-punkt-10"><span class="miscHeadline"><i>Vurderingsforsøk</i></span><article class="legalP" id="kapittel-1-paragraf-2-punkt-10-ledd-1">Et vurderingsforsøk er brukt når en student har vært oppmeldt til vurdering og fått karakter, ikke bestått eller ikke møtt. Et vurderingsforsøk er også brukt dersom en student trekker seg under vurdering uten å levere legeerklæring innen fastsatt frist. Dersom en student får sin vurdering annullert som følge av fusk, er det å regne som et tellende vurderingsforsøk. Det foreligger ikke et vurderingsforsøk når en har godkjent og dokumentert forfallsgrunn. Det foreligger heller ikke vurderingsforsøk når studenten ikke har fått godkjent studiekrav, eller når studenten har trukket seg fra vurdering innen fastsatte frister.</article></article></li><li data-li-identifier="11." data-name="11."><article class="listArticle" id="kapittel-1-paragraf-2-punkt-11"><span class="miscHeadline"><i>Ordinær vurdering</i></span><article class="legalP" id="kapittel-1-paragraf-2-punkt-11-ledd-1">Vurdering eller delvurdering i emnet som avholdes i det semesteret hvor undervisningen, for hele eller deler av emnet, avsluttes.</article></article></li><li data-li-identifier="12." data-name="12."><article class="listArticle" id="kapittel-1-paragraf-2-punkt-12"><span class="miscHeadline"><i>Kontinuasjon</i></span><article class="legalP" id="kapittel-1-paragraf-2-punkt-12-ledd-1">Vurdering eller delvurdering som arrangeres utenom emnets ordinære undervisningssemester.</article></article></li><li data-li-identifier="13." data-name="13."><article class="listArticle" id="kapittel-1-paragraf-2-punkt-13"><span class="miscHeadline"><i>Vurdering i avsluttet emne</i></span><article class="legalP" id="kapittel-1-paragraf-2-punkt-13-ledd-1">Vurdering som etter søknad gis i et emne som er gått ut av studieprogrammet. Slik vurdering tilbys i inntil 2 år etter siste ordinære vurdering, i inntil 2 år etter at emnet gikk ut av studieprogrammet eller i 2 år etter at studieplanen ble fornyet.</article><article class="legalP" id="kapittel-1-paragraf-2-punkt-13-ledd-2">Vurderingen er kun tilgjengelig for studenter som har vært oppe til ordinær vurdering i emnet, uten bestått resultat.</article></article></li><li data-li-identifier="14." data-name="14."><article class="listArticle" id="kapittel-1-paragraf-2-punkt-14"><span class="miscHeadline"><i>Vurderingsuttrykk/karakter</i></span><article class="legalP" id="kapittel-1-paragraf-2-punkt-14-ledd-1">Forskriften viser her til lov om universiteter og høyskoler, § 3-9, nr. 6: «Vurderingsuttrykket ... skal være bestått/ikke bestått eller en gradert skala med fem trinn fra A til E for bestått og F for ikke bestått». Høgskolen Stord/Haugesund benytter Universitets- og høgskolerådets generelle, kvalitative karakterbeskrivelse.</article></article></li></ul></article></section><section class="section" data-name="kap2" id="kapittel-2" data-lovdata-URL="LTI/forskrift/2015-06-04-611/KAPITTEL_2"><h2>Kapittel 2. Før vurdering</h2><article class="legalArticle" data-lovdata-URL="LTI/forskrift/2015-06-04-611/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-2-paragraf-1-nummer-1">1. Studieretten gis på studieprogrammet studenten er tatt opp til. Enkeltemnestudenter gis studierett på det/de aktuelle emnet/emnene studenten er tatt opp til. Enkeltemnestudenter kan få opptak til maksimum 30 studiepoeng i semesteret.</article><article class="numberedLegalP" data-numerator="2" id="kapittel-2-paragraf-1-nummer-2">2. Studieretten forutsetter at studenten betaler semesteravgift og registrerer seg hvert semester innen gitte frister. Avgiftens størrelse vedtas av Samskipnaden og gjelder for alle studenter.</article><article class="numberedLegalP" data-numerator="3" id="kapittel-2-paragraf-1-nummer-3">3. En student som er tatt opp til heltidsstudium og som har produsert mindre enn 60 studiepoeng de siste 2 studieår uten innvilget permisjon mister studieretten, og må eventuelt søke nytt opptak til studiet.</article><article class="numberedLegalP" data-numerator="4" id="kapittel-2-paragraf-1-nummer-4">4. Studieretten opphører automatisk når studenten har fullført studiet.</article><article class="numberedLegalP" data-numerator="5" id="kapittel-2-paragraf-1-nummer-5">5. Personer som tas opp til enkeltemne(r), får studierett til og med første kontinuasjon i emnet.</article><article class="numberedLegalP" data-numerator="6" id="kapittel-2-paragraf-1-nummer-6">6. Styret fastsetter utfyllende retningslinjer for studierett.</article></article><article class="legalArticle" data-lovdata-URL="LTI/forskrift/2015-06-04-611/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Studiets innhold og rett til dokumentasjon</span></h3><article class="numberedLegalP" data-numerator="1" id="kapittel-2-paragraf-2-nummer-1">1. Studieplanen skal fremgå av studiehåndboka. Studiehåndboka skal være tilgjengelig på skolens nettsider før oppstart av hvert studieår. Endringer i studieplanen kan kun gjøres når vektige grunner foreligger og skal varsles på e-post minst to uker før endringen trer i kraft. Høgskolens styre kan fastsette utfyllende bestemmelser om krav til innhold i studiehåndboka.</article><article class="numberedLegalP" data-numerator="2" id="kapittel-2-paragraf-2-nummer-2">2. Det skal fremgå av emneplanen i studiehåndboka hva som skal regnes som vurdering i et emne. Rammene for vurdering skal klart fremgå av emneplanen i studiehåndboka. Dette vil blant annet si vurderingsform, vekting av vurderingsdeler, vurderingsdelenes varighet og tillatte hjelpemidler.</article><article class="numberedLegalP" data-numerator="3" id="kapittel-2-paragraf-2-nummer-3">3. Undervisnings- og oppgavespråket ved Høgskolen Stord/Haugesund er norsk, med mindre annet er fastsatt i emneplanen i studiehåndboka. Alle eksamensoppgavetekster på norsk skal foreligge i begge målformer, jf. forskrift om målform i eksamensoppgåver § 2.<article class="legalP" id="kapittel-2-paragraf-2-nummer-3-ledd-1">Det er anledning til å besvare alle vurderinger ved Høgskolen Stord/Haugesund på både dansk og svensk med mindre annet er fastsatt i emneplanen. En vurdering kan besvares på engelsk dersom det fremgår av eksamensoppgavesettet.</article></article><article class="numberedLegalP" data-numerator="4" id="kapittel-2-paragraf-2-nummer-4">4. Heltidsstudenter som følger ordinær studieprogresjon skal hvert studieår kunne avlegge eksamener tilsvarende 60 studiepoeng innenfor det studieprogrammet de er opptatt på. En student har rett til dokumentasjon på sine prestasjoner. Underveis i studiet gis dette i form av karakterutskrift.</article></article><article class="legalArticle" data-lovdata-URL="LTI/forskrift/2015-06-04-611/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Oppmelding til undervisning og vurdering</span></h3><article class="numberedLegalP" data-numerator="1" id="kapittel-2-paragraf-3-nummer-1">1. Studentene melder seg opp til undervisning og vurdering ved å godkjenne sin utdanningsplan. Ved oppmelding til emner utenom utdanningsplanen er studenten selv ansvarlig for å generere undervisnings- og vurderingsmelding innen gjeldende frist.<article class="legalP" id="kapittel-2-paragraf-3-nummer-1-ledd-1">Hvis ikke annet er fastsatt av Høgskolestyret er oppmeldingsfristene 1. september (høst) og 1. februar (vår). Oppmelding til kontinuasjon skjer innen de frister som er vedtatt i akademisk kalender.</article><article class="legalP" id="kapittel-2-paragraf-3-nummer-1-ledd-2">I de tilfeller hvor oppstart av studier havner utenfor disse fristene vil fristen for oppmelding til eksamen og betaling av semesteravgift være 14 dager etter oppstartdato av studiet.</article></article><article class="numberedLegalP" data-numerator="2" id="kapittel-2-paragraf-3-nummer-2">2. Den enkelte student er selv ansvarlig for å kvalitetssikre alle sine vurderingsmeldinger, og også for eventuelt å trekke seg fra vurdering. Studenten må selv holde seg orientert om frister for oppmelding, trekk, og om tid og sted for vurdering.</article><article class="numberedLegalP" data-numerator="3" id="kapittel-2-paragraf-3-nummer-3">3. Oppmelding etter fristenes utløp kan innvilges dersom studenten kan dokumentere at det forelå omstendigheter som gjorde det svært vanskelig å overholde ordinær frist.</article></article><article class="legalArticle" data-lovdata-URL="LTI/forskrift/2015-06-04-611/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Vilkår for oppmelding til ordinær vurdering</span></h3><article class="numberedLegalP" data-numerator="1" id="kapittel-2-paragraf-4-nummer-1">1. Retten til å gå opp til vurdering er fastsatt i lov om universiteter og høyskoler § 3-10.</article><article class="numberedLegalP" data-numerator="2" id="kapittel-2-paragraf-4-nummer-2">2. For å kunne framstille seg til vurdering må studenten ha betalt semesteravgift, i henhold til lov og forskrift om studentsamskipnader § 10, og meldt seg opp til vurdering innen de fastsatte fristene.</article><article class="numberedLegalP" data-numerator="3" id="kapittel-2-paragraf-4-nummer-3">3. Dersom det fremgår av emneplanen i studiehåndboka at emnet har studiekrav, må disse/dette være godkjent før studenten kan fremstille seg til vurdering/delvurdering i emnet.</article><article class="numberedLegalP" data-numerator="4" id="kapittel-2-paragraf-4-nummer-4">4. Studenter som er tatt opp til et fulltidsstudium over 3 år eller mer ved Høgskolen Stord/Haugesund har også anledning til å ta vurdering i emner ved de øvrige studieprogrammene. Dette forutsetter at studenten tilfredsstiller opptaksgrunnlaget, de øvrige kravene for å fremstille seg til vurdering og at det er plass på studiet.</article></article><article class="legalArticle" data-lovdata-URL="LTI/forskrift/2015-06-04-611/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Vilkår for oppmelding til kontinuasjon</span></h3><article class="numberedLegalP" data-numerator="1" id="kapittel-2-paragraf-5-nummer-1">1. Student med ikke bestått på siste ordinære vurdering har rett til kontinuasjon. Det samme gjelder for student med gyldig forfall på siste ordinære vurdering. En kandidat som har møtt, men trukket seg under siste ordinære vurdering har krav på kontinuasjonseksamen uavhengig av forfallsgrunn.<article class="legalP" id="kapittel-2-paragraf-5-nummer-1-ledd-1">Student med ikke møtt på ordinær vurdering har ikke rett til kontinuasjon.</article><article class="legalP" id="kapittel-2-paragraf-5-nummer-1-ledd-2">En student som er gravid, har rett til kontinuasjon hvis dato for ordinær vurdering er i perioden mellom tre uker før termin og seks uker etter fødsel. Far har rett til kontinuasjon hvis vurderingsdato er i perioden to uker etter fødsel. Bestemmelsen gjelder også for medmor og adoptivforeldre.</article><article class="legalP" id="kapittel-2-paragraf-5-nummer-1-ledd-3">Studenten er selv ansvarlig for å melde seg opp innen gjeldende frister, jf. § 2-3 punkt 1, andre avsnitt.</article></article><article class="numberedLegalP" data-numerator="2" id="kapittel-2-paragraf-5-nummer-2">2. Kontinuasjon skal arrangeres senest innen utgangen av påfølgende semester etter ordinær vurdering. For ordinær vurdering fra høstsemesteret arrangeres kontinuasjon som hovedregel i mars og for ordinær vurdering fra vårsemesteret arrangeres kontinuasjon som hovedregel i august.</article><article class="numberedLegalP" data-numerator="3" id="kapittel-2-paragraf-5-nummer-3">3. En kandidat som ikke gjennomfører/består kontinuasjon, har ikke krav på ny vurdering før neste ordinære vurdering.</article><article class="numberedLegalP" data-numerator="4" id="kapittel-2-paragraf-5-nummer-4">4. For studier med progresjonskrav kan det etter søknad innvilges rett til ny kontinuasjon før neste ordinære vurdering.</article><article class="numberedLegalP" data-numerator="5" id="kapittel-2-paragraf-5-nummer-5">5. Studenter som ønsker å forbedre en karakter kan kun gjøre dette ved ordinær vurdering. Studenten er selv ansvarlig for å melde seg opp innen gjeldende frister, jf. § 2-3 punkt 1, andre avsnitt.</article><article class="numberedLegalP" data-numerator="6" id="kapittel-2-paragraf-5-nummer-6">6. For mappevurdering spesifiseres retten til kontinuasjon, og eventuell gjennomføring av slik, i emneplan.</article></article><article class="legalArticle" data-lovdata-URL="LTI/forskrift/2015-06-04-611/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Tilrettelegging ved vurdering</span></h3><article class="numberedLegalP" data-numerator="1" id="kapittel-2-paragraf-6-nummer-1">1. Studenter med særskilte behov kan søke om tilrettelegging for gjennomføring av vurdering. En tilrettelegging skal ha som formål å oppveie de ulemper det særskilte behovet medfører og ellers sørge for at studentene prøves likt. Tilrettelegging skal ikke medføre reduserte kunnskapskrav.</article><article class="numberedLegalP" data-numerator="2" id="kapittel-2-paragraf-6-nummer-2">2. Fristen for å søke om tilrettelegging er lik fristen for oppmelding til vurdering. Behov som kan dokumenteres oppstått etter fristens utløp behandles fortløpende. Det skal vedlegges gyldig dokumentasjon fra lege eller sakkyndig instans. Det er høgskolen selv som bestemmer hvilke tilrettelegginger som kan innvilges.</article><article class="numberedLegalP" data-numerator="3" id="kapittel-2-paragraf-6-nummer-3">3. Det kan innvilges inntil 15 minutter ekstra tid på skriftlige skoleeksamener/prøver med varighet til og med 2 timer, 30 minutter ekstra på skriftlige skoleeksamener/prøver med varighet til og med 4 timer, og inntil 1 time ekstra på skriftlige skoleeksamener/prøver med varighet på over 4 timer.</article><article class="numberedLegalP" data-numerator="4" id="kapittel-2-paragraf-6-nummer-4">4. For hjemmeeksamen kan det innvilges utvidet tid ved vurderinger med varighet på inntil 14 dager. Innleveringsfrist utvides med inntil 25&#xa0;% av vurderingstiden, men ikke mer enn 1 døgn på vurderinger med varighet på 1–7 dager og ikke mer enn 2 døgn ved vurderinger med varighet på 8–14 dager. Det innvilges ikke utvidet tid ved vurdering med lengre varighet enn 14 dager.</article><article class="numberedLegalP" data-numerator="5" id="kapittel-2-paragraf-6-nummer-5">5. Student med annet morsmål enn norsk, som har kvalifisert seg til opptak ved å tilfredsstille et av norskkravene til fremmedspråklige søkere, gis ikke utvidet vurderingstid grunnet språkvansker alene.</article></article><article class="legalArticle" data-lovdata-URL="LTI/forskrift/2015-06-04-611/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Vurderingsforsøk</span></h3><article class="numberedLegalP" data-numerator="1" id="kapittel-2-paragraf-7-nummer-1">1. En student kan fremstille seg til vurdering ved Høgskolen Stord/Haugesund i samme emne inntil tre ganger, uavhengig om emnekoden endres. En student kan fremstille seg to ganger til samme praksisstudie.</article><article class="numberedLegalP" data-numerator="2" id="kapittel-2-paragraf-7-nummer-2">2. Det kan gis et 4. og siste vurderingsforsøk etter skriftlig begrunnet søknad. Ved praksis kan det gis et 3. og siste forsøk etter skriftlig begrunnet søknad. Minst et av to følgende kriterier må være oppfylt for å kunne få innvilget et slikt forsøk:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-7-nummer-2-punkt-1"><article class="legalP" id="kapittel-2-paragraf-7-nummer-2-punkt-1-ledd-1">Det må foreligge svært vektige sosiale eller medisinske årsaker til at et eller flere av de tidligere forsøkene ikke er bestått. Disse må være dokumentert (legeerklæringer, uttalelser fra spesialist mv.) og skal si noe om studentens tilstand på det tidligere vurderingstidspunktet, herunder også studentens mulighet til å gjennomføre eller eventuelt trekke seg fra eller sykemelde seg fra denne vurderingen.</article><article class="legalP" id="kapittel-2-paragraf-7-nummer-2-punkt-1-ledd-2">Studentens studieprogresjon skal også telle med i vurderingen av saken.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-7-nummer-2-punkt-2"><article class="legalP" id="kapittel-2-paragraf-7-nummer-2-punkt-2-ledd-1">Studenten mangler maksimalt 30 studiepoeng for å fullføre sin bachelorgrad.</article></article></li></ul><article class="legalP" id="kapittel-2-paragraf-7-nummer-2-ledd-1">Innvilges et 4. forsøk, kan det stilles krav om at studenten må følge undervisningsopplegget og gjennomføre eventuelt obligatoriske krav på nytt.</article><article class="legalP" id="kapittel-2-paragraf-7-nummer-2-ledd-2">Det innvilges ikke et 4. forsøk dersom bestått karakter er oppnådd i emnet.</article></article><article class="numberedLegalP" data-numerator="3" id="kapittel-2-paragraf-7-nummer-3">3. For praksisstudier gjelder tilsvarende som teksten over med unntak av § 2-7, 2 b, for et 3. forsøk.</article><article class="numberedLegalP" data-numerator="4" id="kapittel-2-paragraf-7-nummer-4">4. Ved enkelte studieprogram vil et ikke innvilget eller ikke bestått 4. forsøk innebære at studenten ikke kan avlegge flere vurdering på grunn av manglende progresjonskrav. I slike tilfeller vil studieretten avsluttes etter endt semester.</article><article class="numberedLegalP" data-numerator="5" id="kapittel-2-paragraf-7-nummer-5">5. Når en student fremstiller seg til eksamen i et emne som har endret emnekode, må han/hun oppfylle studiekravene i den nye emnekoden. Fagansvarlig kan godkjenne studiekravene fra den gamle emnekoden, hvis disse er tilsvarende.</article><article class="numberedLegalP" data-numerator="6" id="kapittel-2-paragraf-7-nummer-6">6. For Null-kurs står Høgskolen Stord/Haugesund bare ansvarlig for kostnader og gjennomføring av ett ordinært forsøk. Videre forsøk må besørges på eget initiativ og det settes da ingen begrensinger i forhold til antall.</article></article><article class="legalArticle" data-lovdata-URL="LTI/forskrift/2015-06-04-611/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Plan for vurdering</span></h3><article class="numberedLegalP" data-numerator="1" id="kapittel-2-paragraf-8-nummer-1">1. Plan for ordinær vurdering med fastsatte datoer skal være tilgjengelig for studentene senest 1. oktober for høstsemesteret og 1. mars for vårsemesteret. Plan for kontinuasjon med fastsatte datoer skal vær klar senest 2 uker før kontinuasjonsperioden, men perioden skal være definert i akademisk kalender på et tidligere tidspunkt.<article class="legalP" id="kapittel-2-paragraf-8-nummer-1-ledd-1">Ved uforutsette hendelser kan tidspunkt endres med 14 dagers varsel.</article></article><article class="numberedLegalP" data-numerator="2" id="kapittel-2-paragraf-8-nummer-2">2. Det er kollisjon av vurderinger når to eller flere vurderinger til en student er plassert på samme dato.<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-8-nummer-2-punkt-1"><article class="legalP" id="kapittel-2-paragraf-8-nummer-2-punkt-1-ledd-1">Høgskolen Stord/Haugesund skal tilrettelegge slik at det ikke forekommer kollisjoner i samme studieprogram innenfor normert studieprogresjon.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-8-nummer-2-punkt-2"><article class="legalP" id="kapittel-2-paragraf-8-nummer-2-punkt-2-ledd-1">Høgskolen Stord/Haugesund skal tilrettelegge slik at det i så liten grad som mulig forekommer kollisjoner i samme studieprogram mellom påfølgende studieår, eksempelvis mellom vurderinger i emner fra første og andre studieår.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2015-06-04-611/KAPITTEL_3"><h2>Kapittel 3. Gjennomføring av vurdering</h2><article class="legalArticle" data-lovdata-URL="LTI/forskrift/2015-06-04-611/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Vurderingsavvikling</span></h3><article class="numberedLegalP" data-numerator="1" id="kapittel-3-paragraf-1-nummer-1">1. Som hovedregel skal alle skoleeksamener ved Høgskolen Stord/Haugesund avvikles i høgskolens egne lokaler. Ved kapasitetsproblemer kan det benyttes faste leide eksterne lokaler knyttet til virksomhetsstedene.</article><article class="numberedLegalP" data-numerator="2" id="kapittel-3-paragraf-1-nummer-2">2. Etter nærmere avtale kan det innvilges ekstern vurderingsavvikling ved andre norske universitet og/eller høgskoler, samt ved utenlandske universitet og/eller University colleges. I spesielle tilfeller kan det for enkeltstudenter etter søknad innvilges ekstern avvikling ved norsk ambassade.</article><article class="numberedLegalP" data-numerator="3" id="kapittel-3-paragraf-1-nummer-3">3. For etter- og videreutdanningsstudier kan det etter avtale med Høgskolestyret avvikles vurdering ved eksternt undervisningssted.</article><article class="numberedLegalP" data-numerator="4" id="kapittel-3-paragraf-1-nummer-4">4. Student ved annen institusjon som ønsker å avvikle ekstern vurdering i Høgskolen Stord/Haugesund sine lokaler kan etter søknad innvilges dette. Studenten vil i slike tilfeller bli belastet med et vurderingsgebyr.</article></article><article class="legalArticle" data-lovdata-URL="LTI/forskrift/2015-06-04-611/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Gjennomføring av skoleeksamen</span></h3><article class="numberedLegalP" data-numerator="1" id="kapittel-3-paragraf-2-nummer-1">1. Det skal fremgå av emneplanen i studiehåndboka og eksamenssettet hvilke hjelpemidler som er tillatt å bruke.</article><article class="numberedLegalP" data-numerator="2" id="kapittel-3-paragraf-2-nummer-2">2. Det er bare tillatt å bruke godkjent eksamenspapir som er utlevert i eksamenslokalet.</article><article class="numberedLegalP" data-numerator="3" id="kapittel-3-paragraf-2-nummer-3">3. Studentene plikter å gjøre seg kjent med utfyllende regler for eksamenskandidat gitt av Høgskolen Stord/Haugesund. Ytterligere presiseringer kan gis av eksamensvaktene.</article></article><article class="legalArticle" data-lovdata-URL="LTI/forskrift/2015-06-04-611/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Gjennomføring av hjemmeeksamen</span></h3><article class="numberedLegalP" data-numerator="1" id="kapittel-3-paragraf-3-nummer-1">1. Utlevering av hjemmeeksamensoppgaver administreres av Utdanningssenter. Utleveringen kan være skriftlig på papir eller digitalt og skjer klokken 09:00 på oppsatt eksamensdato.</article><article class="numberedLegalP" data-numerator="2" id="kapittel-3-paragraf-3-nummer-2">2. Det skal fremgå av emneplanen og eksamensoppgavesettet om eksamen skal være individuell eller i grupper.</article><article class="numberedLegalP" data-numerator="3" id="kapittel-3-paragraf-3-nummer-3">3. Eksamen skal leveres digitalt i oppgitt innleveringsmappe på læringsplattform innen klokken 14:00 på oppsatt leveringsdato. Det kan bestemmes at det skal leveres på papir i tillegg. Kandidatnummer skal være påført alle innleveringene. I tilfelle av gruppeeksamen, skal kandidatnummer for alle gruppens medlemmer være påført.<article class="legalP" id="kapittel-3-paragraf-3-nummer-3-ledd-1">Ved veiledet oppgave der anonymitetsprinsippet vanskelig kan opprettholdes, gis det anledning til innlevering på navn.</article></article><article class="numberedLegalP" data-numerator="4" id="kapittel-3-paragraf-3-nummer-4">4. Eventuell søknad om forlenget innleveringsfrist skal stiles til Høgskolestyret. Utsatt innlevering aktualiseres av sykdom eller andre forhold som studenten ikke rår over og som vil føre til forsinket innlevering av besvarelsen. Dokumentasjon av det påberopte forhold må følge søknaden. Søknaden må fremsettes senest samme dag som oppgitt dato for innlevering av hjemmeeksamen.</article><article class="numberedLegalP" data-numerator="5" id="kapittel-3-paragraf-3-nummer-5">5. Studentene plikter å gjøre seg kjent med utfyllende regler for eksamenskandidat gitt av Høgskolen Stord/Haugesund.</article></article><article class="legalArticle" data-lovdata-URL="LTI/forskrift/2015-06-04-611/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Gjennomføring av mappevurdering og prosessmappevurdering</span></h3><article class="numberedLegalP" data-numerator="1" id="kapittel-3-paragraf-4-nummer-1">1. Informasjon om innlevering og vurdering av mappeelementer skal gjøres tilgjengelig for studentene på læringsplattformen før oppstart av emnet.</article><article class="numberedLegalP" data-numerator="2" id="kapittel-3-paragraf-4-nummer-2">2. Studentene har selv ansvar for å levere inn oppgaver som inngår i løpende vurdering, til rett tid og sted. Konsekvenser av manglende innlevering skal være skriftlig tilgjengelig for studentene.</article><article class="numberedLegalP" data-numerator="3" id="kapittel-3-paragraf-4-nummer-3">3. Kun samlet karakter på mappen skal opplyses. Element(er) som ikke kan etterprøves må skilles ut som egen/egne vurderingsdel(er) og kan ikke inngå som element(er) i en vurderingsmappe.</article><article class="numberedLegalP" data-numerator="4" id="kapittel-3-paragraf-4-nummer-4">4. Studentene plikter å gjøre seg kjent med utfyllende regler for eksamenskandidat gitt av Høgskolen Stord/Haugesund.</article></article><article class="legalArticle" data-lovdata-URL="LTI/forskrift/2015-06-04-611/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Trekk fra eller uteblivelse fra vurdering</span></h3><article class="numberedLegalP" data-numerator="1" id="kapittel-3-paragraf-5-nummer-1">1. En student som ønsker å trekke seg fra vurdering, må gjøre dette senest 2 uker før fastsatt vurderingsdato, oppstart av hjemmeeksamen, leveringsfrist for mappeelement eller levering av oppgave.</article><article class="numberedLegalP" data-numerator="2" id="kapittel-3-paragraf-5-nummer-2">2. En student som ikke møter til/leverer vurdering til fastsatt tid uten gyldig forfall, og som ikke har trukket seg fra vurdering får registrert «ikke møtt».</article><article class="numberedLegalP" data-numerator="3" id="kapittel-3-paragraf-5-nummer-3">3. En student som avbryter skoleeksamen etter at vurdering er begynt, skal ikke levere inn besvarelse. Studenten skal melde dette skriftlig til vakten på gjeldende skjema.<article class="legalP" id="kapittel-3-paragraf-5-nummer-3-ledd-1">For at ikke dette skal telle som vurderingsforsøk, må legeattest eller annen dokumentasjon være innlevert til studieadministrasjonen senest 48 timer etter vurderingsstart. Lørdag, søndag og helligdager teller ikke med i de 48 timene.</article></article><article class="numberedLegalP" data-numerator="4" id="kapittel-3-paragraf-5-nummer-4">4. Dersom sykdom, eller andre forhold som studenten ikke rår over, fører til uteblivelse fra vurdering, må legeattest eller annen dokumentasjon være innlevert til studieadministrasjonen senest 48 timer etter vurderingsstart. Lørdag, søndag og helligdager teller ikke med i de 48 timene.</article><article class="numberedLegalP" data-numerator="5" id="kapittel-3-paragraf-5-nummer-5">5. Dokumentasjonen skal inneholde opplysninger om hvilket tidsrom den gjelder for. Det skal fremgå av dokumentasjonen at de aktuelle forhold er vurdert i forhold til studentens mulighet til å gjennomføre vurdering. Blir legeattest eller annen dokumentasjon ikke innlevert innen de omtalte frister, anses forholdet som «ikke møtt» uten godkjent forfallsgrunn.</article><article class="numberedLegalP" data-numerator="6" id="kapittel-3-paragraf-5-nummer-6">6. Gyldig forfallsgrunn medfører at vurderingsforsøket ikke telles med. Ved ikke bestått eller ikke godkjent forfallsgrunn, vil vurderingsforsøket telle.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2015-06-04-611/KAPITTEL_4"><h2>Kapittel 4. Etter vurdering</h2><article class="legalArticle" data-lovdata-URL="LTI/forskrift/2015-06-04-611/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Sensurering</span></h3><article class="numberedLegalP" data-numerator="1" id="kapittel-4-paragraf-1-nummer-1">1. Høgskolestyret skal sikre at studentenes kunnskaper og ferdigheter blir prøvd på en upartisk og faglig betryggende måte, jf. lov om universiteter og høyskoler § 3-9, pkt. 1. Dette sikres gjennom ekstern evaluering, for eksempel ved bruk av ekstern sensor etter fastsatte retningslinjer. Ekstern sensor kan ikke være ansatt ved høgskolen eller ha hatt undervisning for studentene i emnet som skal sensureres.</article><article class="numberedLegalP" data-numerator="2" id="kapittel-4-paragraf-1-nummer-2">2. For sensurering av bachelor- og masteroppgaver kan sensurfristen utvides (jf. universitets- og høyskoleloven § 3-9, nr. 4). Den nye fristen skal da offentliggjøres.</article><article class="numberedLegalP" data-numerator="3" id="kapittel-4-paragraf-1-nummer-3">3. Det skal være minst to sensorer hvorav minst en ekstern ved bedømmelse av kandidatenes bachelor- og masteroppgaver.</article><article class="numberedLegalP" data-numerator="4" id="kapittel-4-paragraf-1-nummer-4">4. Høgskolestyret fastsetter utfyllende retningslinjer for sensorordningen.</article></article><article class="legalArticle" data-lovdata-URL="LTI/forskrift/2015-06-04-611/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Karaktervedtak</span></h3><article class="numberedLegalP" data-numerator="1" id="kapittel-4-paragraf-2-nummer-1">1. Et karaktervedtak er bindende for Høgskolen Stord/Haugesund. Karakter på vurderingsdel eller vurdering kan ikke omgjøres eller holdes tilbake. Unntak fra dette gjøres ved klage på vurderingsresultat, formelle feil eller ved mistanke om fusk.</article><article class="numberedLegalP" data-numerator="2" id="kapittel-4-paragraf-2-nummer-2">2. Når en student har framstilt seg til vurdering i et emne på nytt, jf. § 2-5 punkt 5, gjelder den beste karakteren.</article></article><article class="legalArticle" data-lovdata-URL="LTI/forskrift/2015-06-04-611/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Klage på vurderingsresultat</span></h3><article class="numberedLegalP" data-numerator="1" id="kapittel-4-paragraf-3-nummer-1">1. Ved klage skal kandidatens besvarelse forelegges ny eksamenskommisjon som vurderer besvarelsen uavhengig av tidligere vurdering. Besvarelsen skal oversendes kommisjonen senest seks uker etter at ordinær sensur er kunngjort. Karakterfastsetting ved ny sensurering er endelig og kan ikke påklages. Den nye karakteren kan være dårligere, bedre eller identisk med den ordinært satte karakteren.</article><article class="numberedLegalP" data-numerator="2" id="kapittel-4-paragraf-3-nummer-2">2. Ved ny sensurering skal sensorene ikke få oppgitt opprinnelig karakter, sensors begrunnelse for denne eller studentens begrunnelse for klagen.<article class="legalP" id="kapittel-4-paragraf-3-nummer-2-ledd-1">Foreligger det sensorveiledning/løsningsforslag skal dette legges ved.</article></article><article class="numberedLegalP" data-numerator="3" id="kapittel-4-paragraf-3-nummer-3">3. Klage på gruppeeksamen kan bare framsettes dersom gruppens medlemmer er enige og alle har signert klagen. Ved ny sensurering kan karakteren fastsettes både til gunst og ugunst for samtlige av gruppens deltakere.</article><article class="numberedLegalP" data-numerator="4" id="kapittel-4-paragraf-3-nummer-4">4. Bedømmelse av muntlig prestasjon og vurdering av praksisstudie eller lignende som etter sin art ikke lar seg etterprøve, kan ikke påklages. Bestemmelsen gjelder ikke ved klage over formelle feil ved vurdering, jf. lov om universiteter og høyskoler § 5-2.</article></article><article class="legalArticle" data-lovdata-URL="LTI/forskrift/2015-06-04-611/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Klage på formelle feil</span></h3><article class="legalP" id="kapittel-4-paragraf-4-ledd-1">Klage over formelle feil rettes til Høgskolen Stord/Haugesund jf. lov om universiteter og høyskoler § 5-2 punkt 1 og 5.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2015-06-04-611/KAPITTEL_5"><h2>Kapittel 5. Fusk</h2><article class="legalArticle" data-lovdata-URL="LTI/forskrift/2015-06-04-611/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-5-paragraf-1-nummer-1">1. Høgskolen Stord/Haugesund vurderer og behandler fusk eller forsøk på fusk i henhold til lov om universiteter og høyskoler § 4-7 og § 4-8.</article><article class="numberedLegalP" data-numerator="2" id="kapittel-5-paragraf-1-nummer-2">2. Besittelse av hjelpemidler som er i strid med denne forskrift, retningslinjer for behandling av fusk eller emneplanen i studiehåndboken blir ansett som forsøk på fusk eller fusk. Dersom studenten har ulovlige hjelpemidler til disposisjon etter at eksamensoppgaven er utlevert, blir det behandlet som fusk.</article><article class="numberedLegalP" data-numerator="3" id="kapittel-5-paragraf-1-nummer-3">3. Brudd på, eller medvirkning til brudd på reglene om samarbeid og kildebruk som fremgår av retningslinjer for behandling av fusk blir betraktet som forsøk på fusk eller fusk.</article><article class="numberedLegalP" data-numerator="4" id="kapittel-5-paragraf-1-nummer-4">4. Styret fastsetter utfyllende retningslinjer for behandling av fusk.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2015-06-04-611/KAPITTEL_6"><h2>Kapittel 6. Ikrafttredelse</h2><article class="legalArticle" data-lovdata-URL="LTI/forskrift/2015-06-04-611/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-1-punkt-1"><article class="legalP" id="kapittel-6-paragraf-1-punkt-1-ledd-1">Denne forskriften trer i kraft 1. august 2015.</article></article></li><li data-li-identifier="2." data-name="2."><article class="listArticle" id="kapittel-6-paragraf-1-punkt-2"><article class="legalP" id="kapittel-6-paragraf-1-punkt-2-ledd-1">Den erstatter forskrift 16. juni 2011 nr. 811 om eksamen ved Høgskolen Stord/Haugesund.</article></article></li></ul></article></section></main></body></html>