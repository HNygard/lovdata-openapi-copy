<!DOCTYPE html><html lang="no"><head><title>Forskrift om plikt til å gi opplysninger om drift av fiske- og fangstfartøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-05-26-547</dd><dt class="dokid">DokumentID</dt><dd class="dokid">LTI/forskrift/2015-05-26-547</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 5 s 778</dd><dt class="dateInForce">I kraft fra</dt><dd class="dateInForce">2015-05-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§57</li><li>lov/2008-06-06-37/§58</li></ul></dd><dt class="dateOfPublication">Kunngjort</dt><dd class="dateOfPublication">2015-05-29 15:00</dd><dt class="journalNumber">Journalnummer</dt><dd class="journalNumber">2015-0432</dd><dt class="titleShort">Korttittel</dt><dd class="titleShort">Forskrift om plikt til å gi opplysninger om drift av fiskefartøy mv.</dd><dt class="title">Tittel</dt><dd class="title">Forskrift om plikt til å gi opplysninger om drift av fiske- og fangstfartøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 26. mai 2015 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 57 og § 58.</dd><dt class="refid">RefID</dt><dd class="refid">forskrift/2015-05-26-547</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om plikt til å gi opplysninger om drift av fiske- og fangstfartøy<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Opplysninger om drift</li><li>§ 4. Bemyndigelse</li><li>§ 5. Tvangsmulkt</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-05-26-547" id="dokument"><h1>Forskrift om plikt til å gi opplysninger om drift av fiske- og fangstfartøy</h1><article class="legalArticle" data-lovdata-URL="LTI/forskrift/2015-05-26-547/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å gi Fiskeridirektoratet mulighet til å utarbeide lønnsomhetsundersøkelser, utvikle forvaltningsstrategier og legge til rette for en best mulig forvaltning av ressursene.</article></article><article class="legalArticle" data-lovdata-URL="LTI/forskrift/2015-05-26-547/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder eier og bruker av norske fiske- og fangstfartøy.</article></article><article class="legalArticle" data-lovdata-URL="LTI/forskrift/2015-05-26-547/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opplysninger om drift</span></h2><article class="legalP" id="paragraf-3-ledd-1">Fartøyeier eller bruker av fiske- og fangstfartøy skal når Fiskeridirektoratet bestemmer det sende regnskapsopplysninger og andre opplysninger om fartøyets drift til Fiskeridirektoratet innen nærmere fastsatt frist.</article><article class="legalP" id="paragraf-3-ledd-2">Opplysningene skal leveres i henhold til skjema fastsatt av Fiskeridirektoratet.</article></article><article class="legalArticle" data-lovdata-URL="LTI/forskrift/2015-05-26-547/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bemyndigelse</span></h2><article class="legalP" id="paragraf-4-ledd-1">Fiskeridirektoratet kan fastsette nærmere bestemmelser om hvilke driftsopplysninger som skal gis og hvordan disse skal sendes inn.</article></article><article class="legalArticle" data-lovdata-URL="LTI/forskrift/2015-05-26-547/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tvangsmulkt</span></h2><article class="legalP" id="paragraf-5-ledd-1">For å sikre at pålegg gitt i medhold av denne forskriften blir fulgt, kan Fiskeridirektoratet ilegge den ansvarlige løpende tvangsmulkt.</article></article><article class="legalArticle" data-lovdata-URL="LTI/forskrift/2015-05-26-547/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>