<!DOCTYPE html><html lang="no"><head><title>Forskrift om forsøk med nedsatt stemmerettsalder til 16 år ved lokalstyrevalget i 2015</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-24-842</dd><dt class="dokid">DokumentID</dt><dd class="dokid">LTI/forskrift/2015-06-24-842</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 8 s 1402</dd><dt class="dateInForce">I kraft fra</dt><dd class="dateInForce">2015-06-24 – 2015-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2007-05-14-506/§13-1</li><li>forskrift/2015-03-20-841</li></ul></dd><dt class="dateOfPublication">Kunngjort</dt><dd class="dateOfPublication">2015-07-09 16:00</dd><dt class="journalNumber">Journalnummer</dt><dd class="journalNumber">2015-0755</dd><dt class="titleShort">Korttittel</dt><dd class="titleShort">Forskrift om nedsatt stemmerettsalder 16 år, lokalstyrevalget, 2015</dd><dt class="title">Tittel</dt><dd class="title">Forskrift om forsøk med nedsatt stemmerettsalder til 16 år ved lokalstyrevalget i 2015</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 24. juni 2015 med hjemmel i forskrift 14. mai 2007 nr. 506 om lokalstyrevalg i Longyearbyen § 13-1 og delegeringsvedtak 20. mars 2015 nr. 841.</dd><dt class="refid">RefID</dt><dd class="refid">forskrift/2015-06-24-842</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøk med nedsatt stemmerettsalder til 16 år ved lokalstyrevalget i 2015<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Forholdet til lokalstyrevalgforskriften</li><li>§ 4. Stemmerett</li><li>§ 5. Valgbarhet</li><li>§ 6. Valgstyrets ansvar for å føre manntall og sende ut valgkort</li><li>§ 7. Prøving av stemmegivningen avgitt i stemmeseddelkonvolutt</li><li>§ 8. Protokollering</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-24-842" id="dokument"><h1>Forskrift om forsøk med nedsatt stemmerettsalder til 16 år ved lokalstyrevalget i 2015</h1><article class="legalArticle" data-lovdata-URL="LTI/forskrift/2015-06-24-842/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder ved lokalstyrevalget i Longyearbyen i 2015.</article></article><article class="legalArticle" data-lovdata-URL="LTI/forskrift/2015-06-24-842/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med forsøket er å prøve ut hvordan nedsatt stemmerettsalder til 16 år påvirker ungdoms politiske deltakelse og engasjement i lokalsamfunnet.</article></article><article class="legalArticle" data-lovdata-URL="LTI/forskrift/2015-06-24-842/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til lokalstyrevalgforskriften</span></h2><article class="legalP" id="paragraf-3-ledd-1">Ved forsøket gjelder forskrift om lokalstyrevalg i Longyearbyen (lokalstyrevalgforskriften) tilsvarende så langt den passer, med de unntak, presiseringer, tilføyelser og endringer som følger av denne forskriften.</article></article><article class="legalArticle" data-lovdata-URL="LTI/forskrift/2015-06-24-842/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Stemmerett</span></h2><article class="legalP" id="paragraf-4-ledd-1">Bestemmelsene i lokalstyrevalgforskriften § 2-1 gjelder tilsvarende. I tillegg gjelder dette: Personer som har fylt eller fyller 16 år i valgåret har stemmerett ved lokalstyrevalget.</article></article><article class="legalArticle" data-lovdata-URL="LTI/forskrift/2015-06-24-842/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Valgbarhet</span></h2><article class="legalP" id="paragraf-5-ledd-1">Lokalstyrevalgforskriften § 3-1 gjelder ikke personer som fyller 16 eller 17 år i valgåret. I stedet gjelder: Bare personer som har fylt eller fyller 18 år i valgåret, er valgbare til lokalstyret.</article></article><article class="legalArticle" data-lovdata-URL="LTI/forskrift/2015-06-24-842/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Valgstyrets ansvar for å føre manntall og sende ut valgkort</span></h2><article class="legalP" id="paragraf-6-ledd-1">Bestemmelsene i lokalstyrevalgforskriften § 2-2 gjelder tilsvarende. I tillegg gjelder dette: Valgstyret er ansvarlig for at alle personer som har fylt eller fyller 16 år i valgåret i Longyearbyen blir ført inn i manntallet.</article></article><article class="legalArticle" data-lovdata-URL="LTI/forskrift/2015-06-24-842/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Prøving av stemmegivningen avgitt i stemmeseddelkonvolutt</span></h2><article class="legalP" id="paragraf-7-ledd-1">Bestemmelsene i lokalstyrevalgforskriften kapittel 8 gjelder tilsvarende. I tillegg gjelder dette:<ul class="defaultList"><li data-li-identifier="(1)" data-name="(1)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Først kontrolleres det om velgeren er en del av forsøket, stemmegivningene til disse velgerne legges i en egen bunke.</article></article></li><li data-li-identifier="(2)" data-name="(2)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Stemmesedlene som er avgitt i forsøket blandes med øvrige stemmesedler for å sikre hemmelig valg.</article></article></li></ul></article></article><article class="legalArticle" data-lovdata-URL="LTI/forskrift/2015-06-24-842/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Protokollering</span></h2><article class="legalP" id="paragraf-8-ledd-1">Bestemmelsene i lokalstyrevalgforskriften § 8-7 gjelder tilsvarende. I tillegg gjelder dette: Valgstyret skal i møteboken protokollere antall godkjente og forkastede stemmegivninger fra forhåndsstemmegivningen og valgtinget fra personer som har fylt eller fyller 16 år i valgåret.</article></article><article class="legalArticle" data-lovdata-URL="LTI/forskrift/2015-06-24-842/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks og opphører 31. desember 2015.</article></article></main></body></html>