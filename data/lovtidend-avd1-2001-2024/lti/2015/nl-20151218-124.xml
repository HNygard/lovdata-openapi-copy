<!DOCTYPE html><html lang="no"><head><title>Lov om endringer i skadeserstatningsloven mv. (standardisert inntektstaperstatning til barn)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-12-18-124</dd><dt class="dokid">DokumentID</dt><dd class="dokid">LTI/lov/2015-12-18-124</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 14 s 2298</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1961-02-03</li><li>lov/1969-06-13-26</li><li>lov/1979-05-18-18</li><li>lov/1999-03-26-14</li><li>lov/2001-04-20-13</li><li>lov/2001-06-15-53</li></ul></dd><dt class="legalArea">Rettsområde</dt><dd class="legalArea"><ul><li>Erstatnings- og forsikringsrett &gt; Skadeserstatning</li></ul></dd><dt class="dateOfPublication">Kunngjort</dt><dd class="dateOfPublication">2015-12-18 15:50</dd><dt class="journalNumber">Journalnummer</dt><dd class="journalNumber">2015-1161</dd><dt class="titleShort">Korttittel</dt><dd class="titleShort">Endringslov til skadeserstatningsloven mv.</dd><dt class="title">Tittel</dt><dd class="title">Lov om endringer i skadeserstatningsloven mv. (standardisert inntektstaperstatning til barn)</dd><dt class="miscInformation">Annet om dokumentet</dt><dd class="miscInformation">Prop.110 L (2014–2015), Innst.50 L (2015–2016), Lovvedtak 12 (2015–2016). Stortingets første og andre gangs behandling hhv. 26. november og 1. desember 2015. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2015-12-18-124</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i skadeserstatningsloven mv. (standardisert inntektstaperstatning til barn)<ul class="tocSubUl"><li>I<ul class="tocSubUl"><li>§ 3-2 a. (inntektstaperstatning til barn)</li><li>§ 3-3. (erstatning for visse personlige krenkelser m.m.)</li></ul></li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2015-12-18-124" id="dokument"><h1>Lov om endringer i skadeserstatningsloven mv. (standardisert inntektstaperstatning til barn)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. februar 1961 om ansvar for skade som motorvogner gjer (bilansvarslova).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. juni 1969 nr. 26 om skadeserstatning.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 18. mai 1979 nr. 18 om foreldelse av fordringer (foreldelsesloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 20. april 2001 nr. 13 om erstatning fra staten for personskade voldt ved straffbar handling m.m. (voldsoffererstatningsloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 15. juni 2001 nr. 53 om erstatning ved pasientskader mv. (pasientskadeloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-12-18-124/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. juni 1969 nr. 26 om skadeserstatning gjøres følgende endringer:</article> <article class="defaultP" margin-top="true">§ 3-1 fjerde ledd skal lyde:</article><article class="legalP" id="kapittel-1-ledd-2">Har skadelidte på skadevirkningstidspunktet ikke fylt 19 år, utmåles erstatningen for varig tap i erverv etter § 3-2 a.</article> <article class="defaultP" margin-top="true">§ 3-2 annet ledd oppheves.</article> <article class="defaultP" margin-top="true">§ 3-2 a skal lyde:</article><article class="futureLegalArticle" data-name="§3-2a" id="kapittel-1-foreslåttparagraf-1"><span class="futureLegalArticleHeader">§ 3-2 a. <span class="legalArticleTitle">(inntektstaperstatning til barn)</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Har den skadelidte på skadevirkningstidspunktet ikke fylt 19 år, ytes erstatning for varig tap i erverv, herunder tap i verdien av arbeid i heimen, etter paragrafen her.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. Inntektstap frem til og med det året den skadelidte fyller 21 år, erstattes med et antall G etter forskrift gitt av Kongen. Det gis ikke erstatning etter første punktum ved lavere medisinsk invaliditet enn ti prosent.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">3. Inntektstap etter det året den skadelidte fyller 21 år, erstattes med 50,8 G og utmåles dette året. Dersom utmålingen likevel først skjer et senere år, fastsettes erstatningen til 51,8 G. Er den skadelidtes ervervsuførhet lavere enn 100 prosent, reduseres erstatningen etter første og annet punktum forholdsmessig. Har den skadelidte en uføregrad som ikke oppfyller kravet for å motta uføretrygd etter folketrygdloven § 12-7, fastsettes erstatningen likevel til en forholdsmessig andel av et antall G etter regler gitt av Kongen i forskrift. Er det åpenbart at den skadelidte er 100 prosent varig ervervsufør, kan erstatningen fastsettes tidligere enn det året den skadelidte fyller 21 år. Skadevolderen eller dennes representant kan også når som helst oppfylle sin betalingsforpliktelse ved å betale en erstatning som om den skadelidte er 100 prosent varig ervervsufør. Utmåles erstatningen tidligere enn det året den skadelidte fyller 21 år, skal erstatningsbeløpet aldersjusteres etter regler fastsatt av Kongen i forskrift. Den erstatningsansvarlige kan pålegges å stille sikkerhet for den skadelidtes krav på erstatning etter dette leddet.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">4. Skadevolderen eller dennes representant plikter å gi en skadelidt med kjent adresse særskilt melding om rett til oppgjør etter tredje ledd det året den skadelidte fyller 19 år. Meldingen skal sendes ved rekommandert brev.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">5. Hadde den skadelidte de siste to årene før skadevirkningstidspunktet en gjennomsnittlig arbeidsinntekt på 5 G eller mer, kan beløpene som følger av en utmåling etter annet og tredje ledd, forhøyes i det omfang det finnes rimelig.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">6. Ved varig medisinsk invaliditet til og med 25 prosent kan den skadelidte, som et alternativ til erstatning etter annet og tredje ledd, kreve at inntektstaperstatningen fastsettes til en engangserstatning etter regler gitt av Kongen i forskrift. Første punktum gjelder ikke ved lavere medisinsk invaliditet enn ti prosent. Kravet må fremmes skriftlig innen det året den skadelidte fyller 16 år, likevel senest fem år fra skadevirkningstidspunktet.</article><article class="numberedLegalP" data-numerator="7" id="kapittel-1-foreslåttparagraf-1-nummer-7">7. I tillegg til erstatning etter annet og tredje ledd eller etter sjette ledd erstattes tap i verdien av arbeid i heimen med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-7-punkt-1"><article class="legalP" id="kapittel-1-foreslåttparagraf-1-nummer-7-punkt-1-ledd-1">4 G ved varig tap av evnen til å utføre en vesentlig del av tyngre hjemmearbeid, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-7-punkt-2"><article class="legalP" id="kapittel-1-foreslåttparagraf-1-nummer-7-punkt-2-ledd-1">8 G ved varig tap av evnen til å utføre en vesentlig del av også lettere hjemmearbeid.</article></article></li></ul></article><article class="numberedLegalP" data-numerator="8" id="kapittel-1-foreslåttparagraf-1-nummer-8">8. Ved fastsettingen av erstatning etter paragrafen her skal det gjøres fradrag for forsikringsytelser i den utstrekning den erstatningsansvarlige har betalt premien.</article><article class="numberedLegalP" data-numerator="9" id="kapittel-1-foreslåttparagraf-1-nummer-9">9. Dersom den skadelidte ikke er medlem av folketrygden, jf. folketrygdloven kapittel 2, og bestemmelsene foran leder til et åpenbart urimelig resultat, kan erstatningen forhøyes eller reduseres i det omfang det finnes rimelig.</article><article class="numberedLegalP" data-numerator="10" id="kapittel-1-foreslåttparagraf-1-nummer-10">10. Med «G» menes grunnbeløpet i folketrygden, jf. folketrygdloven § 1-4, med den verdien det har på oppgjørstidspunktet. Med «oppgjørstidspunktet» menes det tidspunktet partene kommer til enighet eller det treffes avgjørelse som blir rettskraftig. Er erstatningen i det vesentlige utbetalt før dette, regnes likevel tidspunktet for utbetalingen som oppgjørstidspunktet.</article><article class="numberedLegalP" data-numerator="11" id="kapittel-1-foreslåttparagraf-1-nummer-11">11. Ved erstatningskrav etter paragrafen her løper renter etter lov 17. desember 1976 nr. 100 om renter ved forsinket betaling m.m. tidligst fra to uker etter oppgjørstidspunktet, jf. tiende ledd annet og tredje punktum.</article><article class="numberedLegalP" data-numerator="12" id="kapittel-1-foreslåttparagraf-1-nummer-12">12. Dersom retten av særlige grunner fastsetter erstatning etter denne bestemmelsen til terminbeløp, jf. § 3-9, skal terminbeløpet fastsettes til et antall G og slik at det tas hensyn til den skadelidtes skattesituasjon.</article></article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-2"><span class="futureLegalArticleHeader">§ 3-3. <span class="legalArticleTitle">(erstatning for visse personlige krenkelser m.m.)</span></span><article class="legalP" id="kapittel-1-foreslåttparagraf-2-ledd-1">Bestemmelsene i §§ 3-1, 3-2 og 3-2 a gjelder tilsvarende ved erstatning for krenking eller mislig atferd som nevnt i straffeloven §§ 222, 251, 253, 254, 257, 259, 262, 263, 266, 268 første ledd, 271, 282, 291, 294, 295, 296, 299, 302, 304, 312, 313, 314, 327 eller 330.</article></article></section><section class="section" data-name="kapII" id="kapittel-2" data-lovdata-URL="LTI/lov/2015-12-18-124/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 3. februar 1961 om ansvar for skade som motorvogner gjer skal § 6 annet ledd annet punktum lyde:</article><article class="legalP" id="kapittel-2-ledd-2">Melding om skaden til trygdelaget vert rekna som påkrav, jf. likevel skadeserstatningsloven § 3-2 a ellevte ledd om renter ved inntektstaperstatning til barn.</article></section><section class="section" data-name="kapIII" id="kapittel-3" data-lovdata-URL="LTI/lov/2015-12-18-124/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 18. mai 1979 nr. 18 om foreldelse av fordringer skal § 9 første ledd lyde:</article><article class="numberedLegalP" data-numerator="1" id="kapittel-3-nummer-1">1. Krav på skadeserstatning eller oppreising foreldes 3 år etter den dag da skadelidte fikk eller burde skaffet seg nødvendig kunnskap om skaden og den ansvarlige. Ved krav etter skadeserstatningsloven § 3-2 a tredje ledd løper fristen likevel tidligst fra den dagen da den skadelidte fikk rett til å kreve oppfyllelse. Ved brudd på varslingsplikten etter skadeserstatningsloven § 3-2 a fjerde ledd er fristen etter første punktum 6 år i stedet for 3 år.</article></section><section class="section" data-name="kapIV" id="kapittel-4" data-lovdata-URL="LTI/lov/2015-12-18-124/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 26. mars 1999 nr. 14 om skatt av formue og inntekt skal § 5-15 første ledd ny bokstav p lyde:<ul class="defaultList"><li data-li-identifier="p." data-name="p."><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">standardisert inntektstaperstatning til barn etter skadeserstatningsloven § 3-2 a annet ledd.</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/lov/2015-12-18-124/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 20. april 2001 nr. 13 om erstatning fra staten for personskade voldt ved straffbar handling m.m. gjøres følgende endringer:</article> <article class="defaultP" margin-top="true">§ 4 annet ledd skal lyde:</article><article class="legalP" id="kapittel-5-ledd-2">Har skadelidte på skadevirkningstidspunktet ikke fylt 19 år, utmåles erstatning for varig tap i erverv etter reglene om standardisert erstatning til barn i skadeserstatningsloven § 3-2 a.</article> <article class="defaultP" margin-top="true">§ 5 annet ledd oppheves.</article></section><section class="section" data-name="kapVI" id="kapittel-6" data-lovdata-URL="LTI/lov/2015-12-18-124/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 15. juni 2001 nr. 53 om erstatning ved pasientskader mv. skal § 13 annet ledd lyde:</article><article class="legalP" id="kapittel-6-ledd-2">Om renteplikt gjelder reglene i lov 17. desember 1976 nr. 100 om renter ved forsinket betaling m.m., jf. likevel skadeserstatningsloven § 3-2 a ellevte ledd om renter ved inntektstaperstatning til barn.</article></section><section class="section" data-name="kapVII" id="kapittel-7" data-lovdata-URL="LTI/lov/2015-12-18-124/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Loven gjelder fra den tid Kongen bestemmer.</article><article class="legalP" id="kapittel-7-ledd-2">Loven gjelder for tilfeller der den erstatningsbetingende hendelsen finner sted etter lovens ikrafttredelse.</article></section></main></body></html>