<!DOCTYPE html><html lang="no"><head><title>Lov om endringer i deltakerloven (tildeling av spesiell tillatelse og adgang til å delta i fiske)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-06-19-78</dd><dt class="dokid">DokumentID</dt><dd class="dokid">LTI/lov/2015-06-19-78</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 6 s 939</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-15</li></ul></dd><dt class="legalArea">Rettsområde</dt><dd class="legalArea"><ul><li>Fiskeri- og fangstrett og havbruk &gt; Fangst</li> <li>Fiskeri- og fangstrett og havbruk &gt; Fiskeri</li> <li>Landbruk, jakt og skogbruk &gt; Jakt og innlandsfiske</li></ul></dd><dt class="dateOfPublication">Kunngjort</dt><dd class="dateOfPublication">2015-06-19 15:20</dd><dt class="journalNumber">Journalnummer</dt><dd class="journalNumber">2015-0550</dd><dt class="titleShort">Korttittel</dt><dd class="titleShort">Endringslov til deltakerloven</dd><dt class="title">Tittel</dt><dd class="title">Lov om endringer i deltakerloven (tildeling av spesiell tillatelse og adgang til å delta i fiske)</dd><dt class="miscInformation">Annet om dokumentet</dt><dd class="miscInformation">Prop.88 L (2014–2015), Innst.342 L (2014–2015), Lovvedtak 97 (2014–2015). Stortingets første og andre gangs behandling hhv. 11. og 15. juni 2015. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2015-06-19-78</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i deltakerloven (tildeling av spesiell tillatelse og adgang til å delta i fiske)<ul class="tocSubUl"><li>I<ul class="tocSubUl"><li>§ 17. Tildeling av spesiell tillatelse til erstatning for tilsvarende spesiell tillatelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2015-06-19-78" id="dokument"><h1>Lov om endringer i deltakerloven (tildeling av spesiell tillatelse og adgang til å delta i fiske)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 26. mars 1999 nr. 15 om retten til å delta i fiske og fangst (deltakerloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-06-19-78/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 26. mars 1999 nr. 15 om retten til å delta i fiske og fangst gjøres følgende endringer:</article> <article class="defaultP" margin-top="true">Ny § 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-1"><span class="futureLegalArticleHeader">§ 17. <span class="legalArticleTitle">Tildeling av spesiell tillatelse til erstatning for tilsvarende spesiell tillatelse</span></span><article class="legalP" id="kapittel-1-foreslåttparagraf-1-ledd-1">Departementet kan i følgende tilfeller tildele spesiell tillatelse til fartøyeier for et bestemt fartøy til erstatning for tilsvarende spesiell tillatelse som oppgis:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Fartøyeier skifter ut sitt gamle fartøy med et brukt fartøy eller nybygg.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Fartøyeier kjøper eller overtar på annen måte fartøyet for fortsatt drift.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Fartøyeier eller eier av et annet fartøy oppgir tilsvarende spesiell tillatelse.</article></article></li></ul></article><article class="legalP" id="kapittel-1-foreslåttparagraf-1-ledd-2">Departementet kan gi tilsagn til fartøyeier om tildeling av ny spesiell tillatelse etter første ledd bokstav a for et ubestemt erstatningsfartøy dersom fartøyet er forlist i løpet av de siste seks månedene, eller fartøyet planlegges solgt uten at eieren har anskaffet nytt fartøy.</article><article class="legalP" id="kapittel-1-foreslåttparagraf-1-ledd-3">Kongen kan i forskrift gi nærmere bestemmelser om tildeling av spesiell tillatelse etter første ledd og tilsagn etter annet ledd, herunder om begrensninger i adgangen til å tildele tillatelse etter første ledd og gi tilsagn etter annet ledd, og om varighet av tilsagn etter annet ledd. Kongen kan i enkeltfiskerier åpne for tildeling av spesiell tillatelse i flere tilfeller enn det som følger av første ledd.</article></article> <article class="defaultP" margin-top="true">§ 21 tredje ledd skal lyde:</article><article class="legalP" id="kapittel-1-ledd-2">I forskrift etter første ledd som stiller krav om tidligere deltakelse i det aktuelle fisket, kan det gis tilsvarende bestemmelser som i § 17 første og annet ledd.</article> <article class="defaultP" margin-top="true">Nåværende tredje ledd blir nytt fjerde ledd.</article></section><section class="section" data-name="kapII" id="kapittel-2" data-lovdata-URL="LTI/lov/2015-06-19-78/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>