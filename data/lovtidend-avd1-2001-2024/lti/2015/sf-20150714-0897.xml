<!DOCTYPE html><html lang="no"><head><title>Forskrift om endring i forskrift om utøvelse av jakt, felling og fangst</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-07-14-897</dd><dt class="dokid">DokumentID</dt><dd class="dokid">LTI/forskrift/2015-07-14-897</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 9 s 1532</dd><dt class="dateInForce">I kraft fra</dt><dd class="dateInForce">2015-07-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-03-22-313</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§20</li><li>lov/1981-05-29-38/§24</li></ul></dd><dt class="dateOfPublication">Kunngjort</dt><dd class="dateOfPublication">2015-07-17 13:00</dd><dt class="journalNumber">Journalnummer</dt><dd class="journalNumber">2015-0773</dd><dt class="titleShort">Korttittel</dt><dd class="titleShort">Endr. i utøvelsesforskriften</dd><dt class="title">Tittel</dt><dd class="title">Forskrift om endring i forskrift om utøvelse av jakt, felling og fangst</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 14. juli 2015 med hjemmel i liv 29. mai 1981 nr. 38 om jakt og fangst av vilt (viltloven) § 20 og § 24.</dd><dt class="refid">RefID</dt><dd class="refid">forskrift/2015-07-14-897</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av jakt, felling og fangst<ul class="tocSubUl"><li>I<ul class="tocSubUl"><li>§ 29a. Kunstig lys ved åtejakt på jerv</li></ul></li><li>II</li><li>Kommentarer</li></ul></li></ul></dd></dl></header><main class="documentBody" data-lovdata-URL="LTI/forskrift/2015-07-14-897" id="dokument"><h1>Forskrift om endring i forskrift om utøvelse av jakt, felling og fangst</h1><section class="section" data-name="kapI" id="kapittel-1" data-lovdata-URL="LTI/forskrift/2015-07-14-897/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. mars 2002 nr. 313 om utøvelse av jakt, felling og fangst gjøres følgende endringer:</article> <article class="defaultP" margin-top="true">Ny § 29a om kunstig lys ved åtejakt på jerv skal lyde:</article><article class="futureLegalArticle" data-name="§29a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 29a</span>. <span class="legalArticleTitle">Kunstig lys ved åtejakt på jerv</span></span><article class="legalP" id="kapittel-1-foreslåttparagraf-1-ledd-1">Fast montert kunstig lys kan benyttes ved åtejakt på jerv i prosjektområdene for prosjekter godkjent av Klima- og miljødepartementet for utprøving av slikt tiltak. Klima- og miljødepartementet kan fastsette vilkår for bruk av kunstig lys.</article><article class="legalP" id="kapittel-1-foreslåttparagraf-1-ledd-2">Avgrensningen av prosjektområdene skjer i samråd med Fylkesmannen.</article><article class="legalP" id="kapittel-1-foreslåttparagraf-1-ledd-3">Bestemmelsene i første ledd gjelder til og med 15. februar 2018.</article></article> <article class="defaultP" margin-top="true">§ 34 skal lyde:</article><article class="legalP" id="kapittel-1-ledd-2">Bruker av fangstredskap som fanger viltet levende plikter å føre tilsyn med fangstredskapet minst én gang hvert døgn. Ved fangst av villmink, gaupe og jerv skal det minst føres tilsyn hver morgen og kveld.</article><article class="legalP" id="kapittel-1-ledd-3">For jerv kan tilsyn med kamera kombinert med elektronisk overvåking erstatte fysisk tilsyn i prosjektområdene for prosjekter godkjent av Klima- og miljødepartementet for utprøving av slikt tiltak. Det er et vilkår at fangstbåsen ikke plasseres lenger unna enn at fysisk tilsyn kan gjennomføres uansett vær- og føreforhold. Klima- og miljødepartementet kan fastsette ytterligere vilkår.</article><article class="legalP" id="kapittel-1-ledd-4">Bestemmelsene i annet ledd gjelder til og med 15. februar 2018.</article><article class="legalP" id="kapittel-1-ledd-5">Brukeren plikter straks å slippe fri fredet viltart eller viltart som ikke tillates fanget i vedkommende redskap.</article><article class="legalP" id="kapittel-1-ledd-6">Bruker av fangstredskap som avliver viltet, plikter å føre tilsyn med fangstredskapet minst én gang hver uke. Den som skal bruke snarer til fangst av rype plikter å føre regelmessig tilsyn med snarene minst hver andre dag.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-07-14-897/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2015-07-14-897/KAPITTEL_3"><h2>Kommentarer</h2><article class="defaultP">Kommentar til § 29a om kunstig lys ved åtejakt på jerv skal lyde:</article><span class="futuretitle" id="kapittel-3-foreslåttittel-1">Kommentar til § 29a</span><article class="legalP" id="kapittel-3-ledd-1">Av hensyn til erfaringsinnhentingen stilles krav om føring av logg for hvert åte der det benyttes kunstig lys. Av loggen skal det framgå avstand fra lys til åte, radius på opplyst areal fra åte, registrert vilt inklusiv jerv på åtet, skutt/påskutt jerv på åtet og hendelsesforløp. Dette inngår i retningslinjene til forskriften.</article> <article class="defaultP" margin-top="true">Kommentar til § 34 om krav om tilsyn skal lyde:</article><span class="futuretitle" id="kapittel-3-foreslåttittel-2">Kommentar til § 34</span><article class="legalP" id="kapittel-3-ledd-2">Følgende vilkår gjelder for kameraovervåking/elektronisk overvåking:<ul class="defaultList"><li data-li-identifier="-" data-name="-"><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">Det må benyttes viltkameraer som er innstilt slik at de sender bilde til jegeren minimum to ganger daglig, morgen og kveld. Dato og tidspunkt skal framgå av bildene.</article></article></li><li data-li-identifier="-" data-name="-"><article class="listArticle" id="kapittel-3-ledd-2-punkt-2"><article class="legalP" id="kapittel-3-ledd-2-punkt-2-ledd-1">Viltkameraene må stilles slik at man lett kan se om båsen er åpen eller lukket, samt at det kan identifiseres hvilke dyr som går inn i fangstbåsen.</article></article></li><li data-li-identifier="-" data-name="-"><article class="listArticle" id="kapittel-3-ledd-2-punkt-3"><article class="legalP" id="kapittel-3-ledd-2-punkt-3-ledd-1">I tillegg til minimum to bilder pr dag skal kameraene ta bilder som sendes jegeren ved bevegelse foran kameraet. Jegeren skal også kunne sende SMS til kameraet slik at det tar bilde av båsen og sender det til jegeren.</article></article></li><li data-li-identifier="-" data-name="-"><article class="listArticle" id="kapittel-3-ledd-2-punkt-4"><article class="legalP" id="kapittel-3-ledd-2-punkt-4-ledd-1">Som supplement til kameraet bør en fellevarsler monteres, som sender varsel til jeger dersom lokket faller ned.</article></article></li><li data-li-identifier="-" data-name="-"><article class="listArticle" id="kapittel-3-ledd-2-punkt-5"><article class="legalP" id="kapittel-3-ledd-2-punkt-5-ledd-1">Det skal være en alarmløsning som melder fra straks systemet ikke fungerer, som eksempel om mobilnettet er nede eller alarmen ikke har kontakt.</article></article></li><li data-li-identifier="-" data-name="-"><article class="listArticle" id="kapittel-3-ledd-2-punkt-6"><article class="legalP" id="kapittel-3-ledd-2-punkt-6-ledd-1">Det skal umiddelbart gjøres tilsyn med båsen ved teknisk svikt med kamera og/eller alarmløsningen.</article></article></li><li data-li-identifier="-" data-name="-"><article class="listArticle" id="kapittel-3-ledd-2-punkt-7"><article class="legalP" id="kapittel-3-ledd-2-punkt-7-ledd-1">Alle bilder skal arkiveres sikkert i en logg. Dersom bilde(r) mangler skal det gå klart fram av loggen hva som er årsak og hvilke tiltak som er iverksatt. Loggen skal løpende kunne fremvises på forespørsel fra naturoppsynet. Etter endt lisensfellingsperiode skal loggen rapporteres til Fylkesmannen i sin helhet.</article></article></li><li data-li-identifier="-" data-name="-"><article class="listArticle" id="kapittel-3-ledd-2-punkt-8"><article class="legalP" id="kapittel-3-ledd-2-punkt-8-ledd-1">Ved godkjenning av fangstbåser til jerv skal Fylkesmannen vurdere plasseringen strengt før tillatelse blir gitt. God dekning for sending av bilder fra kameraene er en forutsetning. Videre skal jervebåsen plasseres slik at fysisk tilsyn kan gjennomføres uansett vær- og føreforhold, og uten at fysisk tilsyn tar uforholdsmessig lang tid. Av kontrollhensyn legges det opp til at Fylkesmannen lagrer plassering av fangstbåsene digitalt i et egnet verktøy, og sørger for at naturoppsynet får tilgang til GPS-posisjoner.</article></article></li></ul></article></section></main></body></html>