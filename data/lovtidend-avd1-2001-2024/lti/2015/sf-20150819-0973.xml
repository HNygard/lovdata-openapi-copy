<!DOCTYPE html><html lang="no"><head><title>Forskrift om adgang for elevbedrifter til å delta i fiske i skoleåret 2015–2016</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-08-19-973</dd><dt class="dokid">DokumentID</dt><dd class="dokid">LTI/forskrift/2015-08-19-973</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 10 s 1664</dd><dt class="dateInForce">I kraft fra</dt><dd class="dateInForce">2015-08-19 – 2016-06-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§16</li><li>lov/2008-06-06-37/§22</li><li>lov/2008-06-06-37/§23</li><li>lov/2008-06-06-37/§34</li><li>lov/2008-06-06-37/§37</li><li>lov/2008-06-06-37/§38</li><li>lov/2008-06-06-37/§39</li><li>lov/2008-06-06-37/§59</li></ul></dd><dt class="dateOfPublication">Kunngjort</dt><dd class="dateOfPublication">2015-08-21 15:00</dd><dt class="journalNumber">Journalnummer</dt><dd class="journalNumber">2015-0827</dd><dt class="titleShort">Korttittel</dt><dd class="titleShort">Forskrift om adgang for elevbedrifter til å delta i fiske</dd><dt class="title">Tittel</dt><dd class="title">Forskrift om adgang for elevbedrifter til å delta i fiske i skoleåret 2015–2016</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 19. august 2015 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 16, § 22, § 23, § 34, § 37, § 38, § 39 og § 59.</dd><dt class="refid">RefID</dt><dd class="refid">forskrift/2015-08-19-973</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang for elevbedrifter til å delta i fiske i skoleåret 2015–2016<ul class="tocSubUl"><li>§ 1. Formål</li><li>§ 2. Elevbedriftordningen</li><li>§ 3. Tidspunkt for fiske</li><li>§ 4. Fartøy</li><li>§ 5. Redskapsbegrensning</li><li>§ 6. Meldingsordning</li><li>§ 7. Fangst</li><li>§ 8. Blåkveite</li><li>§ 9. Levering av fangst</li><li>§ 10. Overtredelsesgebyr</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-08-19-973" id="dokument"><h1>Forskrift om adgang for elevbedrifter til å delta i fiske i skoleåret 2015–2016</h1><article class="legalArticle" data-lovdata-URL="LTI/forskrift/2015-08-19-973/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskrift regulerer adgang for elevbedrifter til å delta i de fiskerier som omfattes av kapittel 2 romertall I–XIV i forskrift 19. desember 2014 nr. 1823 om adgang til å delta i kystfartøygruppens fiske for 2015.</article></article><article class="legalArticle" data-lovdata-URL="LTI/forskrift/2015-08-19-973/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Elevbedriftordningen</span></h2><article class="legalP" id="paragraf-2-ledd-1">Elevbedriftordningen gjelder for skoleelever i ungdomsskolen som i regi av skolen driver en elevbedrift. Bedriften, herunder navn på ansatte, som skal delta i elevbedriftordningen, må være registrert ved Fiskeridirektoratets regionkontor og ha fått tildelt deltakernummer.</article><article class="legalP" id="paragraf-2-ledd-2">Adgang til å delta i elevbedriftordningen etter første ledd gjelder ikke for manntallsførte fiskere.</article><article class="legalP" id="paragraf-2-ledd-3">Ansatte i elevbedriften må selv stå om bord og delta i utøvelsen av fisket.</article></article><article class="legalArticle" data-lovdata-URL="LTI/forskrift/2015-08-19-973/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tidspunkt for fiske</span></h2><article class="legalP" id="paragraf-3-ledd-1">Elevbedriftordningen følger skoleåret.</article></article><article class="legalArticle" data-lovdata-URL="LTI/forskrift/2015-08-19-973/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fartøy</span></h2><article class="legalP" id="paragraf-4-ledd-1">Når det i elevbedriftsordningen brukes ikke-merkeregistrert fartøy, gjelder forskrift 26. februar 2010 nr. 252 om begrensninger i torskefisket mv.</article><article class="legalP" id="paragraf-4-ledd-2">Fiskeridirektoratets regionkontor kan gi tillatelse til at det benyttes merkeregistrerte fartøy som er i ordinær drift.</article></article><article class="legalArticle" data-lovdata-URL="LTI/forskrift/2015-08-19-973/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Redskapsbegrensning</span></h2><article class="legalP" id="paragraf-5-ledd-1">Med mindre annet er fastsatt, kan fisket drives med følgende redskaper:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Stang og håndsnøre, og</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">en juksamaskin, og</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">garn med samlet lengde på inntil 210 meter, og</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">liner med inntil 300 angler, og</article></article></li><li data-li-identifier="e)" data-name="e)"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">inntil 20 teiner eller ruser.</article></article></li></ul></article><article class="legalP" id="paragraf-5-ledd-2">Fra det enkelte fartøy kan det ikke fiskes med større antall redskap enn nevnt i første ledd. Når det fiskes med merkeregistrert fartøy, kan Fiskeridirektoratets regionkontor gi tillatelse til å fiske med større redskapsmengde enn nevnt i § 4, men redskapsbegrensningen i § 4 skal fortsatt gjelde per person.</article><article class="legalP" id="paragraf-5-ledd-3">Merkeregistrerte fiskefartøy kan ikke nyttes til ordinær drift når fisket i elevbedriftsordningen pågår.</article></article><article class="legalArticle" data-lovdata-URL="LTI/forskrift/2015-08-19-973/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Meldingsordning</span></h2><article class="legalP" id="paragraf-6-ledd-1">Merkeregistrerte fartøy som har fått tillatelse etter § 5 annet ledd skal, for hver enkelt tur på feltet, varsle Fiskeridirektoratet på SMS ved oppstart av fisket og før ankomst for landing av fangst. Meldingen skal sendes til telefonnummer 1933 og inneholde elementer i angitt rekkefølge og med mellomrom:</article> <article class="defaultP" margin-top="true">«elev» (kodeord som oppgis først i meldingen)</article> <article class="defaultP" margin-top="true">«på» eller «av» («på» ved start av fangst og «av» før landing eller avslutning)</article> <article class="defaultP" margin-top="true">Registreringsnummer og navn på fartøy (b99m stortind)</article> <article class="defaultP" margin-top="true">Navn på elevbedrift</article> <article class="defaultP" margin-top="true">Dato og klokkeslett for start eller stopp av fiske (ddmm ttmm).</article> <article class="defaultP" margin-top="true">Eksempel på melding ved start av fiske: «elev på b99m stortind elevbedriftsnavn 3004 1645».<p class="leddfortsettelse">Eksempel på melding ved stopp av fiske: «elev av b99m stortind elevbedriftsnavn 3004 2350».</p></article></article><article class="legalArticle" data-lovdata-URL="LTI/forskrift/2015-08-19-973/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fangst</span></h2><article class="legalP" id="paragraf-7-ledd-1">Elevbedriften kan ikke omsette fangst for mer enn 50&#xa0;000 kroner.</article><article class="legalP" id="paragraf-7-ledd-2">Begrensninger i kvoteutnyttelse fastsatt i reguleringene av de fiskerier som omfattes av elevbedriftordningen gjelder ikke for fiske etter denne forskrift.</article><article class="legalP" id="paragraf-7-ledd-3">Begrensninger for fangst av torsk (§ 2) og rognkjeks (§ 4) i forskrift 26. februar 2010 nr. 252 om begrensninger i fisket etter torsk, rognkjeks, makrell og kongekrabbe med fartøy som ikke er innført i register over merkepliktige norske fiskefartøy (merkeregisteret) eller fra land gjelder også for fiske med merkeregistrerte fartøy. Kvantumsbegrensningene per fartøy gjelder likevel ikke innenfor beløpsgrensen som følger av denne forskriftens § 7 første ledd.</article></article><article class="legalArticle" data-lovdata-URL="LTI/forskrift/2015-08-19-973/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Blåkveite</span></h2><article class="legalP" id="paragraf-8-ledd-1">Det er ikke tillatt å ha mer enn inntil 5&#xa0;% bifangst av blåkveite av fangsten ombord til enhver tid og av landet fangst.</article></article><article class="legalArticle" data-lovdata-URL="LTI/forskrift/2015-08-19-973/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Levering av fangst</span></h2><article class="legalP" id="paragraf-9-ledd-1">Det er forbudt å motta og levere fangst fisket av annet fartøy.</article><article class="legalP" id="paragraf-9-ledd-2">Fangst kan bare leveres til godkjent kjøper. Kjøper skal skrive ut landingsseddel/sluttseddel i henhold til forskrift 6. mai 2014 nr. 607 om landings- og sluttseddel spesifisert på art straks etter levering. Seddelen skal undertegnes av kjøper og fisker før denne forlater mottaksstedet. I rubrikken for registreringsmerke påføres det nummer som er tildelt av Fiskeridirektoratet.</article></article><article class="legalArticle" data-lovdata-URL="LTI/forskrift/2015-08-19-973/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelsesgebyr</span></h2><article class="legalP" id="paragraf-10-ledd-1">Den som forsettlig eller uaktsomt overtrer bestemmelsen gitt i eller i medhold av denne forskrift, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova.</article></article><article class="legalArticle" data-lovdata-URL="LTI/forskrift/2015-08-19-973/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til lov 6. juni 2008 nr. 37 om forvaltning av viltlevande marine ressursar § 61 og § 64. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2015-08-19-973/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskrift trer i kraft 19. august 2015 og gjelder til og med 15. juni 2016.</article></article></main></body></html>