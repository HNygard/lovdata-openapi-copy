<!DOCTYPE html><html lang="no"><head><title>Forskrift om endring i forskrift om eiendomsregistrering (matrikkelforskriften) mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-09-18-1060</dd><dt class="dokid">DokumentID</dt><dd class="dokid">LTI/forskrift/2015-09-18-1060</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 11 s 1744</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-26-864</li><li>forskrift/2013-12-18-1599</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-101/§4</li><li>lov/2005-06-17-101/§5a</li><li>lov/2005-06-17-101/§6</li><li>lov/2005-06-17-101/§8</li><li>lov/2005-06-17-101/§9</li><li>lov/2005-06-17-101/§10</li><li>lov/2005-06-17-101/§14</li><li>lov/2005-06-17-101/§15</li><li>lov/2005-06-17-101/§16</li><li>lov/2005-06-17-101/§17</li><li>lov/2005-06-17-101/§18</li><li>lov/2005-06-17-101/§19</li><li>lov/2005-06-17-101/§20</li><li>lov/2005-06-17-101/§21</li><li>lov/2005-06-17-101/§22</li><li>lov/2005-06-17-101/§23</li><li>lov/2005-06-17-101/§24</li><li>lov/2005-06-17-101/§25</li><li>lov/2005-06-17-101/§26</li><li>lov/2005-06-17-101/§29</li><li>lov/2005-06-17-101/§30</li><li>lov/2005-06-17-101/§31</li><li>lov/2005-06-17-101/§32</li><li>lov/2005-06-17-101/§33</li><li>lov/2005-06-17-101/§34</li><li>lov/2005-06-17-101/§35</li><li>lov/2005-06-17-101/§39</li><li>lov/2005-06-17-101/§41</li><li>lov/2005-06-17-101/§46</li></ul></dd><dt class="dateOfPublication">Kunngjort</dt><dd class="dateOfPublication">2015-09-22 14:05</dd><dt class="journalNumber">Journalnummer</dt><dd class="journalNumber">2015-0895</dd><dt class="titleShort">Korttittel</dt><dd class="titleShort">Endr. i matrikkelforskriften mv</dd><dt class="title">Tittel</dt><dd class="title">Forskrift om endring i forskrift om eiendomsregistrering (matrikkelforskriften) mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 18. september 2015 med hjemmel i lov 17. juni 2005 nr. 101 om eigedomsregistrering (matrikkellova) § 4, § 5a, § 6, § 8, § 9, § 10, § 14, § 15, § 16, § 17, § 18, § 19, § 20, § 21, § 22, § 23, § 24, § 25, § 26, § 29, § 30, § 31, § 32, § 33, § 34, § 35, § 39, § 41 og § 46.</dd><dt class="refid">RefID</dt><dd class="refid">forskrift/2015-09-18-1060</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eiendomsregistrering (matrikkelforskriften) mv.<ul class="tocSubUl"><li>I<ul class="tocSubUl"><li>§ 19. Frister i saker som ikke krever oppmålingsforretning</li><li>§ 20. Supplerende regler om klage</li><li>§ 40. Oppmålingsforretning uten oppmøte i marka</li><li>§ 46. Matrikkelføring av framsatt krav om sak for jordskifteretten</li><li>§ 47. Matrikkelføring av sak utført av jordskifteretten</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2015-09-18-1060" id="dokument"><h1>Forskrift om endring i forskrift om eiendomsregistrering (matrikkelforskriften) mv.</h1><section class="section" data-name="kapI" id="kapittel-1" data-lovdata-URL="LTI/forskrift/2015-09-18-1060/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. juni 2009 nr. 864 om eiendomsregistrering (matrikkelforskriften) gjøres følgende endringer:</article> <article class="defaultP" margin-top="true">§ 2 bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>adressetilleggsnavn</i>, nedarvet bruksnavn, navn på en institusjon eller bygning, grendenavn eller annet stedsnavn, brukt som del av den offisielle adressen;</article></article></li></ul></article> <article class="defaultP" margin-top="true">§ 3 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">matrikkelenheter, herunder <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-1-ledd-1">matrikkelnummer, matrikkelenhetstype, samlet fast eiendom</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-2-ledd-1">hjemmelsforhold, som registrert eiers og registrert festers navn, postadresse og fødsels- eller organisasjonsnummer, kontaktpersons navn, postadresse og fødsels- eller organisasjonsnummer</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-3"><article class="legalP" id="kapittel-1-ledd-1-punkt-2-ledd-1-punkt-3-ledd-1">areal, grenselinjer og grensepunkt med kvalitetsangivelse</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-4"><article class="legalP" id="kapittel-1-ledd-1-punkt-2-ledd-1-punkt-4-ledd-1">hjelpelinjer og hjelpepunkt</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-5"><article class="legalP" id="kapittel-1-ledd-1-punkt-2-ledd-1-punkt-5-ledd-1">kulturminner</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-6"><article class="legalP" id="kapittel-1-ledd-1-punkt-2-ledd-1-punkt-6-ledd-1">forurensninger i grunnen</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-7"><article class="legalP" id="kapittel-1-ledd-1-punkt-2-ledd-1-punkt-7-ledd-1">historikk, bl.a. opplysninger om tidligere oppmålingsforretninger</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-8"><article class="legalP" id="kapittel-1-ledd-1-punkt-2-ledd-1-punkt-8-ledd-1">referanser til private avtaler om eksisterende grense</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-9"><article class="legalP" id="kapittel-1-ledd-1-punkt-2-ledd-1-punkt-9-ledd-1">avtale eller vedtak om erverv av grunn til offentlig veg eller jernbane</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2-ledd-1-punkt-10"><article class="legalP" id="kapittel-1-ledd-1-punkt-2-ledd-1-punkt-10-ledd-1">framsatt krav om sak for jordskifteretten</article></article></li></ul></article></article></li></ul></article> <article class="defaultP" margin-top="true">Ny overskrift § 7 skal lyde:</article> <article class="defaultP" margin-top="true"><i>Matrikkelnummer mv.</i></article> <article class="defaultP" margin-top="true">§ 7 nytt sjuende og åttende ledd skal lyde:</article><article class="numberedLegalP" data-numerator="7" id="kapittel-1-nummer-1">(7) Opplysninger om areal, grenselinjer og grensepunkt skal beskrives med angivelse av opplysningenes kvalitet og pålitelighet.</article><article class="numberedLegalP" data-numerator="8" id="kapittel-1-nummer-2">(8) Alle eiendomsteiger skal oppgis som sluttede polygoner, om nødvendig ved bruk av hjelpelinjer og hjelpepunkt. Hjelpelinjer og hjelpepunkt angir at vedkommende grenseforløp er ukjent.</article> <article class="defaultP" margin-top="true">§ 8 første ledd tredje punktum skal lyde:</article><article class="legalP" id="kapittel-1-ledd-2">Meldingen med eventuelle vedlegg skal inneholde tilstrekkelig med opplysninger og dokumentasjon til at oppretting, endring, sletting eller sammenslåing av matrikkelenhet kan registreres i grunnboken.</article> <article class="defaultP" margin-top="true">I § 9 fjerde ledd skal «Underrettingen» endres til «Underretningen».</article> <article class="defaultP" margin-top="true">I § 10 andre ledd skal «underrettingen» endres til «underretningen».</article> <article class="defaultP" margin-top="true">§ 18 andre ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Når det er nødvendig med tillatelse etter plan- og bygningsloven eller seksjoneringsvedtak for å få saken matrikkelført, løper ikke fristen før tillatelsen eller vedtaket foreligger. Fristen forlenges for den tiden som går med til tinglysing og supplering av opplysninger fra rekvirenten. Fristene løper ikke når føringen blir påklaget eller når føringen er avhengig av avgjørelse i klagesak. Dersom kommunen har sendt krav om forskuddspliktig gebyr, løper ikke fristen så lenge dette ikke er betalt.</article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Frister i saker som ikke krever oppmålingsforretning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Kommunen skal behandle og eventuelt matrikkelføre følgende krav om matrikkelføring innen seks uker:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">sammenslåing av eksisterende matrikkelenheter,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">referanse til avtale om eksisterende grense,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">fastsetting av samlet fast eiendom,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-nummer-1-punkt-4"><article class="legalP" id="kapittel-1-foreslåttparagraf-1-nummer-1-punkt-4-ledd-1">gjennomført sak for jordskifteretten og andre rettsinstanser.</article></article></li></ul><article class="legalP" id="kapittel-1-foreslåttparagraf-1-nummer-1-ledd-1">Det samme gjelder krav om retting, endring eller tilføying av opplysninger i matrikkelen mv. som ikke krever oppmålingsforretning.</article></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Krav fra jordskifteretten om arealoverføring, oppretting, sammenslåing eller sletting av matrikkelenhet mens sak for jordskifteretten pågår, skal matrikkelføres innen to uker. Det samme gjelder matrikulering av umatrikulert grunn og registrering av uregistrert jordsameie.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Fristene regnes fra kravet er mottatt til matrikkelbrev er utstedt eller annen underretning om føringen er gitt. Fristene kan forlenges i samsvar med § 18 andre ledd.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Dersom kommunen oversitter fristene, skal eventuelt gebyr for matrikkelføringen avkortes med en tredjedel.</article></article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Supplerende regler om klage</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Når klage etter § 46 er framsatt, skal kommunen vurdere om forvaltningsloven § 42 gir grunnlag for utsatt føring av opplysninger i matrikkelen. Dersom føringen allerede er foretatt, skal det anmerkes i matrikkelen at klage er innkommet og at føringen kan bli omgjort.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Dersom klagevedtaket etter klageorganets vurdering innebærer at en innføring i grunnboken blir uriktig, skal det be kommunen sende melding om dette til tinglysingsmyndigheten.</article></article> <article class="defaultP" margin-top="true">§ 23 tredje ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">eier- og festerforhold, herunder med hvilken hjemmel etter matrikkellova § 9 kravet om matrikulering framsettes</article></article></li></ul></article> <article class="defaultP" margin-top="true">§ 23 fjerde ledd skal lyde:</article><article class="numberedLegalP" data-numerator="4" id="kapittel-1-nummer-4">(4) Ved matrikulering av umatrikulert grunn skal rekvisisjonen også omfatte dokumentasjon som bekrefter eiendomsretten eller festeretten. Ved krav om matrikulering etter første ledd bokstav b til h skal rekvisisjonen også omfatte dokumentasjon som bekrefter grunnlaget for kravet.</article> <article class="defaultP" margin-top="true">§ 25 tredje ledd skal lyde:</article><article class="numberedLegalP" data-numerator="3" id="kapittel-1-nummer-5">(3) Før enheten blir opprettet, skal kommunen sette en frist for når oppmålingsforretningen skal være fullført. Dersom fullføringen blir bestemt å ta mer enn to år, kan bare merkingen gjenstå. Møtet med partene og innmålingen av grensen må være gjennomført og opplysningene om dette må være ført i matrikkelen før det har gått to år. Det kan ikke settes lengre frist enn fem år regnet fra tinglysingstidspunktet for opprettelsen av matrikkelenheten. I sak som ikke krever tinglysing, regnes fristen fra tidspunktet for opprettelsen i matrikkelen.</article> <article class="defaultP" margin-top="true">§ 27 første ledd bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">kart og koordinater over grenser og grensemerker for den matrikkelenhet eller grensestrekning som saken gjelder, måledata, beregninger og andre opplysninger som kreves for føring av matrikkelen</article></article></li></ul></article> <article class="defaultP" margin-top="true">§ 27 nytt fjerde og femte ledd skal lyde:</article><article class="numberedLegalP" data-numerator="4" id="kapittel-1-nummer-6">(4) Kravet om tillatelse etter plan- og bygningsloven gjelder ikke for matrikulering av eiendomsutforming som inngår i tiltak som er unntatt fra kravet om søknadsplikt etter plan- og bygningsloven, dersom tiltaket og eiendomsutformingen er godkjent gjennom plan, konsesjon, tillatelse eller godkjenning etter annen lov. Øvrige krav til dokumentasjon gjelder. Kommunen skal herunder kontrollere at det foreligger dokumentasjon for at kravet om matrikulering er i samsvar med planen, konsesjonen, godkjennelsen eller tillatelsen for tiltaket behandlet etter vedkommende lov.</article><article class="numberedLegalP" data-numerator="5" id="kapittel-1-nummer-7">(5) Ny grunneiendom, anleggseiendom eller festegrunn kan opprettes i samsvar med matrikkellova § 9 første ledd bokstav b til h selv om vilkåret etter matrikkellova § 10 andre ledd ikke foreligger.</article> <article class="defaultP" margin-top="true">§ 33 andre og tredje ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Gjelder oppmålingsforretningen arealoverføring mellom matrikkelenheter med ulike registrerte eiere, skal det i tillegg foreligge erklæring om eiendomsoverdragelse av det areal som overføres. Ved arealoverføring som endrer festegrunn som er festet bort, må det foreligge festeavtale om dette. Erklæringen eller festeavtalen skal inneholde opplysninger om kjøpesum og verdi som kreves for beregning av dokumentavgift. Krever arealoverføringen samtykke etter jordlova § 12, konsesjon etter konsesjonsloven eller egenerklæring om konsesjonsfrihet skal delingssamtykke, konsesjon eller egenerklæring følge erklæringen om eiendomsoverdragelse. Ved eiendomsoverdragelse av areal til offentlig veg- eller jernbanegrunn er det tilstrekkelig at eiendomsretten stadfestes med egenerklæring, jf. matrikkellova § 24 fjerde ledd. Før matrikkelføring av eiendomsoverdragelse som ikke registreres i grunnboken, skal kommunen kontrollere at overdragelsen ikke rammes av delingsforbudet i jordlova eller trenger konsesjon, jf. konsesjonsloven § 15. Dersom partene ønsker det, er det tilstrekkelig å påvise eksisterende grense på kart.</article><article class="numberedLegalP" data-numerator="3" id="kapittel-1-nummer-9">(3) Det må foreligge samtykke til arealoverføringen fra registrerte eiere og registrerte festere til de matrikkelenhetene som saken får betydning for. Samtykke er ikke nødvendig når rekvirenten har lovlig rett til grunnen etter matrikkellova § 9 første ledd bokstav f. Samtykke fra registrerte festere er ikke nødvendig dersom vedkommende festegrunn overføres ubeskåret fra en grunneiendom til en annen.</article> <article class="defaultP" margin-top="true">§ 33 nytt sjuende ledd skal lyde:</article><article class="numberedLegalP" data-numerator="7" id="kapittel-1-nummer-10">(7) Arealoverføring kan gjennomføres i samsvar med matrikkellova § 9 første ledd bokstav f også når arealet overføres fra<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-10-punkt-1"><article class="legalP" id="kapittel-1-nummer-10-punkt-1-ledd-1">et uregistrert jordsameie</article></article></li><li data-li-identifier="b)" data-name="b)"><article class="listArticle" id="kapittel-1-nummer-10-punkt-2"><article class="legalP" id="kapittel-1-nummer-10-punkt-2-ledd-1">et område med flere matrikkelenheter hvor grensene mellom enhetene ikke er kjent. Arealet som overføres fra hver enhet kan angis som en brøkdel av samlet overført areal.</article></article></li></ul></article> <article class="defaultP" margin-top="true">§ 34 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-nummer-10-punkt-3"><article class="legalP" id="kapittel-1-nummer-10-punkt-3-ledd-1">dokument fra kommunen som viser at grensejusteringen ikke fører til deling i strid med jordlova § 12</article></article></li></ul></article> <article class="defaultP" margin-top="true">§ 37 femte ledd andre punktum skal lyde:</article><article class="legalP" id="kapittel-1-ledd-3">De som skal varsles, kan godta kortere frist og annen varsling.</article> <article class="defaultP" margin-top="true">§ 38 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">forretningens gang, herunder <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-1-ledd-1-punkt-1"><article class="legalP" id="kapittel-1-ledd-3-punkt-1-ledd-1-punkt-1-ledd-1">framlagte dokumenter som beskriver aktuelle grenser og rettsforhold</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-1-ledd-1-punkt-2"><article class="legalP" id="kapittel-1-ledd-3-punkt-1-ledd-1-punkt-2-ledd-1">beskrivelse av grenser og grensemerker, punkt for punktfester, inngåtte forlik, voldgift og spesielle partspåstander</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-1-ledd-1-punkt-3"><article class="legalP" id="kapittel-1-ledd-3-punkt-1-ledd-1-punkt-3-ledd-1">avtaler om grensejusteringer med partenes underskrift</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-1-ledd-1-punkt-4"><article class="legalP" id="kapittel-1-ledd-3-punkt-1-ledd-1-punkt-4-ledd-1">beskrivelse av rettighetsforhold, hvordan rettighetsforholdene skal være etter forretning, inngåtte forlik, avtaler om avløsning eller flytting, voldgift og spesielle partspåstander</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-1-ledd-1-punkt-5"><article class="legalP" id="kapittel-1-ledd-3-punkt-1-ledd-1-punkt-5-ledd-1">dokumentasjon av eventuelle avvik fra tillatelsen etter plan- og bygningsloven eller annet grunnlag for utsetting av nye grenser</article></article></li></ul></article></article></li></ul></article> <article class="defaultP" margin-top="true">§ 38 andre ledd skal lyde:</article><article class="numberedLegalP" data-numerator="2" id="kapittel-1-nummer-11">(2) Protokollen skal inneholde et kart med påtegning som tydelig viser hvor grenser og grensemerker ligger i forhold til hverandre og tilstøtende matrikkelenheter. Ukjente eller ubestemte grenselinjer som inngår i oppmålingsforretningen, skal angis. Kartet skal være basert på en utskrift fra matrikkelen på tidspunktet for oppmålingsforretningen.</article> <article class="defaultP" margin-top="true">§ 40 skal lyde:</article><article class="futureLegalArticle" data-name="§40" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 40</span>. <span class="legalArticleTitle">Oppmålingsforretning uten oppmøte i marka</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Dersom partene ønsker det kan følgende oppmålingsforretninger gjennomføres uten oppmøte i marka:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-1-punkt-1"><article class="legalP" id="kapittel-1-foreslåttparagraf-3-nummer-1-punkt-1-ledd-1">der uteareal til eierseksjon er entydig fastsatt med koordinater, og utearealets avgrensning er synlig i terrenget som entydig forlengelse av sameiets bygninger</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-1-punkt-2"><article class="legalP" id="kapittel-1-foreslåttparagraf-3-nummer-1-punkt-2-ledd-1">matrikulering av eksisterende umatrikulert grunn</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-1-punkt-3"><article class="legalP" id="kapittel-1-foreslåttparagraf-3-nummer-1-punkt-3-ledd-1">registrering av uregistrert jordsameie</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-nummer-1-punkt-4"><article class="legalP" id="kapittel-1-foreslåttparagraf-3-nummer-1-punkt-4-ledd-1">omgjøring av festegrunn til grunneiendom eller fradeling av hel teig når grensene er tilfredsstillende merket og koordinatbestemt i tidligere oppmålingsforretning eller tilsvarende forretning</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-nummer-1-punkt-5"><article class="legalP" id="kapittel-1-foreslåttparagraf-3-nummer-1-punkt-5-ledd-1">matrikulering av ny grunneiendom eller ny festegrunn, med areal mindre enn 30m<sup>2</sup> og som opprettes i samsvar med § 27 fjerde ledd.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Landmåler skal legge fram kart som grunnlag for forretningen som viser hvordan grensene vil bli lagt inn i matrikkelen.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) I oppmålingsforretning uten oppmøte i marka skal det ikke settes ut grensemerker.</article></article> <article class="defaultP" margin-top="true">§ 45 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-3-punkt-1"><article class="legalP" id="kapittel-1-foreslåttparagraf-3-nummer-3-punkt-1-ledd-1">tilfredsstiller kravet til hva som kan regnes som egen driftsenhet etter jordlova § 12 sjette ledd.</article></article></li></ul></article> <article class="defaultP" margin-top="true">§ 46 skal lyde:</article><article class="futureLegalArticle" data-name="§46" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 46</span>. <span class="legalArticleTitle">Matrikkelføring av framsatt krav om sak for jordskifteretten</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Jordskifteretten skal sende melding til kommunen om at det er satt fram krav om sak for jordskifteretten, jf. jordskiftelova § 6-30, og opplyse om type sak, hvilke matrikkelenheter saken gjelder og referansenummer. Blir det endringer i hvilke matrikkelenheter saken gjelder, skal kommunen ha ny melding. Kommunen skal registrere saken på de matrikkelenhetene kravet omfatter straks meldingen er mottatt.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Når saken er avvist, hevet eller gjennomført uten at det medfører endring i matrikkelen, skal jordskifteretten sende melding om dette til kommunen. Kommunen fører straks opplysning om dette i matrikkelen.</article></article> <article class="defaultP" margin-top="true">§ 47 skal lyde:</article><article class="futureLegalArticle" data-name="§47" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 47</span>. <span class="legalArticleTitle">Matrikkelføring av sak utført av jordskifteretten</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Jordskifteretten skal rapportere om resultat av sak, jf. jordskiftelova § 6-30, i form av et krav om matrikkelføring av sak utført av jordskifteretten. Kravet skal være skriftlig eller i likeverdig digitalt dokument i samsvar med spesifikasjonene som gjelder for matrikkelen, og omfatte<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">kart over grenser og grensemerker for de matrikkelenheter eller grensestrekninger som saken gjelder, måledata, beregninger og andre opplysninger som kreves for føring av matrikkelen. Det skal gå fram hvilke grenser som er nye, endret, utgått og hvilke eksisterende grenser som inngår i forretningen uten endring;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">dokument som ligger til grunn for endringene.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Kommunen skal matrikkelføre jordskifterettens avgjørelse så langt den tilfredsstiller vilkårene for matrikkelføring.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Arealoverføring, oppretting, sammenslåing eller sletting av matrikkelenheter som ledd i sak for jordskifteretten, skal registreres i matrikkelen før tinglysing. Det samme gjelder matrikulering av umatrikulert grunn og registrering av uregistrert jordsameie.</article></article> <article class="defaultP" margin-top="true">§ 48 tredje og nytt fjerde ledd skal lyde:</article><article class="numberedLegalP" data-numerator="3" id="kapittel-1-nummer-12">(3) Blir vedtaket om ekspropriasjon eller avtale om erverv eller rett til bruk opphevet, skal organet sende melding til kommunen.</article><article class="numberedLegalP" data-numerator="4" id="kapittel-1-nummer-13">(4) Kommunen skal føre opplysningene i matrikkelen straks melding er mottatt.</article> <article class="defaultP" margin-top="true">§ 50 andre ledd skal lyde:</article><article class="numberedLegalP" data-numerator="2" id="kapittel-1-nummer-14">(2) Adressen skal tildeles så snart det er behov for adressen og senest sammen med igangsettingstillatelsen for tiltaket. En adresse er tildelt når den er ført inn i matrikkelen. Kommunen kan utsette tildelingen når særlige grunner taler for dette.</article> <article class="defaultP" margin-top="true">I § 51 andre ledd skal «nummerisk» endres til «numerisk».</article> <article class="defaultP" margin-top="true">§ 54 nytt tredje og fjerde ledd skal lyde:</article><article class="numberedLegalP" data-numerator="3" id="kapittel-1-nummer-15">(3) Kommunen kan tildele adresser innenfor mindre grender, bolig- eller hyttefelt eller andre avgrensede områder et felles adressetilleggsnavn.</article><article class="numberedLegalP" data-numerator="4" id="kapittel-1-nummer-16">(4) Tildeling av adressetilleggsnavn etter første og andre ledd går foran tildeling etter tredje ledd.</article> <article class="defaultP" margin-top="true">Gjeldende tredje ledd blir nytt femte ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-09-18-1060/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 18. desember 2013 nr. 1599 om utlevering, viderebruk og annen behandling av opplysninger fra grunnboken og matrikkelen gjøres følgende endring:</article> <article class="defaultP" margin-top="true">§ 3 andre ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">matrikkelnummer, matrikkelenhetstype, areal, grenselinjer, grensepunkt, hjelpelinjer og hjelpepunkt, kulturminner, forurensinger i grunnen,</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2015-09-18-1060/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2016.</article></section></main></body></html>