<!DOCTYPE html><html lang="no"><head><title>Lov om endringer i åndsverkloven (gjennomføring av EUs hitteverkdirektiv og innføring av generell avtalelisens mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-06-19-73</dd><dt class="dokid">DokumentID</dt><dd class="dokid">LTI/lov/2015-06-19-73</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 6 s 931</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1961-05-12-2</li></ul></dd><dt class="legalArea">Rettsområde</dt><dd class="legalArea"><ul><li>Immaterialrett &gt; Opphavsrett</li></ul></dd><dt class="dateOfPublication">Kunngjort</dt><dd class="dateOfPublication">2015-06-19 15:20</dd><dt class="journalNumber">Journalnummer</dt><dd class="journalNumber">2015-0551</dd><dt class="titleShort">Korttittel</dt><dd class="titleShort">Endringslov til åndsverkloven</dd><dt class="title">Tittel</dt><dd class="title">Lov om endringer i åndsverkloven (gjennomføring av EUs hitteverkdirektiv og innføring av generell avtalelisens mv.)</dd><dt class="miscInformation">Annet om dokumentet</dt><dd class="miscInformation">Prop.69 L (2014–2015), Innst.328 L (2014–2015), Lovvedtak 98 (2014–2015). Stortingets første og andre gangs behandling hhv. 11. og 15. juni 2015. Fremmet av Kulturdepartementet.</dd><dt class="refid">RefID</dt><dd class="refid">lov/2015-06-19-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i åndsverkloven (gjennomføring av EUs hitteverkdirektiv og innføring av generell avtalelisens mv.)<ul class="tocSubUl"><li>I<ul class="tocSubUl"><li>§ 16b. Kulturarvinstitusjoner som er omfattet av reglene om hitteverk</li><li>§ 16c. Definisjon av hitteverk</li><li>§ 16d. Bruk av hitteverk</li><li>§ 16e. Omfattende søk etter rettighetshavere mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2015-06-19-73" id="dokument"><h1>Lov om endringer i åndsverkloven (gjennomføring av EUs hitteverkdirektiv og innføring av generell avtalelisens mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 12. mai 1961 nr. 2 om opphavsrett til åndsverk m.v. (åndsverkloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-06-19-73/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 12. mai 1961 nr. 2 om opphavsrett til åndsverk m.v. gjøres følgende endringer:</article> <article class="defaultP" margin-top="true">§ 8 første ledd andre punktum skal lyde:</article><article class="legalP" id="kapittel-1-ledd-2">Et kunstverk og et fotografisk verk er offentliggjort også når opphavsmannen har overdratt eksemplar av verket og dette er gjort tilgjengelig for allmennheten i medhold av §§ 19, 20, 23, 23a og 24.</article> <article class="defaultP" margin-top="true">§ 13b første ledd første og andre punktum skal lyde:</article><article class="legalP" id="kapittel-1-ledd-3">Til bruk i egen undervisningsvirksomhet kan det fremstilles eksemplar av utgitt verk, når betingelsene for avtalelisens etter § 36 første ledd er oppfylt eller eksemplarfremstillingen skjer etter tillatelse gitt av nemnd etter bestemmelsene i § 38 fjerde ledd. Det kan også gjøres opptak av kringkastingssending når betingelsene for avtalelisens etter § 36 første ledd er oppfylt.</article> <article class="defaultP" margin-top="true">§ 16a skal lyde:</article><article class="legalP" id="kapittel-1-ledd-4">Arkiv, bibliotek og museer som angitt i § 16 første ledd kan fremstille eksemplar av utgitte verk i samlingene og gjøre slike verk tilgjengelig for allmennheten når betingelsene for avtalelisens etter § 36 første ledd er oppfylt. Tilsvarende gjelder for offentliggjort kunstverk og offentliggjort fotografisk verk.</article> <article class="defaultP" margin-top="true">Ny overskrift og nye §§ 16b til 16e skal lyde:</article><span class="futuretitle" id="kapittel-1-foreslåttittel-1">Bruk av hitteverk i kulturarvinstitusjoner mv.</span><article class="futureLegalArticle" data-name="§16b" id="kapittel-1-foreslåttparagraf-1"><span class="futureLegalArticleHeader">§ 16b. <span class="legalArticleTitle">Kulturarvinstitusjoner som er omfattet av reglene om hitteverk</span></span><article class="legalP" id="kapittel-1-foreslåttparagraf-1-ledd-1">Følgende institusjoner med allmennyttig formål er omfattet av reglene om bruk av hitteverk etter §§ 16c til 16e:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">offentlig tilgjengelige bibliotek, utdanningsinstitusjoner og museer,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">arkiv-, film- og lydarvinstitusjoner, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">allmennkringkastingsforetak.</article></article></li></ul></article></article><article class="futureLegalArticle" data-name="§16c" id="kapittel-1-foreslåttparagraf-2"><span class="futureLegalArticleHeader">§ 16c. <span class="legalArticleTitle">Definisjon av hitteverk</span></span><article class="legalP" id="kapittel-1-foreslåttparagraf-2-ledd-1">Litterære verk, lydopptak og filmverk skal regnes som hitteverk dersom det ikke er mulig å finne rettighetshaver etter at en institusjon etter § 16b har utført og dokumentert et omfattende søk etter § 16e.</article><article class="legalP" id="kapittel-1-foreslåttparagraf-2-ledd-2">Der verk eller lydopptak som nevnt i første ledd har flere rettighetshavere og bare noen av dem er funnet etter at det er utført et omfattende søk, skal verket eller lydopptaket regnes som hitteverk for den del av rettighetene som tilhører de ukjente rettighetshavere. Slike verk eller lydopptak kan bare brukes som hitteverk etter § 16d dersom de kjente rettighetshavere har gitt samtykke etter § 6.</article><article class="legalP" id="kapittel-1-foreslåttparagraf-2-ledd-3">Dersom en rettighetshaver melder seg for en institusjon som nevnt i § 16b, skal verket eller lydopptaket ikke lenger anses som hitteverk. Er verket eller lydopptaket tatt i bruk som hitteverk etter § 16d, må bruken opphøre. En rettighetshaver til et verk eller lydopptak som er brukt som hitteverk, har krav på rimelig kompensasjon av den som har brukt verket eller lydopptaket.</article><article class="legalP" id="kapittel-1-foreslåttparagraf-2-ledd-4">Verk eller lydopptak som i henhold til lovgivningen i et land i EØS-området anses som hitteverk, skal også anses som hitteverk i Norge.</article></article><article class="futureLegalArticle" data-name="§16d" id="kapittel-1-foreslåttparagraf-3"><span class="futureLegalArticleHeader">§ 16d. <span class="legalArticleTitle">Bruk av hitteverk</span></span><article class="legalP" id="kapittel-1-foreslåttparagraf-3-ledd-1">Institusjon etter § 16b kan for sine allmennyttige formål:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">fremstille eksemplar av hitteverk i samlingene for å digitalisere, indeksere, katalogisere, bevare, restaurere eller gjøre tilgjengelig for allmennheten etter bokstav b,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">gjøre hitteverk i samlingene tilgjengelig for allmennheten på en slik måte at den enkelte selv kan velge tid og sted for tilgang til verket.</article></article></li></ul></article><article class="legalP" id="kapittel-1-foreslåttparagraf-3-ledd-2">Bruk av hitteverk etter første ledd kan skje der følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">Hitteverket har tilknytning til et land i EØS-området ved at verket enten ble utgitt eller ble utsendt i radio eller i fjernsyn for første gang i et land i EØS-området, eller med rettighetshavers samtykke ble gjort tilgjengelig for allmennheten i et land i EØS-området av en institusjon etter § 16b, og det ikke er grunn til å tro at rettighetshaveren ville ha motsatt seg bruken,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">institusjonen er etablert i et EØS-land,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">inntekter fra bruk av hitteverk skal kun dekke utgifter til eksemplarfremstilling og tilgjengeliggjøring for allmennheten av hitteverk etter denne paragraf, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-2-punkt-4"><article class="legalP" id="kapittel-1-foreslåttparagraf-3-ledd-2-punkt-4-ledd-1">kjente rettighetshavere navngis.</article></article></li></ul></article><article class="legalP" id="kapittel-1-foreslåttparagraf-3-ledd-3">For allmennkringkastingsforetak gjelder reglene kun for bruk av hitteverk i form av lydopptak og filmverk i egne samlinger som foretaket har produsert eller fått produsert av andre før 1. januar 2003.</article><article class="legalP" id="kapittel-1-foreslåttparagraf-3-ledd-4">Institusjon etter § 16b kan på samme vilkår som i første og andre ledd bruke verk som inngår i et hitteverk etter § 16c med slik tilknytning til et EØS-land som følger av andre ledd bokstav a.</article></article><article class="futureLegalArticle" data-name="§16e" id="kapittel-1-foreslåttparagraf-4"><span class="futureLegalArticleHeader">§ 16e. <span class="legalArticleTitle">Omfattende søk etter rettighetshavere mv.</span></span><article class="legalP" id="kapittel-1-foreslåttparagraf-4-ledd-1">Før et litterært verk, lydopptak eller filmverk kan få status som hitteverk etter § 16c, skal det utføres og dokumenteres et omfattende søk i god tro etter rettighetshavere til verket eller lydopptaket. Dokumentasjon av søket skal videreformidles til Nasjonalbiblioteket.</article><article class="legalP" id="kapittel-1-foreslåttparagraf-4-ledd-2">Det omfattende søket foretas i de kilder som er relevante for den aktuelle verkstypen.</article><article class="legalP" id="kapittel-1-foreslåttparagraf-4-ledd-3">Søket skal foretas i det land innenfor EØS-området der verket eller lydopptaket første gang ble utgitt eller utsendt. Dersom verket eller lydopptaket ikke har blitt utgitt eller utsendt, men har blitt gjort tilgjengelig for allmennheten med rettighetshavers samtykke av en institusjon etter § 16b, skal det søkes i det EØS-landet der institusjonen er etablert.</article><article class="legalP" id="kapittel-1-foreslåttparagraf-4-ledd-4">For filmverk der produsenten har sitt sete eller bosted i et EØS-land, skal søket foretas i dette landet.</article><article class="legalP" id="kapittel-1-foreslåttparagraf-4-ledd-5">Dersom det finnes tegn på at relevant informasjon om rettighetshaver er tilgjengelig i andre land enn det som fremgår av første til fjerde ledd, skal informasjonskilder derfra også undersøkes.</article><article class="legalP" id="kapittel-1-foreslåttparagraf-4-ledd-6">Kongen kan gi nærmere regler om gjennomføring og dokumentasjon av omfattende søk og bruk av hitteverk, herunder om søkekilder for verk og videreformidling av dokumentasjon til Nasjonalbiblioteket.</article></article> <article class="defaultP" margin-top="true">§ 34 første ledd skal lyde:</article><article class="legalP" id="kapittel-1-ledd-5">Verk som lovlig inngår i kringkastingssending, kan ved samtidig og uendret videresending gjøres tilgjengelig for allmennheten når den som videresender oppfyller betingelsene for avtalelisens etter § 36 første ledd.</article> <article class="defaultP" margin-top="true">§ 35 andre ledd oppheves.</article> <article class="defaultP" margin-top="true">§ 36 andre ledd skal lyde:</article><article class="legalP" id="kapittel-1-ledd-6">Avtalelisens kan også anvendes i tilfeller som ikke omfattes av paragrafene som er nevnt i første ledd, når en bruker på et nærmere avgrenset område har inngått avtale med organisasjon som nevnt i § 38a om bruk av offentliggjorte verk (generell avtalelisens). Dette gjelder likevel ikke for verk der opphavsmannen overfor noen av partene i avtalen har nedlagt forbud mot bruk av verket, eller det ellers er særlig grunn til å anta at han motsetter seg bruk av verket.</article> <article class="defaultP" margin-top="true">§ 38 skal lyde:</article><article class="legalP" id="kapittel-1-ledd-7">Kommer avtale etter §§ 13b, 14, 16a, 17b, 30, 32 og 34 ikke i stand, kan hver av partene kreve megling etter regler som Kongen gir. Er partene enige om det, kan tillatelse til og vilkår for eksemplarfremstillingen fastsettes etter reglene gitt med hjemmel i § 35. Fastsettelsen får samme virkning som avtale etter § 36 første ledd.</article><article class="legalP" id="kapittel-1-ledd-8">Er partene i avtaler etter §§ 13b, 14, 16a, 17b, 30, 32 og 34 enige om det, kan tvist om tolkingen av avtalen på bindende måte avgjøres etter reglene gitt med hjemmel i § 35.</article><article class="legalP" id="kapittel-1-ledd-9">Kommer avtale med kringkastingsforetak om adgang til å gjøre opptak av foretakets sendinger for slik bruk som omfattes av §§ 13b, 14 eller 17b, ikke i stand, gjelder bestemmelsen i første ledd første og andre punktum tilsvarende. Ved tvist om tolking av slik avtale får bestemmelsen i andre ledd tilsvarende anvendelse.</article><article class="legalP" id="kapittel-1-ledd-10">Kommer avtale etter § 13b ikke i stand etter at megling etter første ledd er gjennomført, kan hver av partene kreve at tillatelse til og vilkår for eksemplarfremstilling etter § 13b på bindende måte avgjøres av nemnd etter reglene gitt med hjemmel i § 35. Nemndsavgjørelsen får samme virkning som avtale etter § 36 første ledd. Kongen kan gi nærmere regler om nemndas virksomhet og behandling av slike saker, herunder om saksbehandling og domstolsprøving.</article> <article class="defaultP" margin-top="true">§ 38a første ledd første punktum skal lyde:</article><article class="legalP" id="kapittel-1-ledd-11">Avtale som skal ha virkning som nevnt i § 36, må inngås av organisasjon som på området representerer en vesentlig del av opphavsmennene til verk som brukes i Norge, og som er godkjent av departementet.</article> <article class="defaultP" margin-top="true">§ 45a fjerde ledd oppheves.</article> <article class="defaultP" margin-top="true">§ 45a femte ledd blir fjerde ledd, og skal lyde:</article><article class="legalP" id="kapittel-1-ledd-12">Bestemmelsene i §§ 7, 8, 11a til 13a, 15, 16, 18, 21 første ledd, 22, 25, 27, 28, 31, 33, 35 og 38 første til tredje ledd gjelder tilsvarende.</article> <article class="defaultP" margin-top="true">§ 53 oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2015-06-19-73/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid Kongen bestemmer. De enkelte bestemmelsene kan settes i kraft til ulik tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Endringene i loven her gjelder ikke for handlinger som er utført eller rettigheter som er ervervet før endringene har trådt i kraft.</article></article></li></ul></section></main></body></html>