<!DOCTYPE html><html lang="no"><head><title>Forskrift om endring i forskrift om opptelling og registrering av ombordværende på passasjerskip</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-23-731</dd><dt class="dokid">DokumentID</dt><dd class="dokid">LTI/forskrift/2015-06-23-731</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 7 s 1177</dd><dt class="dateInForce">I kraft fra</dt><dd class="dateInForce">2015-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-09-06-1047</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§6</li><li>lov/2007-02-16-9/§11</li><li>lov/2007-02-16-9/§19</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2015-06-25 15:50</dd><dt class="lastupdated">Rettet</dt><dd class="lastupdated">2015-06-30 (ledetekster til endringer i § 2)</dd><dt class="journalNumber">Journalnummer</dt><dd class="journalNumber">2015-0638</dd><dt class="titleShort">Korttittel</dt><dd class="titleShort">Endr. i forskrift om passasjerregistrering på skip</dd><dt class="title">Tittel</dt><dd class="title">Forskrift om endring i forskrift om opptelling og registrering av ombordværende på passasjerskip</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 23. juni 2015 med hjemmel i lov 16. februar 2007 nr. 9 om skipssikkerhet (skipssikkerhetsloven) § 6, § 11 og § 19, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590. <br /><strong>EØS-henvisninger:</strong> EØS-avtalen vedlegg XIII nr. 56e (direktiv 98/41/EF).</dd><dt class="refid">RefID</dt><dd class="refid">forskrift/2015-06-23-731</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptelling og registrering av ombordværende på passasjerskip<ul class="tocSubUl"><li>I<ul class="tocSubUl"><li>§ 8. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-23-731" id="dokument"><h1>Forskrift om endring i forskrift om opptelling og registrering av ombordværende på passasjerskip</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-23-731/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. september 1999 nr. 1047 om opptelling og registrering av ombordværende på passasjerskip gjøres følgende endringer:</article> <article class="defaultP" margin-top="true">Eksisterende kapitteloverskrifter for kapittel 1–4 oppheves.</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Denne forskriften gjelder for norske passasjerskip som etter sitt sertifikat kan føre flere enn 12 passasjerer i fart til eller fra havner i EØS-området. Forskriften gjelder også for utenlandske passasjerskip som går i fart til eller fra norsk havn.</article> <article class="defaultP" margin-top="true">§ 2 bokstav a skal lyde:</article><article class="legalP" id="kapittel-1-ledd-3"><i>beskyttet havområde</i>: et havområde som er beskyttet mot bølger og vind fra åpent hav, hvor et skip på ikke noe som helst tidspunkt er mer enn 6 nautiske mil fra et sted hvor skipbrudne kan komme i land, og hvor det i nærheten finnes ettersøknings- og redningstjeneste.</article> <article class="defaultP" margin-top="true">§ 2 bokstav b skal lyde:</article><article class="legalP" id="kapittel-1-ledd-4"><i>sjøgående skip:</i> Skip sertifisert for fartsområde 3 eller høyere, eller skip i klasse D eller høyere.</article> <article class="defaultP" margin-top="true">Eksisterende § 2 bokstav d oppheves.</article> <article class="defaultP" margin-top="true">Eksisterende bokstav e blir ny bokstav d.</article> <article class="defaultP" margin-top="true">Ny § 2 bokstav d skal lyde:</article><article class="legalP" id="kapittel-1-ledd-5"><i>personer om bord:</i> alle som er om bord, uansett alder.</article> <article class="defaultP" margin-top="true">Ny § 2 bokstav e skal lyde:</article><article class="legalP" id="kapittel-1-ledd-6"><i>passasjerskip</i>: Et skip som kan føre mer enn 12 passasjerer.</article> <article class="defaultP" margin-top="true">§ 2 nåværende bokstav f oppheves.</article> <article class="defaultP" margin-top="true">§ 2 nåværende bokstav g blir bokstav f og skal lyde:</article><article class="legalP" id="kapittel-1-ledd-7"><i>rederiets registeransvarlige:</i> en person i land, som et rederi har;<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">utpekt som ansvarlig for oppfyllelse av forpliktelsene i henhold til ISM-koden, eller</article></article></li><li data-li-identifier="2." data-name="2."><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">pålagt ansvaret for å ivareta opplysningene om personene om bord på et skip som tilhører rederiet.</article></article></li></ul></article> <article class="defaultP" margin-top="true">§ 2 nåværende bokstav h blir bokstav g.</article> <article class="defaultP" margin-top="true">§ 2 bokstav i og j oppheves.</article> <article class="defaultP" margin-top="true">Eksisterende § 3 oppheves.</article> <article class="defaultP" margin-top="true">§ 4 andre og tredje ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Rederiet skal utpeke en registeransvarlig som skal ha ansvar for oppbevaring og utlevering av registrerte opplysninger dersom det oppstår en nødsituasjon, eller etter en ulykke.</article><article class="numberedLegalP" data-numerator="3" id="kapittel-1-nummer-2">(3) Registreringssystemet for norske passasjerskip skal være godkjent av Sjøfartsdirektoratet. Registreringssystemet for passasjerskip som er registrert i en EØS-stat, skal være godkjent av den aktuelle flaggstaten. Systemet skal oppfylle følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1"><i>Lesbarhet:</i> Opplysningene skal være i et lett leselig format.</article></article></li><li data-li-identifier="b)" data-name="b)"><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1"><i>Tilgjengelighet:</i> Opplysningene skal være lett tilgjengelige for redningstjenesten og andre relevante myndigheter i forbindelse med redningsarbeid.</article></article></li><li data-li-identifier="c)" data-name="c)"><article class="listArticle" id="kapittel-1-nummer-2-punkt-3"><article class="legalP" id="kapittel-1-nummer-2-punkt-3-ledd-1"><i>Anvendelighet:</i> Systemet skal være innrettet slik at det ikke skaper unødvendige forsinkelser for passasjerene i forbindelse med ombord- eller ilandstigning.</article></article></li><li data-li-identifier="d)" data-name="d)"><article class="listArticle" id="kapittel-1-nummer-2-punkt-4"><article class="legalP" id="kapittel-1-nummer-2-punkt-4-ledd-1"><i>Sikkerhet:</i> Opplysningene skal være tilstrekkelig sikret mot utilsiktet eller ulovlig ødeleggelse, tap og mot ulovlig endring, utlevering eller adgang.</article></article></li></ul></article> <article class="defaultP" margin-top="true">§ 5 skal lyde:</article><article class="numberedLegalP" data-numerator="1" id="kapittel-1-nummer-3">(1) Skipsfører skal før skipets avgang sørge for at alle personer om bord blir opptalt, og at skipet ikke har flere personer om bord enn det skipets sertifikat tillater.</article><article class="numberedLegalP" data-numerator="2" id="kapittel-1-nummer-4">(2) Antallet personer om bord skal før avgang meldes til fører eller ansvarshavende vaktoffiser på bro. Antallet personer om bord skal før avgang også meldes til rederiets registeransvarlige eller rederiets landbaserte registreringssystem. For skip som går i rutefart i fartsområde 2 eller mindre hvor overfarten mellom de enkelte havnene ikke overstiger 60 minutter, er det likevel ikke krav om en registeransvarlig eller et landbasert registreringssystem.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-8">På passasjerskip som foretar reiser hvor de enkelte strekningene er på 20 nautiske mil eller mer, skal følgende opplysninger om alle personer om bord registreres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">etternavn</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">fornavn eller initialer</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">kjønn</article></article></li><li data-li-identifier="d)" data-name="d)"><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">alderskategori (voksen, barn eller spedbarn), alder eller fødselsår.</article></article></li></ul></article><article class="numberedLegalP" data-numerator="2" id="kapittel-1-nummer-5">(2) Dersom en passasjer ber om det skal rederiet forsikre seg om at opplysninger som er nødvendige for særlig behandling eller bistand i ulykkestilfeller registreres og meddeles skipets fører før avgang.</article><article class="numberedLegalP" data-numerator="3" id="kapittel-1-nummer-6">(3) Opplysningene som er nevnt i første ledd skal være innhentet før avgang, og skal rapporteres til rederiets registeransvarlige eller rederiets landbaserte registreringssystem, senest 30 minutter etter avgang.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-9">Opplysninger som er registrert etter bestemmelsene i § 5 og § 6, skal være tilgjengelige for redningstjenesten og andre relevante myndigheter i forbindelse med redningsarbeid, men skal ellers slettes senest 24 timer etter reisens slutt.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Sjøfartsdirektoratet kan etter søknad unnta et passasjerskip i rutefart fra plikten til å melde antallet personer om bord til rederiets registeransvarlige eller rederiets landbaserte registreringssystem når følgende vilkår foreligger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">passasjerskipet seiler utelukkende i et beskyttet havområde.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">reisetiden mellom de enkelte havnene ikke varer mer enn 60 minutter.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Sjøfartsdirektoratet kan etter søknad unnta et passasjerskip fra pliktene som følger av § 6 første og annet ledd, dersom reisen foregår utelukkende i beskyttet havområde, enten mellom to havner eller fra og til samme havn uten å anløpe andre havner.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Sjøfartsdirektoratet skal straks underrette EFTAs Overvåkingsorgan (ESA) om unntak som er gitt til sjøgående passasjerskip etter denne paragrafen. Med underretningen skal det følge en begrunnet uttalelse.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Dersom ESA finner at et unntak er uberettiget eller kan få skadelige virkninger for konkurransen, kan ESA senest innen seks måneder kreve at Sjøfartsdirektoratet endrer eller opphever unntaket.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Sjøfartsdirektoratet kan etter søknad fra rederiet be ESA om helt eller delvis å unnta et sjøgående passasjerskip i rutefart fra pliktene i § 6 når skipet utelukkende seiler i innenriks fart eller mellom havner i to EØS-stater, og rederiet kan dokumentere at følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-5-punkt-1"><article class="legalP" id="kapittel-1-foreslåttparagraf-1-nummer-5-punkt-1-ledd-1">det er upraktisk for rederiet å registrere informasjonen.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-5-punkt-2"><article class="legalP" id="kapittel-1-foreslåttparagraf-1-nummer-5-punkt-2-ledd-1">sannsynligheten for at bølgehøyden i området overstiger to meter, er mindre enn 10&#xa0;% målt på årsbasis.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-5-punkt-3"><article class="legalP" id="kapittel-1-foreslåttparagraf-1-nummer-5-punkt-3-ledd-1">lengden på reisens enkelte strekninger ikke overstiger ca 30 nautiske mil, eller hovedformålet med ruten er å opprettholde regelmessige forbindelser til fjerntliggende samfunn av alminnelige hensyn.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-nummer-5-punkt-4"><article class="legalP" id="kapittel-1-foreslåttparagraf-1-nummer-5-punkt-4-ledd-1">området som passasjerskipet seiler i, er dekket av landbasert navigasjonssystem, og pålitelige værmeldinger for området er tilgjengelige.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-nummer-5-punkt-5"><article class="legalP" id="kapittel-1-foreslåttparagraf-1-nummer-5-punkt-5-ledd-1">det skal være passende og tilstrekkelig ettersøkings- og redningsapparat i området.</article></article></li></ul></article></article> <article class="defaultP" margin-top="true">§ 9 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-06-23-731/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2015.</article></section></main></body></html>