<!DOCTYPE html><html lang="no"><head><title>Forskrift om endring i forskrift om identitetskort (id-kort) på bygge- og anleggsplasser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-07-01-852</dd><dt class="dokid">DokumentID</dt><dd class="dokid">LTI/forskrift/2015-07-01-852</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 8 s 1418</dd><dt class="dateInForce">I kraft fra</dt><dd class="dateInForce">2015-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-03-30-366</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-4</li><li>lov/2005-06-17-62/§4-1</li></ul></dd><dt class="dateOfPublication">Kunngjort</dt><dd class="dateOfPublication">2015-07-09 16:00</dd><dt class="journalNumber">Journalnummer</dt><dd class="journalNumber">2015-0727</dd><dt class="titleShort">Korttittel</dt><dd class="titleShort">Endr. i forskrift om id-kort på bygg og anlegg</dd><dt class="title">Tittel</dt><dd class="title">Forskrift om endring i forskrift om identitetskort (id-kort) på bygge- og anleggsplasser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 1. juli 2015 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-4 første ledd og § 4-1 sjette ledd.</dd><dt class="refid">RefID</dt><dd class="refid">forskrift/2015-07-01-852</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om identitetskort (id-kort) på bygge- og anleggsplasser<ul class="tocSubUl"><li>I<ul class="tocSubUl"><li>§ 3. Vilkår for utstedelse av HMS-kort i bygge- og anleggsbransjen</li><li>§ 4. Arbeidsgivers plikter</li><li>§ 5. Kortinnehavers ansvar</li><li>§ 6. Kortutsteders plikter</li><li>§ 7. Krav til opplysninger på HMS-kortet</li><li>§ 8. Gyldighetsperiode</li><li>§ 9. Tap av HMS-kort</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-07-01-852" id="dokument"><h1>Forskrift om endring i forskrift om identitetskort (id-kort) på bygge- og anleggsplasser</h1><section class="section" data-name="kapI" id="kapittel-1" data-lovdata-URL="LTI/forskrift/2015-07-01-852/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. mars 2007 nr. 366 om identitetskort (id-kort) på bygge- og anleggsplasser gjøres følgende endringer:</article> <article class="defaultP" margin-top="true">Overskriften skal lyde:</article> <article class="defaultP" margin-top="true"><i>Forskrift om HMS-kort på bygge- og anleggsplasser</i></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Vilkår for utstedelse av HMS-kort i bygge- og anleggsbransjen</span></span><article class="legalP" id="kapittel-1-foreslåttparagraf-1-ledd-1">Det er et vilkår for utstedelse av HMS-kort at pålagt registreringsplikt til ett eller flere av følgende offentlige registre er oppfylt:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Enhetsregisteret</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Det sentrale folkeregister</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Merverdiavgiftsregisteret</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Arbeidstaker- og arbeidsgiverregisteret</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">Rapporteringsplikten etter likningsloven § 5-6.</article></article></li></ul></article><article class="legalP" id="kapittel-1-foreslåttparagraf-1-ledd-2">Bemanningsforetak, jf. forskrift 4. juni 2008 nr. 541 om bemanningsforetak § 1, som driver utleie av arbeidstakere innenfor denne forskriftens virkeområde, skal i tillegg være registrert i Arbeidstilsynets register over bemanningsforetak.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Arbeidsgivers plikter</span></span><article class="legalP" id="kapittel-1-foreslåttparagraf-2-ledd-1">Arbeidsgiver og enkeltpersonforetak skal sørge for at alle som utfører arbeid på bygge- og anleggsplasser skal ha HMS-kort utstedt av en kortutsteder utpekt av departementet.</article><article class="legalP" id="kapittel-1-foreslåttparagraf-2-ledd-2">Arbeidsgiver plikter å sørge for nødvendig identitetskontroll av arbeidstaker før bestilling av HMS-kort.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Kortinnehavers ansvar</span></span><article class="legalP" id="kapittel-1-foreslåttparagraf-3-ledd-1">HMS-kortet er personlig og skal ikke overdras til andre.</article><article class="legalP" id="kapittel-1-foreslåttparagraf-3-ledd-2">Ved opphold på bygge- og anleggsplasser skal HMS-kortet bæres godt synlig og skal på oppfordring vises til Arbeidstilsynet, Petroleumstilsynet, skattemyndighetene, verneombud, koordinator for sikkerhet, helse og arbeidsmiljø og bedrift med ansvar for samordning av vernetiltak etter arbeidsmiljøloven § 2-2.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Kortutsteders plikter</span></span><article class="legalP" id="kapittel-1-foreslåttparagraf-4-ledd-1">Departementet er å anse som behandlingsansvarlig i henhold til personopplysningsloven § 2 nr. 4. Ved utstedelsen av HMS-kort opptrer kortutsteder på vegne av departementet.</article><article class="legalP" id="kapittel-1-foreslåttparagraf-4-ledd-2">Kortutsteder skal påse at vilkårene for å utstede HMS-kort er oppfylt før kort utstedes, herunder foreta identitetskontroll av arbeidstaker.</article><article class="legalP" id="kapittel-1-foreslåttparagraf-4-ledd-3">Kortutsteder skal opprette og føre et register over godkjente bestillere.</article><article class="legalP" id="kapittel-1-foreslåttparagraf-4-ledd-4">Kortutsteder skal opprette og føre et register over alle utstedte kort, med tilhørende data.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Krav til opplysninger på HMS-kortet</span></span><article class="legalP" id="kapittel-1-foreslåttparagraf-5-ledd-1">HMS-kortet skal inneholde følgende opplysninger på norsk og engelsk:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">navn på arbeidsgiver eller enkeltpersonforetak</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">organisasjonsnummer for registreringspliktige virksomheter</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">navn på kortinnehaveren</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">bilde av kortinnehaveren</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">fødselsdato og kjønn</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">kortinnehaverens signatur</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">gyldighetsperiode</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-5-ledd-1-punkt-8"><article class="legalP" id="kapittel-1-foreslåttparagraf-5-ledd-1-punkt-8-ledd-1">kortnummer</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-5-ledd-1-punkt-9"><article class="legalP" id="kapittel-1-foreslåttparagraf-5-ledd-1-punkt-9-ledd-1">navn og adresse til utsteder av kortet.</article></article></li></ul></article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Gyldighetsperiode</span></span><article class="legalP" id="kapittel-1-foreslåttparagraf-6-ledd-1">HMS-kortet skal utstedes for en periode tilsvarende ansettelsesforholdets lengde, men ikke i noe tilfelle for mer enn to år.</article><article class="legalP" id="kapittel-1-foreslåttparagraf-6-ledd-2">Ved opphør av arbeidsforholdet/virksomheten eller utløpet av kortets gyldighetsperiode skal arbeidsgiver/enkeltpersonforetak sørge for at HMS-kortet innleveres og sendes til kortutsteder for makulering. Arbeidstilsynet, Petroleumstilsynet og skattemyndighetene kan inndra HMS-kort som er ugyldige fordi gyldighetsperioden er utløpt eller fordi arbeidsforholdet/virksomheten er opphørt. Inndratte kort skal innleveres til kortutsteder for makulering.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Tap av HMS-kort</span></span><article class="legalP" id="kapittel-1-foreslåttparagraf-7-ledd-1">Ved tapt eller stjålet HMS-kort skal det umiddelbart gis melding til arbeidsgiver. Arbeidsgiver skal umiddelbart melde fra til kortutsteder slik at kortet gjøres ugyldig og nytt kort utstedes. Tilsvarende gjelder for enkeltpersonforetak.</article><article class="legalP" id="kapittel-1-foreslåttparagraf-7-ledd-2">Dersom tapt HMS-kort kommer til rette skal det sendes kortutsteder for makulering.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-07-01-852/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>