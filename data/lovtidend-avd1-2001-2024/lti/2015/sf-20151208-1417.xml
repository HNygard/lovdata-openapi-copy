<!DOCTYPE html><html lang="no"><head><title>Forskrift om regulering av fisket etter brisling i 2016</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-08-1417</dd><dt class="dokid">DokumentID</dt><dd class="dokid">LTI/forskrift/2015-12-08-1417</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 13 s 2190</dd><dt class="dateInForce">I kraft fra</dt><dd class="dateInForce">2015-12-08, 2016-01-01 – 2016-12-31, 2016-01-01 – 2017-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§27</li><li>lov/2008-06-06-37/§36</li><li>lov/2008-06-06-37/§37</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2015-12-10 15:00</dd><dt class="journalNumber">Journalnummer</dt><dd class="journalNumber">2015-1198</dd><dt class="titleShort">Korttittel</dt><dd class="titleShort">Forskrift om brislingfisket, 2016</dd><dt class="title">Tittel</dt><dd class="title">Forskrift om regulering av fisket etter brisling i 2016</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 8. desember 2015 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16, § 27, § 36 og § 37, jf. delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2015-12-08-1417</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter brisling i 2016<ul class="tocSubUl"><li>Kapittel 1. Fiskeforbud og kvoter<ul class="tocSubUl"><li>§ 1. Generelt forbud</li><li>§ 2. Gruppekvoter</li></ul></li><li>Kapittel 2. Fartøy med ringnottillatelse og fartøy med pelagisk tråltillatelse eller nordsjøtråltillatelse<ul class="tocSubUl"><li>§ 3. Fredningsperiode i havbrislingfisket</li><li>§ 4. Påmelding til fisket</li><li>§ 5. Utseilingsrekkefølge etter loddtrekning</li><li>§ 6. Siste utseilingsfrist</li><li>§ 7. Loddtrekningens virkning for utseiling i 2017</li><li>§ 8. Maksimalkvote ved fiske i EU-sonen</li></ul></li><li>Kapittel 3. Fartøy med adgang til å delta i kystfartøygruppen<ul class="tocSubUl"><li>§ 9. Fredningstid for kystbrisling</li><li>§ 10. Adgang til å delta.</li></ul></li><li>Kapittel 4. Fellesbestemmelser<ul class="tocSubUl"><li>§ 11. Bemyndigelse</li></ul></li><li>Kapittel 5. Straff og ikrafttredelse<ul class="tocSubUl"><li>§ 12. Straff</li><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-08-1417" id="dokument"><h1>Forskrift om regulering av fisket etter brisling i 2016</h1><section class="section" data-name="kap1" id="kapittel-1" data-lovdata-URL="LTI/forskrift/2015-12-08-1417/KAPITTEL_1"><h2>Kapittel 1. Fiskeforbud og kvoter</h2><article class="legalArticle" data-lovdata-URL="LTI/forskrift/2015-12-08-1417/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande brisling i følgende områder:<ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">I ICES' statistikkområde IV i Norges territorialfarvann og økonomiske sone og i EU-sonen. Med statistikkområde i første punktum forstås i denne forskriften statistikkområde IV vest for en rett linje mellom Lindesnes fyr og Hanstholmen fyr.</article></article></li><li data-li-identifier="2)" data-name="2)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">I ICES' statistikkområde IIIa i Norges territorialfarvann og i Skagerrak utenfor 4 nautiske mil fra grunnlinjene i området avgrenset i vest av en rett linje gjennom Hanstholmen fyr og Lindesnes fyr og i sør av en rett linje fra Hansenøre til Grubens Spids, fra Korshage til Spodsbjerg og fra Gilbjerg Hoved til Kullen.</article></article></li></ul></article></article><article class="legalArticle" data-lovdata-URL="LTI/forskrift/2015-12-08-1417/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gruppekvoter</span></h3><article class="legalP" id="kapittel-1-paragraf-2-ledd-1">Uten hinder av forbudet i § 1 kan norske fartøy med ringnottillatelse og pelagisk trål-/nordsjøtråltillatelse fiske og lande inntil 20&#xa0;000 tonn havbrisling i EU-sonen.</article><article class="legalP" id="kapittel-1-paragraf-2-ledd-2">Uten hinder av forbudet i § 1, kan eier og fartøy med adgang til å delta i kystfartøygruppen, fiske og lande kystbrisling i Skagerrak. Fangsten avregnes kvantumet på 2&#xa0;496 tonn i avtalen mellom EU og Norge.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2015-12-08-1417/KAPITTEL_2"><h2>Kapittel 2. Fartøy med ringnottillatelse og fartøy med pelagisk tråltillatelse eller nordsjøtråltillatelse</h2><article class="legalArticle" data-lovdata-URL="LTI/forskrift/2015-12-08-1417/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fredningsperiode i havbrislingfisket</span></h3><article class="legalP" id="kapittel-2-paragraf-1-ledd-1">Det er forbudt å fiske havbrisling fra og med 1. april til og med 31. juli.</article></article><article class="legalArticle" data-lovdata-URL="LTI/forskrift/2015-12-08-1417/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Påmelding til fisket</span></h3><article class="legalP" id="kapittel-2-paragraf-2-ledd-1">For å sikre en hensiktsmessig avvikling og fordeling av fisket etter brisling i EU-sonen, gjennomføres fisket i 2016 etter kunngjøring og skriftlig påmelding til Norges Sildesalgslag innen mandag 14. desember 2015 kl. 24.00.</article></article><article class="legalArticle" data-lovdata-URL="LTI/forskrift/2015-12-08-1417/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utseilingsrekkefølge etter loddtrekning</span></h3><article class="legalP" id="kapittel-2-paragraf-3-ledd-1">Etter påmeldingsfristens utløp avgjøres utseilingsrekkefølgen ved loddtrekning. Grunnlaget for å delta er identitetsnummeret til det enkelte fartøys spesielle tillatelse (ringnottillatelse, pelagisk tråltillatelse eller nordsjøtråltillatelse), slik det er registrert i Fiskeridirektoratets konsesjons- og deltakerregister.</article><article class="legalP" id="kapittel-2-paragraf-3-ledd-2">Norges Sildesalgslag fastsetter hvor mange fartøy som får ta utseiling og forestår avvikling av utseiling i henhold til trekningslisten. Fartøy som har fått utseiling skal rapportere utseiling til Norges Sildesalgslag, og deretter daglig kl 12 om fangst siden siste melding.</article><article class="legalP" id="kapittel-2-paragraf-3-ledd-3">Utseilingsrekkefølgen etter trekningslisten gjelder fra og med 1. januar til og med 31. mars.</article></article><article class="legalArticle" data-lovdata-URL="LTI/forskrift/2015-12-08-1417/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Siste utseilingsfrist</span></h3><article class="legalP" id="kapittel-2-paragraf-4-ledd-1">Fartøy som har fått adgang til utseiling av Norges Sildesalgslag, må ha tatt utseiling senest 11. januar 2016 kl. 24.00. Maksimalkvoten bortfaller for fartøy som ikke har tatt utseiling innen fristen. Dersom fartøyet frafaller å fiske maksimalkvoten første kvartal, går Norges Sildesalgslag videre på trekningslisten. Når Norges Sildesalgslag går videre på trekningslisten må fartøy ha tatt utseiling senest 72 timer etter at Norges Sildesalgslag har gitt fartøyet adgang.</article><article class="legalP" id="kapittel-2-paragraf-4-ledd-2">Eventuelt fiske på restkvantum senere i reguleringsåret skjer etter vanlig utseilingsordning ved melding til Norges Sildelsalgslag om utseiling. Maksimalkvote fastsatt med hjemmel i denne forskrift, gjelder hele reguleringsåret.</article></article><article class="legalArticle" data-lovdata-URL="LTI/forskrift/2015-12-08-1417/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Loddtrekningens virkning for utseiling i 2017</span></h3><article class="legalP" id="kapittel-2-paragraf-5-ledd-1">Spesiell tillatelse som etter identitetsnummeret har fått adgang til å delta 1. kvartal 2016, trekkes ut nederst på en eventuell trekningsliste for 2017.</article></article><article class="legalArticle" data-lovdata-URL="LTI/forskrift/2015-12-08-1417/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Maksimalkvote ved fiske i EU-sonen</span></h3><article class="legalP" id="kapittel-2-paragraf-6-ledd-1">Maksimalkvoten for fartøy ved fiske i EU-sonen er 550 tonn. Fiskeridirektoratet kan endre maksimalkvoten.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2015-12-08-1417/KAPITTEL_3"><h2>Kapittel 3. Fartøy med adgang til å delta i kystfartøygruppen</h2><article class="legalArticle" data-lovdata-URL="LTI/forskrift/2015-12-08-1417/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fredningstid for kystbrisling</span></h3><article class="legalP" id="kapittel-3-paragraf-1-ledd-1">I tidsrommet fra og med 1. januar til og med 31. juli er det med hjemmel i forskrift 22. desember 2004 nr. 1878 om utøvelse av fisket i sjøen § 35a forbudt å fiske kystbrisling.</article><article class="legalP" id="kapittel-3-paragraf-1-ledd-2">Med hjemmel i paragrafen nevnt i første ledd, er det adgang til å gjøre unntak fra, eller forlenge fredningstiden mv.</article></article><article class="legalArticle" data-lovdata-URL="LTI/forskrift/2015-12-08-1417/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Adgang til å delta.</span></h3><article class="legalP" id="kapittel-3-paragraf-2-ledd-1">Uten hinder av § 1 kan eier og fartøy med adgang til å delta i kystfartøygruppen, fiske brisling i Norges territorialfarvann.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2015-12-08-1417/KAPITTEL_4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2015-12-08-1417/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bemyndigelse</span></h3><article class="legalP" id="kapittel-4-paragraf-1-ledd-1">Fiskeridirektoratet kan stoppe fisket når total- eller områdekvote som nevnt i § 2 er beregnet oppfisket.</article><article class="legalP" id="kapittel-4-paragraf-1-ledd-2">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2015-12-08-1417/KAPITTEL_5"><h2>Kapittel 5. Straff og ikrafttredelse</h2><article class="legalArticle" data-lovdata-URL="LTI/forskrift/2015-12-08-1417/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h3><article class="legalP" id="kapittel-5-paragraf-1-ledd-1">Den som forsettelig eller uaktsomt overtrer bestemmelser gitt i medhold av denne forskriften, straffes i henhold til lov 6. juni 2008 nr. 37 om forvaltning av viltlevande marine ressursar (havressurslova) § 60, § 61, § 62, § 64 og § 65 og lov 26. mars 1999 nr. 15 om retten til å delta i fiske og fangst § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2015-12-08-1417/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Denne forskrift trer i kraft 1. januar 2016 og gjelder til og med 31. desember 2016, med unntak av § 4 og § 5 som trer i kraft straks. Videre gjelder § 7 til og med 31. desember 2017.</article></article></section></main></body></html>