<!DOCTYPE html><html lang="no"><head><title>Forskrift om endring i forskrift til lov om lotterier m.v., forskrift om forhåndstrukne lotterier med skrapelodd, forskrift om bingo og forskrift om lotteritilsynet og lotteriregisteret m.m. (endring i reglene for lotterier)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-02-27-169</dd><dt class="dokid">DokumentID</dt><dd class="dokid">LTI/forskrift/2015-02-27-169</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 2 s 247</dd><dt class="dateInForce">I kraft fra</dt><dd class="dateInForce">2015-02-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-02-24-185</li><li>forskrift/2011-06-15-699</li><li>forskrift/2004-11-30-1528</li><li>forskrift/2000-12-21-1366</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§3</li></ul></dd><dt class="dateOfPublication">Kunngjort</dt><dd class="dateOfPublication">2015-03-03 15:20</dd><dt class="journalNumber">Journalnummer</dt><dd class="journalNumber">2015-0153</dd><dt class="titleShort">Korttittel</dt><dd class="titleShort">Endr. i reglene for lotterier</dd><dt class="title">Tittel</dt><dd class="title">Forskrift om endring i forskrift til lov om lotterier m.v., forskrift om forhåndstrukne lotterier med skrapelodd, forskrift om bingo og forskrift om lotteritilsynet og lotteriregisteret m.m. (endring i reglene for lotterier)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 27. februar 2015 med hjemmel i lov 24. februar 1995 nr. 11 om lotterier m.v. § 3</dd><dt class="refid">RefID</dt><dd class="refid">forskrift/2015-02-27-169</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om lotterier m.v., forskrift om forhåndstrukne lotterier med skrapelodd, forskrift om bingo og forskrift om lotteritilsynet og lotteriregisteret m.m. (endring i reglene for lotterier)<ul class="tocSubUl"><li>I<ul class="tocSubUl"><li>§ 2. Gebyr</li><li>§ 5. Fellesregler for lotterier</li><li>§ 5a. Gevinst i form av penger</li><li>§ 6. Vilkår for etterhåndstrukne lotterier der Lotteritilsynet eller annen myndighet foretar trekning, samt for forhåndstrukne lotterier</li><li>§ 7. Lotterier der lotteriets entreprenør har ansvar for trekning</li><li>§ 7a. Markedsføringsregler for lotterier med tillatelse etter § 6 og § 7</li></ul></li><li>II<ul class="tocSubUl"><li>§ 4a. Gebyr</li><li>§ 4b. Vilkår</li><li>§ 6a. Gevinst i form av penger</li></ul></li><li>III<ul class="tocSubUl"><li>§ 3a.</li></ul></li><li>IV<ul class="tocSubUl"><li>§ 2-1. Godkjenning av organisasjoner og foreninger mv.</li></ul></li><li>V</li></ul></li></ul></dd></dl></header><main class="documentBody" data-lovdata-URL="LTI/forskrift/2015-02-27-169" id="dokument"><h1>Forskrift om endring i forskrift til lov om lotterier m.v., forskrift om forhåndstrukne lotterier med skrapelodd, forskrift om bingo og forskrift om lotteritilsynet og lotteriregisteret m.m. (endring i reglene for lotterier)</h1><section class="section" data-name="kapI" id="kapittel-1" data-lovdata-URL="LTI/forskrift/2015-02-27-169/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Forskriften er meldt til EFTAs overvåkingsorgan i henhold til kravene i lov 17. desember 2004 nr. 101 om europeisk meldeplikt for tekniske regler m.m. (EØS-avtalen vedlegg II kap. XIX nr. 1 (direktiv 98/34/EF endret ved direktiv 98/48/EF).</article><article class="legalP" id="kapittel-1-ledd-2">I forskrift 24. februar 1995 nr. 185 til lov om lotterier m.v. gjøres følgende endringer:</article> <article class="defaultP" margin-top="true">§ 1 nytt andre ledd skal lyde:</article><article class="legalP" id="kapittel-1-ledd-3">Denne forskriften gjelder ikke for forhåndstrukket lotteri med skrapelodd jf. forskrift 15. juni 2011 nr. 699 om forhåndstrukne lotterier med skrapelodd, eller bingo jf. forskrift 30. november 2004 nr. 1528 om bingo.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Gebyr</span></span><article class="legalP" id="kapittel-1-foreslåttparagraf-1-ledd-1">Søknad om lotteri avgjøres av Lotteritilsynet.</article><article class="legalP" id="kapittel-1-foreslåttparagraf-1-ledd-2">Ved søknad om lotteri med tillatelse etter § 6 betales kr 3&#xa0;000,- i gebyr til staten. Gebyr refunderes ikke ved avslag på søknaden.</article><article class="legalP" id="kapittel-1-foreslåttparagraf-1-ledd-3">Ved søknad om lotteri med tillatelse etter § 7 skal det betales kr 30&#xa0;000,- i saksbehandlingsgebyr til staten før søknaden behandles. Gebyr refunderes ikke ved avslag på søknaden. For gitt tillatelse betales i tillegg kr 20&#xa0;000,- i gebyr per påbegynt år for tilsyn og kontroll fra tillatelsen gis og ut tillatelsesperioden. Tillatelsen faller bort med umiddelbar virkning, uten varsel og vedtak, dersom gebyret årlig ikke er betalt innen tre måneder etter den frist Lotteritilsynet setter. Gebyr for søknad, tilsyn og kontroll skal ikke overstige totalt kr 210&#xa0;000,- for tillatelsesperioden.</article><article class="legalP" id="kapittel-1-foreslåttparagraf-1-ledd-4">Ved søknad om turneringspoker med tillatelse etter § 8 skal det betales et gebyr på kr 10&#xa0;000,-. Gebyr refunderes ikke ved avslag på søknaden. For gitt tillatelse betales i tillegg kr 60&#xa0;000,- i gebyr per påbegynt år for tilsyn og kontroll fra tillatelsen gis og ut tillatelsesperioden.</article><article class="legalP" id="kapittel-1-foreslåttparagraf-1-ledd-5">I gebyr til staten betales det kr 300,- pr. trekning Lotteritilsynet foretar.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Fellesregler for lotterier</span></span><article class="legalP" id="kapittel-1-foreslåttparagraf-2-ledd-1">For lotterier med tillatelse etter § 6 og § 7 gjelder følgende regler:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Hovedgevinsten kan ikke overstige en verdi av kr 2 mill.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Verdiene av gevinstene må utgjøre minst 25&#xa0;% av tillatt omsetning.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Antallet tillatte solgte lodd skal spesifiseres av Lotteritilsynet i tillatelsen. Antallet skal reflektere lotteriets antatte salgsvolum, enten basert på estimat fra søkeren eller faktisk salg i tidligere lotterier.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Tillatelse kan ikke gis til lotterier med interaktive trekninger distribuert via elektroniske kommunikasjonsnett. Med interaktive trekninger menes lotterier der trekning skjer på det tidspunkt spilleren selv velger, og på dennes bestilling. Denne bestemmelsen er ikke til hinder for at forhånds- eller etterhåndstrukne lotterier distribueres via elektroniske kommunikasjonsnett.</article></article></li></ul></article></article> <article class="defaultP" margin-top="true">Ny § 5a skal lyde:</article><article class="futureLegalArticle" data-name="§5a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Gevinst i form av penger</span></span><article class="legalP" id="kapittel-1-foreslåttparagraf-3-ledd-1">Gevinst i form av penger eller fordringer på penger er tillatt for lotterier med tillatelse etter § 7 og de lotterier med tillatelse etter § 6 der Lotteritilsynet eller annen myndighet etter departementets bestemmelse foretar trekningen.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Vilkår for etterhåndstrukne lotterier der Lotteritilsynet eller annen myndighet foretar trekning, samt for forhåndstrukne lotterier</span></span><article class="legalP" id="kapittel-1-foreslåttparagraf-4-ledd-1">Lotteritilsynet skal gi samfunnsnyttige eller humanitære organisasjoner tillatelse til etterhåndstrukne lotterier der Lotteritilsynet eller annen myndighet foretar trekning, eller til forhåndstrukne lotterier, når følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Lotteriets omsetning må ikke overstige kr 100 mill. årlig.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Minst 20&#xa0;% av lotteriets omsetning etter fradrag for gevinster, skal gå til den eller de organisasjoner som har fått den konkrete tillatelsen etter denne bestemmelsen.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Salgsperioden skal ikke overstige 12 måneder.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">Gevinstene må holdes forsikret og ikke forringes ved bruk.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">Kunden skal motta kvittering med opplysning om lotteriets navn, adresse og formål, gevinstenes antall og verdi, at lotteriet har tillatelse fra Lotteritilsynet, antall lodd som er tillatt solgt og om usolgte lodd skal være med i trekningen, tid og sted for trekningen og kunngjøringen av trekningsresultatet, innen hvilken frist og på hvilket sted gevinstene kan hentes, samt behandling av uavhentede gevinster.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">Loddsalget må ikke settes i gang før det er godtgjort at gevinstene er ervervet eller det foreligger en sikkerhet godkjent av Lotteritilsynet for at de nødvendige midler er til stede.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-4-ledd-1-punkt-7"><article class="legalP" id="kapittel-1-foreslåttparagraf-4-ledd-1-punkt-7-ledd-1">Reklame skal ikke dekke mer enn 50&#xa0;% av loddet.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-4-ledd-1-punkt-8"><article class="legalP" id="kapittel-1-foreslåttparagraf-4-ledd-1-punkt-8-ledd-1">Loddsalg må ikke skje til underpris.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-4-ledd-1-punkt-9"><article class="legalP" id="kapittel-1-foreslåttparagraf-4-ledd-1-punkt-9-ledd-1">Loddsalg må ikke foretas av barn under 15 år.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-4-ledd-1-punkt-10"><article class="legalP" id="kapittel-1-foreslåttparagraf-4-ledd-1-punkt-10-ledd-1">Etterhåndstrekning skal foretas av Lotteritilsynet eller annen offentlig myndighet etter departementets bestemmelse. Utsettelse av etterhåndstrekning krever særlige grunner.</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-4-ledd-1-punkt-11"><article class="legalP" id="kapittel-1-foreslåttparagraf-4-ledd-1-punkt-11-ledd-1">Trekningsresultat for etterhåndstrukne lotterier skal kunngjøres i ett eller flere allment tilgjengelige medier.</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-4-ledd-1-punkt-12"><article class="legalP" id="kapittel-1-foreslåttparagraf-4-ledd-1-punkt-12-ledd-1">Innen en fastsatt frist skal det innsendes til Lotteritilsynet nøyaktig regnskap og dokumentasjon for at gevinstene er utlevert vinnerne.</article></article></li></ul></article><article class="legalP" id="kapittel-1-foreslåttparagraf-4-ledd-2">Lotteritillatelser som er innvilget før 27. februar 2015 vil gjelde inntil utløpet av tillatelsesperioden og på de vilkår som er angitt i tillatelsen.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Lotterier der lotteriets entreprenør har ansvar for trekning</span></span><article class="legalP" id="kapittel-1-foreslåttparagraf-5-ledd-1">Når en privat entreprenør har ansvar for trekningen kan Lotteritilsynet gi fem tillatelser med inntil ni års varighet, til samfunnsnyttige eller humanitære organisasjoner.</article><article class="legalP" id="kapittel-1-foreslåttparagraf-5-ledd-2">Lotteritilsynet fordeler tilgjengelige tillatelser ved loddtrekning etter forutgående utlysning. Tillatelse kan kun gis til sentralledd eller enkeltstående organisasjoner. En organisasjon kan kun delta i loddtrekningen med én søknad om gangen, og bare ha én tillatelse om gangen. Hvert enkelt lotterikonsept kan kun delta med én søknad om gangen. For å være med i loddtrekningen må følgende vilkår være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">Organisasjonen må ha internasjonal aktivitet som utgjør minst 50&#xa0;% av organisasjonens samlede regnskapsførte driftskostnader. I tillegg må organisasjonen ha minst kr 20 mill. årlig i regnskapsførte driftskostnader for sin internasjonale aktivitet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">Lotteriet kan ikke ventes å medføre problem i form av spilleavhengighet.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">Minst 50&#xa0;% av lotteriets omsetning etter fradrag for gevinster, skal gå til den eller de organisasjoner som har fått den konkrete tillatelsen etter denne bestemmelsen.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">Lotteriets omsetning kan ikke overstige kr 300 mill. årlig.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-5-ledd-2-punkt-5"><article class="legalP" id="kapittel-1-foreslåttparagraf-5-ledd-2-punkt-5-ledd-1">Entreprenør som skal drifte lotteriet må stille tilfredsstillende sikkerhet for gevinster, ha tilfredsstillende egenkapital, og fremvise en ren revisjonsberetning.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-5-ledd-2-punkt-6"><article class="legalP" id="kapittel-1-foreslåttparagraf-5-ledd-2-punkt-6-ledd-1">Entreprenør som skal drifte lotteriet må gjennom godkjenning fra et autorisert testinstitutt i EØS-området kunne dokumentere at lotteriet er sikret mot misbruk og manipulasjon.</article></article></li></ul></article><article class="legalP" id="kapittel-1-foreslåttparagraf-5-ledd-3">Lotteritilsynet avgjør om en søknad oppfyller vilkårene i andre ledd. Ved klage på Lotteritilsynets avgjørelse, skal alle klager ferdigbehandles av Lotterinemnda før loddtrekning kan gjennomføres. Resultatet av loddtrekningen kan ikke påklages.</article><article class="legalP" id="kapittel-1-foreslåttparagraf-5-ledd-4">Lotteritilsynet skal ved utlysningen fastsette søknadsfrist og offentliggjøre hvordan vurdering av risiko for problemer i form av spilleavhengighet gjennomføres etter andre ledd nr. 2, hvordan vurdering av sikkerhet, egenkapital og revisjonsberetning gjennomføres etter andre ledd nr. 5, samt hvilke krav som stilles til testinstituttets autorisasjon etter andre ledd nr. 6. Lotteritilsynet kan legge vekt på vurderinger utført i andre EØS-land. Alle avtaler mellom organisasjonene som søker om tillatelse etter denne bestemmelsen og entreprenør som skal drifte lotteriet må vedlegges søknaden.</article><article class="legalP" id="kapittel-1-foreslåttparagraf-5-ledd-5">Lotteritilsynet kan tilbakekalle, eller endre vilkårene for, en tillatelse før utløp dersom lotteriet viser seg å ha samfunnsmessige eller helsemessige skadevirkninger eller dersom noen av vilkårene for tillatelsen brytes.</article><article class="legalP" id="kapittel-1-foreslåttparagraf-5-ledd-6">Hvis samme entreprenør skal drifte mer enn ett lotterikonsept, må det foretas et regnskapsteknisk skille mellom de ulike konseptene. Kravene til lotteriet og lotteriets entreprenør i andre ledd nr. 2, 3, 4, 5 og 6 må tilfredsstilles for hvert enkelt lotterikonsept og innenfor rammene av hver enkelt regnskapstekniske enhet.</article><article class="legalP" id="kapittel-1-foreslåttparagraf-5-ledd-7">Lotteritillatelser som er innvilget før 27. februar 2015 vil gjelde inntil utløpet av tillatelsesperioden og på de vilkår som er angitt i tillatelsen.</article></article> <article class="defaultP" margin-top="true">Ny § 7a skal lyde:</article><article class="futureLegalArticle" data-name="§7a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7a</span>. <span class="legalArticleTitle">Markedsføringsregler for lotterier med tillatelse etter § 6 og § 7</span></span><article class="legalP" id="kapittel-1-foreslåttparagraf-6-ledd-1">Lotterier med tillatelse etter § 6 og § 7 kan ikke bruke mer enn 15&#xa0;% av den tillatte omsetningen etter fradrag for gevinster til markedsføring. Slike lotteriers markedsføring kan ikke:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">være villedende eller utilstrekkelig veiledende,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">rettes mot personer under 18 år eller andre sårbare grupper,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">bruke personer under 18 år i markedsføringen,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">ved bruk av kjente personer i markedsføringen, antyde at deltakelse i lotteri eller spill har bidratt til deres suksess,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-6-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-5-ledd-1">oppfordre spillere til å dekke tap fra lotteri eller spill gjennom nye deltakelser i lotterier eller spill,</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-6-ledd-1-punkt-6"><article class="legalP" id="kapittel-1-foreslåttparagraf-6-ledd-1-punkt-6-ledd-1">rette markedsføringshenvendelser direkte til fysiske personer uten mottakerens forutgående samtykke,</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-6-ledd-1-punkt-7"><article class="legalP" id="kapittel-1-foreslåttparagraf-6-ledd-1-punkt-7-ledd-1">ha et innhold slik at det fremstår som at deltakelse i lotteri eller spill er en løsning på finansielle problemer, eller</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-6-ledd-1-punkt-8"><article class="legalP" id="kapittel-1-foreslåttparagraf-6-ledd-1-punkt-8-ledd-1">være urimelig påtrengende eller aggressiv. Ved vurdering av om reklamen er urimelig påtrengende eller aggressiv må en ta hensyn til form, innhold, bruk av lyd, bilder, animasjon eller andre levende bilder og sammenhengen for øvrig.</article></article></li></ul></article><article class="legalP" id="kapittel-1-foreslåttparagraf-6-ledd-2">Reglene i første ledd gjelder alle former for markedsføring, både betalt og ikke betalt, i alle kanaler, herunder blogger og sosiale medier.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-02-27-169/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 15. juni 2011 nr. 699 om forhåndstrukne lotterier med skrapelodd gjøres følgende endringer:</article> <article class="defaultP" margin-top="true">§ 4 nytt tredje ledd skal lyde:</article><article class="legalP" id="kapittel-2-ledd-2">Antallet tillatte solgte lodd skal spesifiseres av Lotteritilsynet i tillatelsen. Antallet skal reflektere lotteriets antatte salgsvolum, enten basert på estimat fra søkeren eller faktisk salg i tidligere lotterier.</article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Gebyr</span></span><article class="legalP" id="kapittel-2-foreslåttparagraf-1-ledd-1">Ved søknad om lotteri med bruk av skrapelodd betales kr 6&#xa0;000,- i gebyr pr. tillatelse til staten. Gebyr refunderes ikke ved avslag på søknaden.</article></article> <article class="defaultP" margin-top="true">Ny § 4b skal lyde:</article><article class="futureLegalArticle" data-name="§4b" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 4b</span>. <span class="legalArticleTitle">Vilkår</span></span><article class="legalP" id="kapittel-2-foreslåttparagraf-2-ledd-1">Tillatelse til forhåndstrukne lotterier med skrapelodd gis når følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-2-ledd-1-punkt-1"><article class="legalP" id="kapittel-2-foreslåttparagraf-2-ledd-1-punkt-1-ledd-1">Lotteriets omsetning må ikke overstige kr 100 mill. årlig.</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-2-ledd-1-punkt-2"><article class="legalP" id="kapittel-2-foreslåttparagraf-2-ledd-1-punkt-2-ledd-1">Minst 20&#xa0;% av lotteriets omsetning etter fradrag for gevinster, skal gå til den eller de organisasjoner som har fått den konkrete tillatelsen etter denne bestemmelsen.</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-2-ledd-1-punkt-3"><article class="legalP" id="kapittel-2-foreslåttparagraf-2-ledd-1-punkt-3-ledd-1">Salgsperioden skal ikke overstige 12 måneder.</article></article></li><li data-li-identifier="4." data-name="4."><article class="listArticle" id="kapittel-2-foreslåttparagraf-2-ledd-1-punkt-4"><article class="legalP" id="kapittel-2-foreslåttparagraf-2-ledd-1-punkt-4-ledd-1">Hovedgevinsten kan ikke overstige en verdi av kr 2 mill. Verdien av gevinstene må utgjøre minst 25&#xa0;% av tillatt omsetning.</article></article></li><li data-li-identifier="5." data-name="5."><article class="listArticle" id="kapittel-2-foreslåttparagraf-2-ledd-1-punkt-5"><article class="legalP" id="kapittel-2-foreslåttparagraf-2-ledd-1-punkt-5-ledd-1">Gevinstene må holdes forsikret og ikke forringes ved bruk.</article></article></li><li data-li-identifier="6." data-name="6."><article class="listArticle" id="kapittel-2-foreslåttparagraf-2-ledd-1-punkt-6"><article class="legalP" id="kapittel-2-foreslåttparagraf-2-ledd-1-punkt-6-ledd-1">Kunden skal på skrapeloddet motta opplysning om lotteriets navn, adresse og formål, gevinstenes antall og verdi, at lotteriet har tillatelse fra Lotteritilsynet, antall lodd som er tillatt solgt, innen hvilken frist og på hvilket sted gevinstene kan hentes, samt behandling av uavhentede gevinster.</article></article></li><li data-li-identifier="7." data-name="7."><article class="listArticle" id="kapittel-2-foreslåttparagraf-2-ledd-1-punkt-7"><article class="legalP" id="kapittel-2-foreslåttparagraf-2-ledd-1-punkt-7-ledd-1">Loddsalget må ikke settes i gang før det er godtgjort at gevinstene er ervervet eller det foreligger en sikkerhet godkjent av Lotteritilsynet for at de nødvendige midler er til stede.</article></article></li><li data-li-identifier="8." data-name="8."><article class="listArticle" id="kapittel-2-foreslåttparagraf-2-ledd-1-punkt-8"><article class="legalP" id="kapittel-2-foreslåttparagraf-2-ledd-1-punkt-8-ledd-1">Reklame skal ikke dekke mer enn 50&#xa0;% av loddet.</article></article></li><li data-li-identifier="9." data-name="9."><article class="listArticle" id="kapittel-2-foreslåttparagraf-2-ledd-1-punkt-9"><article class="legalP" id="kapittel-2-foreslåttparagraf-2-ledd-1-punkt-9-ledd-1">Loddsalg må ikke skje til underpris.</article></article></li><li data-li-identifier="10." data-name="10."><article class="listArticle" id="kapittel-2-foreslåttparagraf-2-ledd-1-punkt-10"><article class="legalP" id="kapittel-2-foreslåttparagraf-2-ledd-1-punkt-10-ledd-1">Loddsalg må ikke foretas av barn under 15 år.</article></article></li><li data-li-identifier="11." data-name="11."><article class="listArticle" id="kapittel-2-foreslåttparagraf-2-ledd-1-punkt-11"><article class="legalP" id="kapittel-2-foreslåttparagraf-2-ledd-1-punkt-11-ledd-1">Innen en fastsatt frist skal det innsendes til Lotteritilsynet nøyaktig regnskap og dokumentasjon for at gevinstene er utlevert vinnerne.</article></article></li></ul></article><article class="legalP" id="kapittel-2-foreslåttparagraf-2-ledd-2">Lotteritillatelser som er innvilget før 27. februar 2015 vil gjelde inntil utløpet av tillatelsesperioden og på de vilkår som er angitt i tillatelsen.</article></article> <article class="defaultP" margin-top="true">Ny § 6a skal lyde:</article><article class="futureLegalArticle" data-name="§6a" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 6a</span>. <span class="legalArticleTitle">Gevinst i form av penger</span></span><article class="legalP" id="kapittel-2-foreslåttparagraf-3-ledd-1">Gevinst i form av penger eller fordringer på penger tillates for spill med tillatelse etter § 4 kun når hovedgevinsten ikke overstiger kr 1 mill.</article></article> <article class="defaultP" margin-top="true">§ 7 nytt andre ledd skal lyde:</article><article class="legalP" id="kapittel-2-ledd-3">Lotteritillatelse kan bare gis når det er oppgitt en myndig person med fast opphold i riket som er ansvarlig for lotteriet.</article> <article class="defaultP" margin-top="true">§ 7 nytt tredje ledd skal lyde:</article><article class="legalP" id="kapittel-2-ledd-4">Lotteritillatelse kan ikke overdras.</article></section><section class="section" data-name="kapIII" id="kapittel-3" data-lovdata-URL="LTI/forskrift/2015-02-27-169/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 30. november 2004 nr. 1528 om bingo gjøres følgende endring:</article> <article class="defaultP" margin-top="true">Ny § 3a skal lyde:</article><article class="futureLegalArticle" data-name="§3a" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 3a</span>.</span><article class="legalP" id="kapittel-3-foreslåttparagraf-1-ledd-1">Gevinst i form av penger eller fordringer på penger tillates for spill med tillatelse etter § 2.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2015-02-27-169/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 21. desember 2000 nr. 1366 om lotteritilsynet og lotteriregisteret m.m. gjøres følgende endring:</article> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Godkjenning av organisasjoner og foreninger mv.</span></span><article class="legalP" id="kapittel-4-foreslåttparagraf-1-ledd-1">Organisasjoner og foreninger mv. som skal avholde lotteri med omsetning over kr 200&#xa0;000,- må godkjennes av Lotteritilsynet. Godkjenning kan bare gis til organisasjoner og foreninger som er registrert i Enhetsregisteret og som ivaretar samfunnsnyttige eller humanitære formål.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2015-02-27-169/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Forskriften trer i kraft straks.</article></section></main></body></html>