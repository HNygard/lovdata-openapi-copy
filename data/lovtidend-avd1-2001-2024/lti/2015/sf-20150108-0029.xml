<!DOCTYPE html><html lang="no"><head><title>Forskrift om endring i forskrift om turisme og annen reisevirksomhet på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-01-08-29</dd><dt class="dokid">DokumentID</dt><dd class="dokid">LTI/forskrift/2015-01-08-29</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 1 s 124</dd><dt class="dateInForce">I kraft fra</dt><dd class="dateInForce">2015-01-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-10-18-671</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§4</li><li>lov/1995-08-25-57/§1-1</li><li>forskrift/1991-10-18-671/§12</li></ul></dd><dt class="dateOfPublication">Kunngjort</dt><dd class="dateOfPublication">2015-01-16 15:00</dd><dt class="journalNumber">Journalnummer</dt><dd class="journalNumber">2015-0029</dd><dt class="titleShort">Korttittel</dt><dd class="titleShort">Endr. i forskrift om turisme m.m. på Svalbard</dd><dt class="title">Tittel</dt><dd class="title">Forskrift om endring i forskrift om turisme og annen reisevirksomhet på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 8. januar 2015 med hjemmel i lov 17. juli 1925 nr. 11 om Svalbard § 4 første ledd og lov 25. august 1995 nr. 57 om pakkereiser og reisegaranti (pakkereiseloven) § 1-1 andre ledd, jf. forskrift 18. oktober 1991 nr. 671 om turisme og annen reisevirksomhet på Svalbard § 12.</dd><dt class="refid">RefID</dt><dd class="refid">forskrift/2015-01-08-29</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om turisme og annen reisevirksomhet på Svalbard<ul class="tocSubUl"><li>I<ul class="tocSubUl"><li>§ 1. Formål</li><li>§ 3. Definisjoner</li><li>§ 4. Reisegaranti</li><li>§ 5. Ansvaret for deltakernes sikkerhet og opptreden</li><li>§ 6. Krav til turoperatør og forsknings- og utdanningsinstitusjon</li><li>§ 8. Melding om felt- eller turopplegg</li><li>§ 9. Utstyrsutleiers plikter</li><li>§ 10. Endring av, krav til eller forbud mot felt- eller turopplegg</li><li>§ 11. Rett til å kreve opplysninger og dokumentasjon</li><li>§ 12. Utsatt adgang til å melde inn felt- eller turopplegg</li><li>§ 13. Klage på Sysselmannens avgjørelser</li><li>§ 15. Ikrafttredelse og endring</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-01-08-29" id="dokument"><h1>Forskrift om endring i forskrift om turisme og annen reisevirksomhet på Svalbard</h1><section class="section" data-name="kapI" id="kapittel-1" data-lovdata-URL="LTI/forskrift/2015-01-08-29/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. oktober 1991 nr. 671 om turisme og annen reisevirksomhet på Svalbard gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om turisme, feltopplegg og annen reisevirksomhet på Svalbard</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med denne forskriften er å regulere turisme, feltopplegg og annen reisevirksomhet på Svalbard innenfor rammen av norsk svalbardpolitikk, særlig for å<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">ivareta turisters og andre reisendes sikkerhet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">sikre at felt- og turopplegg ikke forringer Svalbards tilnærmet uberørte miljø når det gjelder sammenhengende villmark, landskap, flora, fauna og kulturminner,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">sikre at felt- og turopplegg tar hensyn til allmennhetens opplevelse av Svalbards villmark og kultur,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">sikre at øvrige lover og forskrifter blir overholdt.</article></article></li></ul></article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>turoperatør:</i> enhver som mot vederlag organiserer reiser med tilhørende tjenesteytelser eller som i turistøyemed frakter personer innenfor Svalbard. Som vederlag regnes også innbetaling som skjer til dekning av faktiske utgifter uten at det er beregnet fortjeneste.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>forsknings- og utdanningsinstitusjoner:</i> institutter og institusjoner som driver forsknings- og utdanningsvirksomhet herunder skoler, høyskoler og universiteter.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Forvaltningsområde 10:</i> Nordenskiöld Land, Sabine Land, Bünsow Land og Dickson Land, begrenset i nord og øst av Kapp Nathorst – Sophus Liefjellet – Terrierfjellet – Hallberget – Elfenbeinbreen – Kjellstrømdalen. Forvaltningsområde 10 inkluderer også Isfjorden, Kongsfjorden og Van Mijenfjorden herunder kortvarige ilandstigninger i tilknytning til turer i disse sjøområdene. Til forvaltningsområde 10 hører også landområdet rundt Ny-Ålesund avgrenset av Hornbækbukta – Vegvaktaren – Diademet – Christiefjellet – H.U. Sverdrupfjella, med knekkpunkt nasjonalparkgrensen.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>formidler:</i> enhver som tilbyr eller selger reiser som er organisert av en turoperatør.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>individuelle reisende:</i> enhver tilreisende, fastboende på Svalbard, forsker eller annen person som foretar turer utenfor forvaltningsområde 10, uten å være deltaker i felt- eller turopplegg organisert av en turoperatør eller forsknings- og utdanningsinstitusjon.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>fastboende på Svalbard:</i> person som er gyldig innført i registeret over befolkningen på Svalbard.</article></article></li></ul></article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Reisegaranti</span></span><article class="legalP" id="kapittel-1-foreslåttparagraf-3-ledd-1">Bestemmelsene om reisegaranti i lov 25. august 1995 nr. 57 om pakkereiser gjelder tilsvarende for turoperatører og formidlere som dekkes av definisjonene i lov om pakkereiser § 2-2. Lov om pakkereiser § 11-1 femte ledd gjelder likevel ikke.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Ansvaret for deltakernes sikkerhet og opptreden</span></span><article class="legalP" id="kapittel-1-foreslåttparagraf-4-ledd-1">Turoperatør og forsknings- og utdanningsinstitusjon er ansvarlig for at sikkerheten til deltakerne til enhver tid er ivaretatt på en forsvarlig måte. Turoperatøren og forsknings- og utdanningsinstitusjonen skal videre sørge for at alle som utfører arbeid i virksomheten eller deltar aktiviteten som virksomheten er ansvarlig for, er kjent med og overholder reglene i forskriften her og reglene gitt i eller i medhold av Svalbardmiljøloven om beskyttelse av Svalbards flora, fauna, kulturminner og naturmiljøet for øvrig.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav til turoperatør og forsknings- og utdanningsinstitusjon</span></span><article class="legalP" id="kapittel-1-foreslåttparagraf-5-ledd-1">Turoperatører og forsknings- og utdanningsinstitusjoner som har med deltakere ut i felt, skal ha tilstrekkelig og relevant kunnskap, kompetanse og erfaring tilpasset det enkelte felt- eller turopplegg, herunder om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">relevant regelverk, herunder Svalbardmiljøloven med forskrifter,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">sikkerhet, herunder isbjørnsikring, breer, skred og sjøis,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">førstehjelp,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">lokale forhold, herunder klimatiske forhold,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">naturmiljø, kulturminner og aktsom ferdsel,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">andre forhold som anses nødvendig for gjennomføringen av felt- eller turopplegget.</article></article></li></ul></article><article class="legalP" id="kapittel-1-foreslåttparagraf-5-ledd-2">Sysselmannen kan i enkelttilfeller vurdere om turoperatøren eller forsknings- og utdanningsinstitusjonen er egnet til å gjennomføre det innmeldte felt- eller turopplegget.</article></article> <article class="defaultP" margin-top="true">Nåværende § 6 blir ny § 7.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Melding om felt- eller turopplegg</span></span><article class="legalP" id="kapittel-1-foreslåttparagraf-6-ledd-1">Meldinger etter denne paragraf gis til Sysselmannen eller den han bemyndiger, som fastsetter nærmere bestemmelser om frister og meldingenes innhold.</article><article class="legalP" id="kapittel-1-foreslåttparagraf-6-ledd-2">Turoperatør skal gi melding om planlagte turopplegg for hver sommer- og vintersesong, og senest åtte uker før opplegget starter. Ny melding må gis ved vesentlige endringer i de meldte opplegg.</article><article class="legalP" id="kapittel-1-foreslåttparagraf-6-ledd-3">Turoperatør og forsknings- og utdanningsinstitusjon skal gi melding om planlagte utsettinger av personer utenfor forvaltningsområde 10. Ved turer til sjøs skal det gis melding om seilingsplan, herunder planlagte ilandstigninger.</article><article class="legalP" id="kapittel-1-foreslåttparagraf-6-ledd-4">Individuelle reisende som ikke er fastboende og forsknings- og utdanningsinstitusjoner, skal melde felt- og turopplegg utenfor forvaltningsområde 10.</article><article class="legalP" id="kapittel-1-foreslåttparagraf-6-ledd-5">Individuelle reisende som er fastboende på Svalbard, skal melde turopplegg som innebærer ferdsel til eller innen Sør-Spitsbergen, Forlandet og Nordvest-Spitsbergen nasjonalparker og Søraust-Svalbard og Nordaust-Svalbard naturreservater.</article><article class="legalP" id="kapittel-1-foreslåttparagraf-6-ledd-6">Sysselmannen kan pålegge meldeplikt i andre tilfeller enn det som følger av andre til femte ledd i denne paragraf. Sysselmannen kan på generelt grunnlag eller i enkeltstående tilfeller dispensere fra bestemmelsene i denne paragraf.</article><article class="legalP" id="kapittel-1-foreslåttparagraf-6-ledd-7">Den som plikter å gi melding i medhold av denne paragraf, kan av Sysselmannen pålegges å gi melding også om gjennomføringen, herunder statistikkrapporter.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Utstyrsutleiers plikter</span></span><article class="legalP" id="kapittel-1-foreslåttparagraf-7-ledd-1">Utleier av turutstyr, herunder fremkomstmidler av enhver art, plikter å påse at utstyret er i god stand og tjenlig for det formål det skal fylle. Utleier av våpen plikter å forsikre seg om at leietaker har tilstrekkelig våpenkunnskap og er skikket til å leie våpen.</article><article class="legalP" id="kapittel-1-foreslåttparagraf-7-ledd-2">Sysselmannen kan pålegge utstyrsutleiere å gi melding om utleie av fremkomstmidler av enhver art.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Endring av, krav til eller forbud mot felt- eller turopplegg</span></span><article class="legalP" id="kapittel-1-foreslåttparagraf-8-ledd-1">Sysselmannen kan kreve at felt- eller turopplegg endres og stille bestemte krav til det planlagte opplegget, herunder til markedsføring, transportmåte og utstyr, dersom det er nødvendig for å sikre at opplegget alene eller i tillegg til annen aktivitet er i samsvar med forskriftens formål. Det samme gjelder gjennomføring av et felt- eller turopplegg som er i gang.</article><article class="legalP" id="kapittel-1-foreslåttparagraf-8-ledd-2">Sysselmannen kan herunder stille de krav som er nødvendig for å sikre at felt- eller turopplegget<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-2-punkt-1"><article class="legalP" id="kapittel-1-foreslåttparagraf-8-ledd-2-punkt-1-ledd-1">ikke medfører fare for personers liv eller helse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-2-punkt-2"><article class="legalP" id="kapittel-1-foreslåttparagraf-8-ledd-2-punkt-2-ledd-1">ikke skader, forsøpler eller på annen måte forringer naturmiljøet eller kulturminner eller fører til unødig forstyrrelse av mennesker eller dyreliv,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-2-punkt-3"><article class="legalP" id="kapittel-1-foreslåttparagraf-8-ledd-2-punkt-3-ledd-1">tar hensyn til allmennhetens opplevelse av Svalbards villmark og kultur,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-ledd-2-punkt-4"><article class="legalP" id="kapittel-1-foreslåttparagraf-8-ledd-2-punkt-4-ledd-1">ikke skader eller hindrer annen lovlig virksomhet eller er i strid med øvrige lover og forskrifter.</article></article></li></ul></article><article class="legalP" id="kapittel-1-foreslåttparagraf-8-ledd-3">Sysselmannen kan forby et planlagt felt- eller turopplegg, eller stanse et opplegg som er i gang, når krav etter denne forskriften ikke er oppfylt.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Rett til å kreve opplysninger og dokumentasjon</span></span><article class="legalP" id="kapittel-1-foreslåttparagraf-9-ledd-1">Sysselmannen kan kreve at turoperatører, forsknings- og utdanningsinstitusjoner og individuelle reisende gir opplysninger og dokumentasjon som er nødvendig for utførelsen av Sysselmannens oppgaver etter forskriften.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Utsatt adgang til å melde inn felt- eller turopplegg</span></span><article class="legalP" id="kapittel-1-foreslåttparagraf-10-ledd-1">Ved vesentlige eller gjentatte overtredelser av denne forskrift, eller forbud eller pålegg gitt i medhold av den, kan Sysselmannen beslutte at adgangen til å gi melding om felt- eller turopplegg etter § 8 utsettes i et bestemt tidsrom.</article><article class="legalP" id="kapittel-1-foreslåttparagraf-10-ledd-2">Ved avgjørelsen skal det legges vekt på om det under hensyn til turoperatørens eller forsknings- og utdanningsinstitusjonens handlemåte og forholdene for øvrig synes rimelig å utsette adgangen til å melde inn felt- eller turopplegg.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Klage på Sysselmannens avgjørelser</span></span><article class="legalP" id="kapittel-1-foreslåttparagraf-11-ledd-1">Vedtak fattet av Sysselmannen kan påklages til Justis- og beredskapsdepartementet etter reglene i forvaltningsloven.</article></article> <article class="defaultP" margin-top="true">Nåværende § 11 blir ny § 14.</article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse og endring</span></span><article class="legalP" id="kapittel-1-foreslåttparagraf-12-ledd-1">Denne forskriften trer i kraft fra 1. januar 1992.</article><article class="legalP" id="kapittel-1-foreslåttparagraf-12-ledd-2">Justis- og beredskapsdepartementet kan endre denne forskrift.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-01-08-29/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 8. januar 2015.</article></section></main></body></html>