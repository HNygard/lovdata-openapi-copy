<!DOCTYPE html><html lang="no"><head><title>Forskrift om endring i forskrift om tilsyn og sertifikat for norske skip og flyttbare innretninger, forskrift om bygging og tilsyn av mindre lasteskip og forskrift om bygging av skip</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-18-1769</dd><dt class="dokid">DokumentID</dt><dd class="dokid">LTI/forskrift/2015-12-18-1769</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 16 s 2618</dd><dt class="dateInForce">I kraft fra</dt><dd class="dateInForce">2016-01-01, 2018-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-22-1893</li><li>forskrift/2014-12-19-1853</li><li>forskrift/2014-07-01-1072</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§9</li><li>lov/2007-02-16-9/§11</li><li>lov/2007-02-16-9/§12</li><li>lov/2007-02-16-9/§13</li><li>lov/2007-02-16-9/§16</li><li>lov/2007-02-16-9/§21</li><li>lov/2007-02-16-9/§22</li><li>lov/2007-02-16-9/§43</li><li>lov/2007-02-16-9/§44</li><li>lov/2007-02-16-9/§45</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2015-12-29 16:15</dd><dt class="journalNumber">Journalnummer</dt><dd class="journalNumber">2015-1465</dd><dt class="titleShort">Korttittel</dt><dd class="titleShort">Endr. i forskrift om sertifikat m.m. for norske skip og flyttbare innretninger mv.</dd><dt class="title">Tittel</dt><dd class="title">Forskrift om endring i forskrift om tilsyn og sertifikat for norske skip og flyttbare innretninger, forskrift om bygging og tilsyn av mindre lasteskip og forskrift om bygging av skip</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 18. desember 2015 med hjemmel i lov 16. februar 2007 nr. 9 om skipssikkerhet (skipssikkerhetsloven) § 9, § 11, § 12, § 13, § 16, § 21, § 22, § 43, § 44 og § 45, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2015-12-18-1769</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsyn og sertifikat for norske skip og flyttbare innretninger, forskrift om bygging og tilsyn av mindre lasteskip og forskrift om bygging av skip<ul class="tocSubUl"><li>I<ul class="tocSubUl"><li>§ 32. Sertifikatkrav for skip som skal slepe</li><li>§ 33. Tilsyn for skip som skal slepe</li><li>§ 34. Kontroll og tilsyn for slepe- og ankerhåndteringsarrangement</li></ul></li><li>II<ul class="tocSubUl"><li>§ 89a. Krav til slepetillatelse for skip under 15 meter største lengde uten fartøyinstruks</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-18-1769" id="dokument"><h1>Forskrift om endring i forskrift om tilsyn og sertifikat for norske skip og flyttbare innretninger, forskrift om bygging og tilsyn av mindre lasteskip og forskrift om bygging av skip</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-18-1769/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2014 nr. 1893 om tilsyn og sertifikat for norske skip og flyttbare innretninger gjøres følgende endringer:</article> <article class="defaultP" margin-top="true">§ 32 skal lyde:</article><article class="futureLegalArticle" data-name="§32" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Sertifikatkrav for skip som skal slepe</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Skip som skal slepe skal ha<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">sikkerhetssertifikater for lasteskip etter § 8 andre ledd, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">fartssertifikat for lasteskip etter § 24 første ledd bokstav a eller b og ha påtegning for slep i fartssertifikatet. Eventuelle begrensninger for slep fremgår av fartssertifikatet.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Med slep menes sleping eller skyving av en eller flere gjenstander. Tauing av lette gjenstander, slik som en lettbåt, en lett flytebrygge eller tilsvarende, anses ikke som sleping.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Lasteskip med største lengde 15 meter eller mer kan i stedet for påtegning etter første ledd bokstav b, følge bestemmelsene i vedlegg 1. For skip kjølstrukket 1. januar 1990 eller senere, kan dette gjøres inntil 1. januar 2017. For skip kjølstrukket før 1. januar 1990 kan dette gjøres inntil 1. januar 2018.</article></article> <article class="defaultP" margin-top="true">§ 33 skal lyde:</article><article class="futureLegalArticle" data-name="§33" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Tilsyn for skip som skal slepe</span></span><article class="legalP" id="kapittel-1-foreslåttparagraf-2-ledd-1">Skip som skal slepe skal gjennomgå førstegangstilsyn som viser at kravene til stabilitet, styrke og utrustning er oppfylt før skipet tas i bruk til slep.</article></article> <article class="defaultP" margin-top="true">§ 34 skal lyde:</article><article class="futureLegalArticle" data-name="§34" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Kontroll og tilsyn for slepe- og ankerhåndteringsarrangement</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Slepe- og ankerhåndteringsarrangement skal kontrolleres minst en gang i året.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Kontrollen etter første ledd skal utføres av kvalifisert personell om bord etter instruks fra produsenten. Kontrollen skal også omfatte nødutløsning. Etter nødutløsningsprøvene skal demontering foretas i den grad dette anses påkrevd.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Hvert femte år skal kontrollene som er nevnt i første ledd utføres med Sjøfartsdirektoratet eller anerkjent klasseselskap til stede.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Dokumentasjon om gjennomførte kontroller og tilsyn med slepe- og ankerhåndteringsarrangement skal oppbevares om bord.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-18-1769/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 19. desember 2014 nr. 1853 om bygging og tilsyn av mindre lasteskip gjøres følgende endringer:</article> <article class="defaultP" margin-top="true">§ 89 annet ledd skal lyde:</article><article class="numberedLegalP" data-numerator="2" id="kapittel-2-nummer-1">(2) Inntil disse tidspunktene gjelder forskriftene som var i kraft for de ulike skipene 31. desember 2014, unntatt kapittel 11 i forskrift 15. juni 1987 nr. 506 om besiktelse for utstedelse av sertifikater til passasjer-, lasteskip og lektere, og om andre besiktelser m.m.</article> <article class="defaultP" margin-top="true">Ny § 89a skal lyde:</article><article class="futureLegalArticle" data-name="§89a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 89a</span>. <span class="legalArticleTitle">Krav til slepetillatelse for skip under 15 meter største lengde uten fartøyinstruks</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Skip under 15 meter største lengde uten fartøyinstruks skal, uansett hva som følger av § 89 andre ledd, ha slepetillatelse når:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-nummer-1-punkt-1"><article class="legalP" id="kapittel-2-foreslåttparagraf-1-nummer-1-punkt-1-ledd-1">størrelsen på den slepte gjenstanden tilsvarer bruttotonnasje 50 eller mer, og</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-nummer-1-punkt-2"><article class="legalP" id="kapittel-2-foreslåttparagraf-1-nummer-1-punkt-2-ledd-1">det slepes i større fartsområde enn beskyttet farvann.</article></article></li></ul></article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Rederiet skal søke om slepetillatelse i god tid før slepeoppdraget skal utføres.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) For å få tillatelse til å slepe må skipet ha nok slepekraft til å kunne holde forsvarlig kontroll over slepet og oppfylle enten<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-nummer-3-punkt-1"><article class="legalP" id="kapittel-2-foreslåttparagraf-1-nummer-3-punkt-1-ledd-1">kravene i Nordisk Båt Standard for Yrkesbåter under 15 meter 1990, herunder kapittel Y32, eller</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-nummer-3-punkt-2"><article class="legalP" id="kapittel-2-foreslåttparagraf-1-nummer-3-punkt-2-ledd-1">kravene til stabilitet, styrke og utrustning i denne forskriften.</article></article></li></ul></article><article class="numberedLegalP" data-numerator="4" id="kapittel-2-foreslåttparagraf-1-nummer-4">(4) Slepeutstyret på skip som er nevnt i første ledd skal kontrolleres årlig i samsvar med kravene i § 85.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2015-12-18-1769/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 1. juli 2014 nr. 1072 om bygging av skip gjøres følgende endring:</article> <article class="defaultP" margin-top="true">Nytt sjette ledd i § 12 skal lyde:</article><article class="numberedLegalP" data-numerator="6" id="kapittel-3-nummer-1">(6) Komponentene i slepeforbindelsen skal være dimensjonert for skipets maksimale kontinuerlige slepekraft med en sikkerhetsfaktor på minst 3 mot brudd.</article></section><section class="section" data-name="kapIV" id="kapittel-4" data-lovdata-URL="LTI/forskrift/2015-12-18-1769/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft 1. januar 2016.</article><article class="legalP" id="kapittel-4-ledd-2">Forskrift 22. desember 2014 nr. 1893 om tilsyn og sertifikat for norske skip og flyttbare innretninger § 32 tredje ledd og vedlegg I oppheves 1. januar 2018.</article><article class="legalP" id="kapittel-4-ledd-3">Forskrift 19. desember 2014 nr. 1853 om bygging og tilsyn av mindre lasteskip § 89a oppheves 1. januar 2018.</article></section></main></body></html>