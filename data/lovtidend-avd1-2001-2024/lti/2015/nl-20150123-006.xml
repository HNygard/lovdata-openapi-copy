<!DOCTYPE html><html lang="no"><head><title>Lov om endringar i yrkestransportlova (krav om butid for utferding av kjøresetel mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-01-23-6</dd><dt class="dokid">DokumentID</dt><dd class="dokid">LTI/lov/2015-01-23-6</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 1 s 8</dd><dt class="dateInForce">I kraft fra</dt><dd class="dateInForce">2015-01-23, Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/2002-06-21-45</li></ul></dd><dt class="legalArea">Rettsområde</dt><dd class="legalArea"><ul><li>EU/EØS-rett &gt; Handelsforenklinger</li> <li>Svalbard og biland &gt; Lokalstyre</li> <li>32.07</li></ul></dd><dt class="dateOfPublication">Kunngjort</dt><dd class="dateOfPublication">2015-01-23 15:00</dd><dt class="journalNumber">Journalnummer</dt><dd class="journalNumber">2015-0057</dd><dt class="titleShort">Korttittel</dt><dd class="titleShort">Endringslov til yrkestransportlova</dd><dt class="title">Tittel</dt><dd class="title">Lov om endringar i yrkestransportlova (krav om butid for utferding av kjøresetel mv.)</dd><dt class="miscInformation">Annet om dokumentet</dt><dd class="miscInformation">Prop.15 L (2014–2015), Innst.115 L (2014–2015), Lovvedtak 37 (2014–2015). Stortingets første og andre gongs behandling hv. 16. desember 2014 og 13. januar 2015. Fremja av Samferdselsdepartementet.</dd><dt class="refid">RefID</dt><dd class="refid">lov/2015-01-23-6</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i yrkestransportlova (krav om butid for utferding av kjøresetel mv.)<ul class="tocSubUl"><li>I<ul class="tocSubUl"><li>§ 26. Politiattest</li><li>§ 37 c. Vilkår for tildeling av kjøresetel m.m.</li><li>§ 37 j. Forskrift om kjøresetel</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2015-01-23-6" id="dokument"><h1>Lov om endringar i yrkestransportlova (krav om butid for utferding av kjøresetel mv.)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 21. juni 2002 nr. 45 om yrkestransport med motorvogn og fartøy (yrkestransportlova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-01-23-6/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Lov 21. juni 2002 nr. 45 om yrkestransport med motorvogn og fartøy vert endra slik:</article> <article class="defaultP" margin-top="true">§ 7 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Den som mot vederlag vil drive persontransport i rute med luftputefartøy, eller med anna fartøy over 8 m lengde tilsvarande 4 bruttotonn må ha ruteløyve. § 4 andre ledd bokstav b) og c) og § 6 andre ledd gjeld tilsvarande.</article> <article class="defaultP" margin-top="true">§ 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Politiattest</span></span><article class="legalP" id="kapittel-1-foreslåttparagraf-1-ledd-1">Det skal krevjast ordinær politiattest ved søknad om løyve etter denne lova, og etter at løyve er gitt etter ein tidsperiode som vert nærare fastsett av departementet.</article></article> <article class="defaultP" margin-top="true">§ 37 a andre ledd skal lyde:</article><article class="legalP" id="kapittel-1-ledd-2">Kjøresetelen gjeld for heile landet og blir utferda av politimeisteren eller den han gir myndigheit der vedkommande bur. Det er ikkje nødvendig med ny kjøresetel ved skifte av bustad, jf. likevel § 37 c fjerde ledd.</article> <article class="defaultP" margin-top="true">§ 37 c skal lyde:</article><article class="futureLegalArticle" data-name="§37c" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 37 c</span>. <span class="legalArticleTitle">Vilkår for tildeling av kjøresetel m.m.</span></span><article class="legalP" id="kapittel-1-foreslåttparagraf-2-ledd-1">Den som skal få kjøresetel, må vere fylt 20 år og ha slik vandel at politiet ikkje finn vedkommande uskikka til å virke som førar av slik motorvogn som nemnd i § 37 a.</article><article class="legalP" id="kapittel-1-foreslåttparagraf-2-ledd-2">For utlendingar krevst det 4 års butid i Noreg før kjøresetel kan utferdast. Kravet om butid gjeld likevel ikkje for<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">EØS-borgarar som legg fram politiattest frå heimstaten sin,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">utlendingar frå land utanfor EØS som har opphald i eit EØS-land og som kan leggje fram politiattest og bevis på lovleg opphald frå EØS-landet,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">utlendingar frå land utanfor EØS med tidlegare opphald i Noreg, der fråveret ikkje er av eit slikt omfang at det ikkje kan gjennomførast tilfredsstillande vandelskontroll.</article></article></li></ul></article><article class="legalP" id="kapittel-1-foreslåttparagraf-2-ledd-3">For tredjelandsborgarar som ikkje har fått opphaldstillating før innreise til Noreg, skal butida reknast frå den datoen søknaden om opphaldstillating vert registrert hos utlendingsstyresmaktene. For EØS-borgarar, og tredjelandsborgarar som har fått opphaldstillating før innreise til Noreg, vert butida rekna frå det tidspunktet som følgjer av politiregisterforskrifta § 28-4 andre ledd.</article><article class="legalP" id="kapittel-1-foreslåttparagraf-2-ledd-4">Politimeisteren eller den han gir myndigheit kan bestemme at det for å få kjøresetel for drosje kan krevjast avlagt prøve som viser tilstrekkeleg kjennskap til løyvedistriktet. Er slikt vedtak sett i verk, gjeld ikkje kjøresetel frå anna politidistrikt utan påteikning frå politiet om at vedkommande har stått til kjentmannsprøven.</article></article> <article class="defaultP" margin-top="true">I kapittel 7A skal ny § 37 j lyde:</article><article class="futureLegalArticle" data-name="§37j" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 37 j</span>. <span class="legalArticleTitle">Forskrift om kjøresetel</span></span><article class="legalP" id="kapittel-1-foreslåttparagraf-3-ledd-1">Departementet kan i forskrift gje nærare reglar om kjøresetel.</article></article></section><section class="section" data-name="kapII" id="kapittel-2" data-lovdata-URL="LTI/lov/2015-01-23-6/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova trer i kraft straks. Endringa av § 7 gjeld likevel frå den tid Kongen fastset.</article></section></main></body></html>