<!DOCTYPE html><html lang="no"><head><title>Forskrift om anvendelse av helselover og -forskrifter for Svalbard og Jan Mayen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-22-747</dd><dt class="dokid">DokumentID</dt><dd class="dokid">LTI/forskrift/2015-06-22-747</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 7 s 1187</dd><dt class="dateInForce">I kraft fra</dt><dd class="dateInForce">2015-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1928-06-15-3357</li><li>forskrift/1934-09-04-3347</li><li>forskrift/2001-02-26-178</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§4</li><li>lov/1930-02-27-2/§2</li><li>lov/1977-06-03-57/§14</li><li>lov/1984-03-30-15/§7</li><li>lov/1992-12-04-132/§2a</li><li>lov/1994-08-05-55/§1-2</li><li>lov/1999-07-02-61/§1-2</li><li>lov/1999-07-02-62/§8-1</li><li>lov/1999-07-02-64/§2</li><li>lov/2000-06-02-39/§1-2</li><li>lov/2000-06-23-56/§1-2</li><li>lov/2000-06-23-56/§2-2</li><li>lov/2003-02-21-12/§3</li><li>lov/2003-06-27-64/§2</li><li>lov/2003-12-05-100/§1-2</li><li>lov/2003-12-19-124/§3</li><li>lov/2005-12-21-126/§3</li><li>lov/2008-06-20-44/§3</li><li>lov/2011-06-24-29/§2</li><li>forskrift/2015-06-19-676</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2015-06-26 15:00</dd><dt class="journalNumber">Journalnummer</dt><dd class="journalNumber">2015-0628</dd><dt class="titleShort">Korttittel</dt><dd class="titleShort">Forskrift om helselovgivning for Svalbard mv.</dd><dt class="title">Tittel</dt><dd class="title">Forskrift om anvendelse av helselover og -forskrifter for Svalbard og Jan Mayen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 22. juni 2015 med hjemmel i lov 17. juli 1925 nr. 11 om Svalbard § 4, lov 27. februar 1930 nr. 2 om Jan Mayen § 2, lov 3. juni 1977 nr. 57 om sterilisering § 14, lov 30. mars 1984 nr. 15 om statlig tilsyn med helse- og omsorgstjenesten m.m. (helsetilsynsloven) § 7, lov 4. desember 1992 nr. 132 om legemidler m.v. (legemiddelloven) § 2a, lov 5. august 1994 nr. 55 om vern mot smittsomme sykdommer § 1-2, lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 1-2, lov 2. juli 1999 nr. 62 om etablering og gjennomføring av psykisk helsevern (psykisk helsevernloven) § 8-1, lov 2. juli 1999 nr. 64 om helsepersonell m.v. (helsepersonelloven) § 2, lov 2. juni 2000 nr. 39 om apotek (apotekloven) § 1-2, lov 23. juni 2000 nr. 56 om helsemessig og sosial beredskap (helseberedskapsloven) § 1-2 og § 2-2, lov 21. februar 2003 nr. 12 om behandlingsbiobanker (behandlingsbiobankloven) § 3, lov 27. juni 2003 nr. 64 om alternativ behandling av sykdom mv. § 2, lov 5. desember 2003 nr. 100 om humanmedisinsk bruk av bioteknologi m.m. (bioteknologiloven) § 1-2, lov 19. desember 2003 nr. 124 om matproduksjon og mattrygghet mv. (matloven) § 3, lov 21. desember 2005 nr. 126 om kosmetikk og kroppspleieprodukt m.m. (kosmetikklova) § 3, lov 20. juni 2008 nr. 44 om medisinsk og helsefaglig forskning (helseforskningsloven) § 3 og lov 24. juni 2011 nr. 29 om folkehelsearbeid (folkehelseloven) § 2, jf. delegeringsvedtak 19. juni 2015 nr. 676. Fastsatt også av Nærings- og fiskeridepartementet og Landbruks- og matdepartementet 22. juni 2015 hva gjelder § 12 med hjemmel i lov 19. desember 2003 nr. 124 om matproduksjon og mattrygghet mv. (matloven) § 3, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2015-06-22-747</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om anvendelse av helselover og -forskrifter for Svalbard og Jan Mayen<ul class="tocSubUl"><li>§ 1. Formål</li><li>§ 2. Helselover som etter loven selv eller Svalbardloven gjelder for Svalbard</li><li>§ 3. Spesialisthelsetjenestelovens anvendelse for Svalbard</li><li>§ 4. Helsepersonellovens anvendelse for Svalbard</li><li>§ 5. Lov om alternativ behandling av sykdom mv. – anvendelse for Svalbard</li><li>§ 6. Helsetilsynslovens anvendelse for Svalbard</li><li>§ 7. Psykisk helsevernlovens anvendelse for Svalbard</li><li>§ 8. Helseberedskapslovens anvendelse for Svalbard</li><li>§ 9. Smittevernlovens anvendelse for Svalbard</li><li>§ 10. Folkehelselovens anvendelse for Svalbard</li><li>§ 11. Apoteklovens og legemiddellovens anvendelse for Svalbard</li><li>§ 12. Matlovens anvendelse for Svalbard</li><li>§ 13. Kosmetikklovas anvendelse for Svalbard</li><li>§ 14. Steriliseringslovens anvendelse for Svalbard</li><li>§ 15. Bioteknologilovens anvendelse for Svalbard</li><li>§ 16. Behandlingsbiobanklovens anvendelse for Svalbard</li><li>§ 17. Helseforskningslovens anvendelse for Svalbard</li><li>§ 18. Helselover som etter loven selv eller lov om Jan Mayen gjelder for Jan Mayen</li><li>§ 19. Helsepersonellovens anvendelse for Jan Mayen</li><li>§ 20. Lov om alternativ behandling av sykdom mv. – anvendelse for Jan Mayen</li><li>§ 21. Helsetilsynslovens anvendelse for Jan Mayen</li><li>§ 22. Ikrafttredelse</li><li>§ 23. Overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-22-747" id="dokument"><h1>Forskrift om anvendelse av helselover og -forskrifter for Svalbard og Jan Mayen</h1><article class="legalArticle" data-lovdata-URL="LTI/forskrift/2015-06-22-747/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å gi lover og forskrifter om helsemessige forhold anvendelse for Svalbard og Jan Mayen og å fastsette tilpasninger ut fra de stedlige forholdene.</article></article><article class="legalArticle" data-lovdata-URL="LTI/forskrift/2015-06-22-747/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Helselover som etter loven selv eller Svalbardloven gjelder for Svalbard</span></h2><article class="legalP" id="paragraf-2-ledd-1">Lover og forskrifter om helsemessige forhold som etter loven selv eller Svalbardloven gjelder helt eller delvis for Svalbard, er<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">lov 12. mai 1972 nr. 28 om atomenergivirksomhet, jf. lovens § 58</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">lov 9. mars 1973 nr. 14 om vern mot tobakksskader, jf. lovens § 3</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">forskrift 15. juni 2001 nr. 635 om svangerskapsavbrudd, jf. abortloven § 15 nr. 1 andre punktum og forskriftens § 24</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">forskrift 11. desember 1998 nr. 1300 om alkoholordningen for Svalbard, jf. alkoholloven § 1-2</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">lov 15. desember 1995 nr. 74 om forbud mot kjønnslemlestelse, jf. Svalbardloven § 2</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">lov 12. mai 2000 nr. 36 om strålevern og bruk av stråling, jf. forskrift 9. mai 2003 nr. 568 om anvendelse av lov om strålevern og bruk av stråling på Svalbard og Jan Mayen</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">lov 15. juni 2001 nr. 53 om erstatning ved pasientskader mv., jf. lovens § 19 og forskrift 31. oktober 2008 nr. 1166 om pasientskadelovens virkeområde og om tilskuddsplikt for den som yter helsehjelp utenfor den offentlige helse- og omsorgstjenesten § 1</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">lov 15. juni 2001 nr. 93 om helseforetak m.m. (helseforetaksloven), jf. vedtak 5. oktober 2001 nr. 1148 om utvidelse av lov av 15. juni 2001 nr. 93 om helseforetak m.m. sitt geografiske virkeområde til også å gjelde Svalbard.</article></article></li></ul></article></article><article class="legalArticle" data-lovdata-URL="LTI/forskrift/2015-06-22-747/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Spesialisthelsetjenestelovens anvendelse for Svalbard</span></h2><article class="legalP" id="paragraf-3-ledd-1">Det regionale helseforetaket Helse Nord RHF skal sørge for akuttmedisinsk beredskap og andre helsetjenester på Svalbard i den utstrekning dette er nødvendig og hensiktsmessig ut fra de stedlige forholdene. Dette gjelder likevel ikke helsetjenester som arbeidsgiver plikter å sørge for i henhold til kgl.res. 7. august 1925 nr. 3767 om bergverksordningen for Spitsbergen (Svalbard) fastsatt med hjemmel i lov 17. juli 1925 nr. 11 om Svalbard § 4, samt forskrift 5. juli 1928 nr. 3356 om arbeidsgivers plikt til å yde sykepleie m.v. og om arbeidsgivers ansvar ved ulykker på Svalbard og forskrift 11. oktober 1929 nr. 3280 om arbeidsgivers plikt til å yde sykepleie m.v. og arbeidsgivers ansvar ved ulykker på Svalbard.</article><article class="legalP" id="paragraf-3-ledd-2">For Svalbard gjelder lov 2. juli 1999 nr. 61 om spesialisthelsetjenesten m.m. § 2-2, § 3-1, § 3-2 første ledd første punktum, § 3-3, § 3-3a, § 3-4a, § 3-17, § 6-1, § 6-2, § 7-1 og § 7-2. Dette gjelder for hele virksomheten også når andre typer helsetjenester er integrert i virksomhet som yter spesialisthelsetjenester.</article><article class="legalP" id="paragraf-3-ledd-3">Bestemmelsene i lovens § 3-3 gjelder ikke for privat helseinstitusjon på Svalbard.</article><article class="legalP" id="paragraf-3-ledd-4">Forskrifter med hjemmel i spesialisthelsetjenesteloven gjelder ikke.</article></article><article class="legalArticle" data-lovdata-URL="LTI/forskrift/2015-06-22-747/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Helsepersonellovens anvendelse for Svalbard</span></h2><article class="legalP" id="paragraf-4-ledd-1">Lov 2. juli 1999 nr. 64 om helsepersonell m.v. gjelder for Svalbard.</article><article class="legalP" id="paragraf-4-ledd-2">Forskrifter med hjemmel i helsepersonelloven som gjelder for Svalbard, er<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">forskrift 27. april 1998 nr. 455 om rekvirering og utlevering av legemidler fra apotek</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">forskrift 21. desember 2000 nr. 1378 om leges melding til politiet om unaturlig dødsfall o.l, men slik at alle dødsfall skal meldes til Sysselmannen</article></article></li><li data-li-identifier="c)" data-name="c)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">forskrift 21. desember 2000 nr. 1385 om pasientjournal</article></article></li><li data-li-identifier="d)" data-name="d)"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">forskrift 21. desember 2000 nr. 1386 om krav om tillatelse til bruk av lystgassanalgesi ved tannbehandling</article></article></li><li data-li-identifier="e)" data-name="e)"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">forskrift 21. desember 2000 nr. 1387 om tillatelse til å utføre kosmetisk kirurgiske inngrep</article></article></li><li data-li-identifier="f)" data-name="f)"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">forskrift 21. desember 2001 nr. 1476 om innsamling og behandling av helseopplysninger i Dødsårsaksregisteret kapittel 2, men slik at meldinger sendes fra legen til Dødsårsaksregisteret</article></article></li><li data-li-identifier="g)" data-name="g)"><article class="listArticle" id="paragraf-4-ledd-2-punkt-7"><article class="legalP" id="paragraf-4-ledd-2-punkt-7-ledd-1">forskrift 21. desember 2001 nr. 1483 om innsamling og behandling av helseopplysninger i Medisinsk fødselsregister kapittel 2</article></article></li><li data-li-identifier="h)" data-name="h)"><article class="listArticle" id="paragraf-4-ledd-2-punkt-8"><article class="legalP" id="paragraf-4-ledd-2-punkt-8-ledd-1">forskrift 20. desember 2002 nr. 1731 om internkontroll i helse- og omsorgstjenesten</article></article></li><li data-li-identifier="i)" data-name="i)"><article class="listArticle" id="paragraf-4-ledd-2-punkt-9"><article class="legalP" id="paragraf-4-ledd-2-punkt-9-ledd-1">forskrift 20. juni 2003 nr. 739 om innsamling og behandling av helseopplysninger i Nasjonalt vaksinasjonsregister kapittel 2</article></article></li><li data-li-identifier="j)" data-name="j)"><article class="listArticle" id="paragraf-4-ledd-2-punkt-10"><article class="legalP" id="paragraf-4-ledd-2-punkt-10-ledd-1">forskrift 20. juni 2003 nr. 740 om innsamling og behandling av helseopplysninger i Meldingssystem for smittsomme sykdommer og i Tuberkuloseregisteret og om varsling om smittsomme sykdommer kapittel 2</article></article></li><li data-li-identifier="k)" data-name="k)"><article class="listArticle" id="paragraf-4-ledd-2-punkt-11"><article class="legalP" id="paragraf-4-ledd-2-punkt-11-ledd-1">forskrift 1. juli 2005 nr. 749 om markedsføring av kosmetiske inngrep</article></article></li><li data-li-identifier="l)" data-name="l)"><article class="listArticle" id="paragraf-4-ledd-2-punkt-12"><article class="legalP" id="paragraf-4-ledd-2-punkt-12-ledd-1">forskrift 19. august 2005 nr. 941 om begrensninger i helsepersonells adgang til å motta gave, provisjon, tjeneste eller annen ytelse</article></article></li><li data-li-identifier="m)" data-name="m)"><article class="listArticle" id="paragraf-4-ledd-2-punkt-13"><article class="legalP" id="paragraf-4-ledd-2-punkt-13-ledd-1">forskrift 3. april 2008 nr. 320 om legemiddelhåndtering for virksomheter og helsepersonell som yter helsehjelp</article></article></li><li data-li-identifier="n)" data-name="n)"><article class="listArticle" id="paragraf-4-ledd-2-punkt-14"><article class="legalP" id="paragraf-4-ledd-2-punkt-14-ledd-1">forskrift 8. oktober 2008 nr. 1130 om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller Sveits</article></article></li><li data-li-identifier="o)" data-name="o)"><article class="listArticle" id="paragraf-4-ledd-2-punkt-15"><article class="legalP" id="paragraf-4-ledd-2-punkt-15-ledd-1">forskrift 18. desember 2008 nr. 1486 om krav til helsepersonells attester, erklæringer o.l.</article></article></li><li data-li-identifier="p)" data-name="p)"><article class="listArticle" id="paragraf-4-ledd-2-punkt-16"><article class="legalP" id="paragraf-4-ledd-2-punkt-16-ledd-1">forskrift 4. mai 2012 nr. 400 om pliktmessig avhold for helsepersonell.</article></article></li></ul></article><article class="legalP" id="paragraf-4-ledd-3">Meldeplikten til helseregistre etter helsepersonelloven § 35 til § 37 gjelder bare registrene i andre ledd bokstav f, g, i og j og bare helsepersonell i den offentlige helsetjenesten.</article><article class="legalP" id="paragraf-4-ledd-4">Fylkesmannen etter loven og forskriftene er for Svalbard Fylkesmannen i Troms.</article><article class="legalP" id="paragraf-4-ledd-5">Meldinger etter helsepersonelloven § 18 skal gis til Fylkesmannen i Troms.</article><article class="legalP" id="paragraf-4-ledd-6">Myndigheten etter helsepersonelloven § 29 har for Svalbard den regionale komiteen for medisinsk og helsefaglig forskningsetikk for den nordligste regionen (REK nord).</article><article class="legalP" id="paragraf-4-ledd-7">Opplysninger etter helsepersonelloven § 32 skal gis til Sysselmannen.</article><article class="legalP" id="paragraf-4-ledd-8">Opplysninger etter helsepersonelloven § 33 skal gis til Longyearbyen lokalstyre dersom barnet oppholder seg i Longyearbyen arealplanområde og for øvrig til Sysselmannen.</article><article class="legalP" id="paragraf-4-ledd-9">Helsepersonelloven § 7, § 10, § 22 og § 41 skal anvendes som om de bestemmelsene i pasient- og brukerrettighetsloven som det henvises til, gjelder.</article><article class="legalP" id="paragraf-4-ledd-10">Myndigheten til å rekvirere legemidler etter helsepersonelloven § 63 femte ledd har for Svalbard overleger i den offentlige helsetjenesten.</article><article class="legalP" id="paragraf-4-ledd-11">Utøvelse av yrker som nevnt i helsepersonelloven § 48 på Svalbard forutsetter norsk autorisasjon, lisens eller spesialistgodkjenning etter helsepersonelloven kapittel 9. Dette gjelder likevel ikke:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-11-punkt-1"><article class="legalP" id="paragraf-4-ledd-11-punkt-1-ledd-1">personell som yter helsehjelp i kraft av å være helsepersonells medhjelper, jf. helsepersonelloven § 5</article></article></li><li data-li-identifier="b)" data-name="b)"><article class="listArticle" id="paragraf-4-ledd-11-punkt-2"><article class="legalP" id="paragraf-4-ledd-11-punkt-2-ledd-1">helsepersonell med utenlandsk godkjenning som kun yter helsetjenester sporadisk.</article></article></li></ul></article><article class="legalP" id="paragraf-4-ledd-12">Helsepersonell som har utenlandsk godkjenning, og som yter helsetjenester på vegne av arbeidsgiveren og i hovedsak til arbeidsgiverens ansatte og deres familiemedlemmer, kan utøve yrket uten norsk autorisasjon, lisens eller spesialistgodkjenning inntil søknad om slik godkjenning er avgjort dersom søknaden er fremsatt senest når søkeren begynner i stillingen.</article><article class="legalP" id="paragraf-4-ledd-13">Helsepersonellovens bestemmelser om helsepersonell med autorisasjon eller lisens gjelder også for helsepersonell som utøver yrket uten norsk autorisasjon eller lisens etter ellevte og tolvte ledd eller § 23 første ledd. Helsepersonelloven § 65 a gjelder tilsvarende for slikt helsepersonell.</article></article><article class="legalArticle" data-lovdata-URL="LTI/forskrift/2015-06-22-747/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Lov om alternativ behandling av sykdom mv. – anvendelse for Svalbard</span></h2><article class="legalP" id="paragraf-5-ledd-1">Lov 27. juni 2003 nr. 64 om alternativ behandling av sykdom mv. gjelder for Svalbard.</article><article class="legalP" id="paragraf-5-ledd-2">Forskrifter med hjemmel i loven gjelder for Svalbard med unntak av forskrift 11. desember 2003 nr. 1501 om markedsføring av alternativ behandling av sykdom § 6 om tilsyn.</article></article><article class="legalArticle" data-lovdata-URL="LTI/forskrift/2015-06-22-747/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Helsetilsynslovens anvendelse for Svalbard</span></h2><article class="legalP" id="paragraf-6-ledd-1">Lov 30. mars 1984 nr. 15 om statlig tilsyn med helse- og omsorgstjenesten m.m. gjelder for Svalbard.</article><article class="legalP" id="paragraf-6-ledd-2">Forskrifter med hjemmel i helsetilsynsloven gjelder for Svalbard, med unntak av forskrift 4. februar 2005 nr. 80 om tapping, testing, prosessering, oppbevaring, distribusjon og utlevering av humant blod og blodkomponenter og behandling av helseopplysninger i blodgiverregistre og forskrift 7. mars 2008 nr. 222 om krav til kvalitet og sikkerhet ved håndtering av humane celler og vev.</article><article class="legalP" id="paragraf-6-ledd-3">Fylkesmannen etter loven og forskriftene er for Svalbard Fylkesmannen i Troms. Tilsynet for Svalbard skal gjennomføres i samråd med Sysselmannen.</article></article><article class="legalArticle" data-lovdata-URL="LTI/forskrift/2015-06-22-747/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Psykisk helsevernlovens anvendelse for Svalbard</span></h2><article class="legalP" id="paragraf-7-ledd-1">I lov 2. juli 1999 nr. 62 om etablering og gjennomføring av psykisk helsevern gjelder følgende for Svalbard:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">§ 3-1 og forskrift 16. desember 2011 nr. 1258 om etablering og gjennomføring av psykisk helsevern m.m. § 8</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">§ 3-6</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">§ 4-8 når det er nødvendig å anvende tvangsmidler i påvente av at pasienten kan bringes til fastlandet eller under transporten.</article></article></li></ul></article><article class="legalP" id="paragraf-7-ledd-2">Kommunelegen etter lovens § 3-1 er for Svalbard lege tilsatt i den offentlige helsetjenesten for Svalbard. For Svalbard kan det å hente og undersøke innebære å bringe en pasient til fastlandet for å undersøkes eller følges opp videre i det psykiske helsevernet der. Fylkesmannen er Fylkesmannen i Troms.</article><article class="legalP" id="paragraf-7-ledd-3">Den faglig ansvarlige etter lovens § 4-8 er lege tilsatt i den offentlige helsetjenesten for Svalbard. Kontrollkommisjonen er kontrollkommisjonen for Universitetssykehuset i Nord-Norge.</article></article><article class="legalArticle" data-lovdata-URL="LTI/forskrift/2015-06-22-747/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Helseberedskapslovens anvendelse for Svalbard</span></h2><article class="legalP" id="paragraf-8-ledd-1">Lov 23. juni 2000 nr. 56 om helsemessig og sosial beredskap gjelder for Svalbard.</article><article class="legalP" id="paragraf-8-ledd-2">Forskrifter med hjemmel i helseberedskapsloven som gjelder for Svalbard, er<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">forskrift 23. juli 2001 nr. 881 om krav til beredskapsplanlegging og beredskapsarbeid mv. etter lov om helsemessig og sosial beredskap</article></article></li><li data-li-identifier="b)" data-name="b)"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">forskrift 21. desember 2007 nr. 1573 om varsling av og tiltak ved alvorlige hendelser av betydning for internasjonal folkehelse.</article></article></li></ul></article><article class="legalP" id="paragraf-8-ledd-3">Helse Nord RHF og Universitetssykehuset Nord-Norge HF – Longyearbyen sykehus har plikt til å utarbeide beredskapsplaner etter lovens § 2-2.</article><article class="legalP" id="paragraf-8-ledd-4">Privat sykehus på Svalbard har plikt til å utarbeide beredskapsplan for virksomheten etter lovens § 2-2.</article><article class="legalP" id="paragraf-8-ledd-5">Sysselmannen og Longyearbyen lokalstyre omfattes av helseberedskapsloven og har plikt til å utarbeide beredskapsplan etter lovens § 2-2 for det ansvaret de har etter smittevernloven og folkehelseloven kapittel 3, jf. forskriften § 9 og § 10.</article></article><article class="legalArticle" data-lovdata-URL="LTI/forskrift/2015-06-22-747/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Smittevernlovens anvendelse for Svalbard</span></h2><article class="legalP" id="paragraf-9-ledd-1">Lov 5. august 1994 nr. 55 om vern mot smittsomme sykdommer gjelder for Svalbard med unntak av kapittel 6 og § 7-1.</article><article class="legalP" id="paragraf-9-ledd-2">Forskrifter gitt med hjemmel i smittevernloven som gjelder for Svalbard, er<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-2-punkt-1"><article class="legalP" id="paragraf-9-ledd-2-punkt-1-ledd-1">forskrift 1. januar 1995 nr. 100 om allmennfarlige smittsomme sykdommer</article></article></li><li data-li-identifier="b)" data-name="b)"><article class="listArticle" id="paragraf-9-ledd-2-punkt-2"><article class="legalP" id="paragraf-9-ledd-2-punkt-2-ledd-1">forskrift 12. september 1996 nr. 903 om innførsel, transport og annen håndtering av materiale som er smittefarlig for mennesker</article></article></li><li data-li-identifier="c)" data-name="c)"><article class="listArticle" id="paragraf-9-ledd-2-punkt-3"><article class="legalP" id="paragraf-9-ledd-2-punkt-3-ledd-1">forskrift 20. juni 2003 nr. 739 om innsamling og behandling av helseopplysninger i Nasjonalt vaksinasjonsregister kapittel 2</article></article></li><li data-li-identifier="d)" data-name="d)"><article class="listArticle" id="paragraf-9-ledd-2-punkt-4"><article class="legalP" id="paragraf-9-ledd-2-punkt-4-ledd-1">forskrift 20. juni 2003 nr. 740 om innsamling og behandling av helseopplysninger i Meldingssystem for smittsomme sykdommer og i Tuberkuloseregisteret og om varsling om smittsomme sykdommer kapittel 2 og 3</article></article></li><li data-li-identifier="e)" data-name="e)"><article class="listArticle" id="paragraf-9-ledd-2-punkt-5"><article class="legalP" id="paragraf-9-ledd-2-punkt-5-ledd-1">forskrift 21. desember 2007 nr. 1573 om varsling av og tiltak ved alvorlige hendelser av betydning for internasjonal folkehelse (IHR-forskriften)</article></article></li><li data-li-identifier="f)" data-name="f)"><article class="listArticle" id="paragraf-9-ledd-2-punkt-6"><article class="legalP" id="paragraf-9-ledd-2-punkt-6-ledd-1">forskrift 13. februar 2009 nr. 205 om tuberkulosekontroll kapittel 1, § 2-1 første ledd bokstav b, § 2-2 til § 2-4, § 3-1, § 3-2 første og tredje ledd, § 3-3 første ledd og § 3-4, § 4-1, § 4-3, § 4-5 til § 4-8 og § 4-10 første ledd.</article></article></li></ul></article><article class="legalP" id="paragraf-9-ledd-3">Meldingsplikt og varslingsplikt etter smittevernloven § 2-3 gjelder bare etter forskriftene i andre ledd bokstav d, e og f, og bare helsepersonell i den offentlige helsetjenesten. Alt helsepersonell og andre myndigheter plikter likevel å varsle Sysselmannen etter IHR-forskriften. Sysselmannen varsler videre til Nasjonalt folkehelseinstitutt og Fylkesmannen i Troms.</article><article class="legalP" id="paragraf-9-ledd-4">Universitetssykehuset Nord-Norge HF – Longyearbyen sykehus har for Svalbard myndigheten som etter loven og forskriftene er lagt til kommunelegen.</article><article class="legalP" id="paragraf-9-ledd-5">Longyearbyen lokalstyre har for Longyearbyen arealplanområde myndigheten som etter loven og forskriftene er lagt til kommunen.</article><article class="legalP" id="paragraf-9-ledd-6">Sysselmannen har for Svalbard utenfor Longyearbyen arealplanområde myndigheten som etter loven og forskriftene er lagt til kommunen.</article><article class="legalP" id="paragraf-9-ledd-7">Myndigheten etter fjerde ledd utøves i samråd med Longyearbyen lokalstyre og Sysselmannen. Myndigheten etter femte og sjette ledd utøves i samråd med Universitetssykehuset Nord-Norge HF – Longyearbyen sykehus, som også kan fatte hastevedtak etter smittevernloven § 5-8.</article><article class="legalP" id="paragraf-9-ledd-8">Universitetssykehuset Nord-Norge HF – Longyearbyen sykehus har plikten etter lovens § 3-8 til å tilby det nasjonale programmet for vaksinering mot smittsomme sykdommer.</article><article class="legalP" id="paragraf-9-ledd-9">Fylkesmannen etter loven og forskriftene er Fylkesmannen i Troms.</article><article class="legalP" id="paragraf-9-ledd-10">Kommunen etter forskrift om tuberkulosekontroll er den offentlige helsetjenesten på Svalbard. Plikt til å gjennomgå undersøkelse etter tuberkulosekontrollforskriften § 3-1 bokstav a gjelder personer fra land med høy forekomst av tuberkulose som skal oppholde seg mer enn tre måneder på Svalbard. Personer som har gjennomgått tuberkuloseundersøkelse i løpet av de siste tre måneder før ankomst til Svalbard, er ikke underlagt plikt til å gjennomgå undersøkelse. Tilfredsstillende dokumentasjon for gjennomgått undersøkelse må kunne fremlegges. Vedtak etter forskrift om tuberkulosekontroll § 3-4 fattes av den offentlige helsetjenesten på Svalbard.</article></article><article class="legalArticle" data-lovdata-URL="LTI/forskrift/2015-06-22-747/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Folkehelselovens anvendelse for Svalbard</span></h2><article class="legalP" id="paragraf-10-ledd-1">Lov 24. juni 2011 nr. 29 om folkehelsearbeid kapittel 3 om miljørettet helsevern og § 29, § 31 og § 32 gjelder for Svalbard.</article><article class="legalP" id="paragraf-10-ledd-2">Forskrifter med hjemmel i folkehelseloven gjelder ikke for Svalbard.</article><article class="legalP" id="paragraf-10-ledd-3">Universitetssykehuset Nord-Norge HF – Longyearbyen sykehus har for Svalbard myndigheten som etter lovens kapittel 3 er lagt til kommunelegen.</article><article class="legalP" id="paragraf-10-ledd-4">Longyearbyen lokalstyre har for Longyearbyen arealplanområde myndigheten som etter loven er lagt til kommunen.</article><article class="legalP" id="paragraf-10-ledd-5">Sysselmannen har for Svalbard utenfor Longyearbyen arealplanområde myndigheten som etter loven er lagt til kommunen.</article><article class="legalP" id="paragraf-10-ledd-6">Myndigheten etter tredje ledd utøves i samråd med Sysselmannen og Longyearbyen lokalstyre. Myndigheten etter fjerde og femte ledd utøves i samråd med Universitetssykehuset Nord-Norge HF – Longyearbyen sykehus.</article><article class="legalP" id="paragraf-10-ledd-7">Ved utøvelse av myndighet etter fjerde og femte ledd skal Nasjonalt folkehelseinstitutt bistå Longyearbyen lokalstyre og Sysselmannen dersom det er behov for dette, jf. folkehelseloven § 25 fjerde ledd. Ved utøvelse av tilsyn etter folkehelseloven § 9 skal Universitetssykehuset Nord-Norge HF – Longyearbyen sykehus bistå Longyearbyen lokalstyre og Sysselmannen med helsefaglige vurderinger dersom det er behov for dette.</article><article class="legalP" id="paragraf-10-ledd-8">Fylkesmannen etter loven er Fylkesmannen i Troms.</article></article><article class="legalArticle" data-lovdata-URL="LTI/forskrift/2015-06-22-747/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Apoteklovens og legemiddellovens anvendelse for Svalbard</span></h2><article class="legalP" id="paragraf-11-ledd-1">Lov 2. juni 2000 nr. 39 om apotek og lov 4. desember 1992 nr. 132 om legemidler m.v. gjelder for Svalbard.</article><article class="legalP" id="paragraf-11-ledd-2">Forskrifter med hjemmel i lovene, med unntak av forskrift 4. februar 2005 nr. 80 om tapping, testing, prosessering, oppbevaring, distribusjon og utlevering av humant blod og blodkomponenter og behandling av helseopplysninger i blodgiverregistre og forskrift 7. mars 2008 nr. 222 om krav til kvalitet og sikkerhet ved håndtering av humane celler og vev, gjelder for Svalbard.</article><article class="legalP" id="paragraf-11-ledd-3">Apotek på Svalbard kan ekspedere resept utstedt av lege som praktiserer på Svalbard etter § 4 tiende ledd eller § 23 første ledd og som er autorisert som lege i annet land enn de som fremgår av forskrift 27. april 1998 nr. 455 om rekvirering og utlevering av legemidler fra apotek § 7-4.</article><article class="legalP" id="paragraf-11-ledd-4">Uten hinder av første og andre ledd kan Sysselmannen gi praktiserende lege på Svalbard tillatelse til å innføre og utlevere legemidler i den utstrekning dette er nødvendig av hensyn til legens virksomhet. Sysselmannen kan stille nærmere vilkår for slik tillatelse.</article></article><article class="legalArticle" data-lovdata-URL="LTI/forskrift/2015-06-22-747/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Matlovens anvendelse for Svalbard</span></h2><article class="legalP" id="paragraf-12-ledd-1">Lov 19. desember 2003 nr. 124 om matproduksjon og mattrygghet mv. gjelder for Svalbard.</article><article class="legalP" id="paragraf-12-ledd-2">Forskrifter med hjemmel i matloven gjelder for Svalbard bare dersom det er fastsatt i den enkelte forskrift.</article><article class="legalP" id="paragraf-12-ledd-3">Mattilsynet fører tilsyn etter matloven på Svalbard.</article><article class="legalP" id="paragraf-12-ledd-4">Tilsynet etter tredje ledd gjennomføres i samråd med Sysselmannen, Longyearbyen lokalstyre og Universitetssykehuset Nord-Norge HF – Longyearbyen sykehus.</article></article><article class="legalArticle" data-lovdata-URL="LTI/forskrift/2015-06-22-747/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Kosmetikklovas anvendelse for Svalbard</span></h2><article class="legalP" id="paragraf-13-ledd-1">Lov 21. desember 2005 nr. 126 om kosmetikk og kroppspleieprodukt m.m. gjelder for Svalbard.</article><article class="legalP" id="paragraf-13-ledd-2">Forskrifter med hjemmel i kosmetikklova gjelder for Svalbard.</article><article class="legalP" id="paragraf-13-ledd-3">Mattilsynet fører tilsyn etter kosmetikklova på Svalbard.</article><article class="legalP" id="paragraf-13-ledd-4">Tilsynet etter tredje ledd gjennomføres i samråd med Sysselmannen, Longyearbyen lokalstyre og Universitetssykehuset Nord-Norge HF – Longyearbyen sykehus.</article></article><article class="legalArticle" data-lovdata-URL="LTI/forskrift/2015-06-22-747/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Steriliseringslovens anvendelse for Svalbard</span></h2><article class="legalP" id="paragraf-14-ledd-1">Lov 3. juni 1977 nr. 57 om sterilisering gjelder for Svalbard.</article><article class="legalP" id="paragraf-14-ledd-2">Forskrifter med hjemmel i steriliseringsloven gjelder for Svalbard.</article><article class="legalP" id="paragraf-14-ledd-3">Steriliseringsnemnda er Steriliseringsnemnda i Troms.</article><article class="legalP" id="paragraf-14-ledd-4">Fylkesmannen er Fylkesmannen i Troms.</article></article><article class="legalArticle" data-lovdata-URL="LTI/forskrift/2015-06-22-747/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Bioteknologilovens anvendelse for Svalbard</span></h2><article class="legalP" id="paragraf-15-ledd-1">Lov 5. desember 2003 nr. 100 om humanmedisinsk bruk av bioteknologi m.m. gjelder for Svalbard.</article><article class="legalP" id="paragraf-15-ledd-2">Forskrifter med hjemmel i bioteknologiloven gjelder for Svalbard.</article></article><article class="legalArticle" data-lovdata-URL="LTI/forskrift/2015-06-22-747/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Behandlingsbiobanklovens anvendelse for Svalbard</span></h2><article class="legalP" id="paragraf-16-ledd-1">Lov 21. februar 2003 nr. 12 om behandlingsbiobanker gjelder for Svalbard.</article><article class="legalP" id="paragraf-16-ledd-2">Forskrifter med hjemmel i behandlingsbiobankloven, med unntak av forskrift 4. februar 2005 nr. 80 om tapping, testing, prosessering, oppbevaring, distribusjon og utlevering av humant blod og blodkomponenter og behandling av helseopplysninger i blodgiverregistre og forskrift 7. mars 2008 nr. 222 om krav til kvalitet og sikkerhet ved håndtering av humane celler og vev, gjelder for Svalbard.</article><article class="legalP" id="paragraf-16-ledd-3">Behandlingsbiobankloven § 11 skal anvendes som om bestemmelsene i pasient- og brukerrettighetsloven som det henvises til, gjelder.</article></article><article class="legalArticle" data-lovdata-URL="LTI/forskrift/2015-06-22-747/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Helseforskningslovens anvendelse for Svalbard</span></h2><article class="legalP" id="paragraf-17-ledd-1">Lov 20. juni 2008 nr. 44 om medisinsk og helsefaglig forskning gjelder for Svalbard.</article><article class="legalP" id="paragraf-17-ledd-2">Forskrifter med hjemmel i helseforskningsloven gjelder for Svalbard.</article><article class="legalP" id="paragraf-17-ledd-3">Den regionale komiteen for medisinsk og helsefaglig forskingsetikk er den regionale komiteen som behandler saker i den nordligste regionen (REK Nord).</article></article><article class="legalArticle" data-lovdata-URL="LTI/forskrift/2015-06-22-747/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Helselover som etter loven selv eller lov om Jan Mayen gjelder for Jan Mayen</span></h2><article class="legalP" id="paragraf-18-ledd-1">Lover og forskrifter om helsemessige forhold som etter loven selv eller lov om Jan Mayen gjelder helt eller delvis for Jan Mayen, er<ul class="defaultList"><li data-li-identifier="a)" data-name="a)"><article class="listArticle" id="paragraf-18-ledd-1-punkt-1"><article class="legalP" id="paragraf-18-ledd-1-punkt-1-ledd-1">lov 12. mai 1972 nr. 28 om atomenergivirksomhet, jf. lovens § 58</article></article></li><li data-li-identifier="b)" data-name="b)"><article class="listArticle" id="paragraf-18-ledd-1-punkt-2"><article class="legalP" id="paragraf-18-ledd-1-punkt-2-ledd-1">lov 9. mars 1973 nr. 14 om vern mot tobakksskader, jf. lovens § 3</article></article></li><li data-li-identifier="c)" data-name="c)"><article class="listArticle" id="paragraf-18-ledd-1-punkt-3"><article class="legalP" id="paragraf-18-ledd-1-punkt-3-ledd-1">forskrift 11. desember 2000 nr. 1543 om alkoholordningen for Jan Mayen, jf. alkoholloven § 1-2</article></article></li><li data-li-identifier="d)" data-name="d)"><article class="listArticle" id="paragraf-18-ledd-1-punkt-4"><article class="legalP" id="paragraf-18-ledd-1-punkt-4-ledd-1">lov 15. desember 1995 nr. 74 om forbud mot kjønnslemlestelse, jf. lov 27. februar 1930 nr. 2 om Jan Mayen § 2</article></article></li><li data-li-identifier="e)" data-name="e)"><article class="listArticle" id="paragraf-18-ledd-1-punkt-5"><article class="legalP" id="paragraf-18-ledd-1-punkt-5-ledd-1">lov 12. mai 2000 nr. 36 om strålevern og bruk av stråling, jf. forskrift 9. mai 2003 nr. 568 om anvendelsen av lov om strålevern og bruk av stråling på Svalbard og Jan Mayen.</article></article></li></ul></article></article><article class="legalArticle" data-lovdata-URL="LTI/forskrift/2015-06-22-747/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Helsepersonellovens anvendelse for Jan Mayen</span></h2><article class="legalP" id="paragraf-19-ledd-1">Lov 2. juli 1999 nr. 64 om helsepersonell m.v. gjelder for Jan Mayen.</article><article class="legalP" id="paragraf-19-ledd-2">Forskrifter med hjemmel i helsepersonelloven gjelder ikke for Jan Mayen.</article><article class="legalP" id="paragraf-19-ledd-3">Fylkesmannen etter loven er for Jan Mayen Fylkesmannen i Nordland.</article><article class="legalP" id="paragraf-19-ledd-4">Meldinger etter helsepersonelloven § 18 skal gis til Fylkesmannen i Nordland.</article><article class="legalP" id="paragraf-19-ledd-5">Myndigheten etter helsepersonelloven § 29 har for Jan Mayen den regionale komiteen for medisinsk og helsefaglig forskningsetikk for den nordligste regionen (REK Nord).</article><article class="legalP" id="paragraf-19-ledd-6">Helsepersonelloven § 7, § 10, § 22 og § 41 skal anvendes som om bestemmelsene i pasient- og brukerrettighetsloven som det henvises til, gjelder.</article></article><article class="legalArticle" data-lovdata-URL="LTI/forskrift/2015-06-22-747/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Lov om alternativ behandling av sykdom mv. – anvendelse for Jan Mayen</span></h2><article class="legalP" id="paragraf-20-ledd-1">Lov 27. juni 2003 nr. 64 om alternativ behandling av sykdom mv. gjelder for Jan Mayen.</article><article class="legalP" id="paragraf-20-ledd-2">Forskrifter med hjemmel i loven gjelder for Jan Mayen med unntak av forskrift 11. desember 2003 nr. 1501 om markedsføring av alternativ behandling av sykdom § 6 om tilsyn.</article></article><article class="legalArticle" data-lovdata-URL="LTI/forskrift/2015-06-22-747/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Helsetilsynslovens anvendelse for Jan Mayen</span></h2><article class="legalP" id="paragraf-21-ledd-1">Lov 30. mars 1984 nr. 15 om statlig tilsyn med helse- og omsorgstjenesten gjelder for Jan Mayen.</article><article class="legalP" id="paragraf-21-ledd-2">Forskrifter med hjemmel i helsetilsynsloven gjelder ikke for Jan Mayen.</article><article class="legalP" id="paragraf-21-ledd-3">Fylkesmannen etter loven er for Jan Mayen Fylkesmannen i Nordland.</article></article><article class="legalArticle" data-lovdata-URL="LTI/forskrift/2015-06-22-747/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse</span></h2><article class="legalP" id="paragraf-22-ledd-1">Forskriften trer i kraft 1. oktober 2015.</article><article class="legalP" id="paragraf-22-ledd-2">Fra samme tidspunkt oppheves<ul class="defaultList"><li data-li-identifier="a)" data-name="a)"><article class="listArticle" id="paragraf-22-ledd-2-punkt-1"><article class="legalP" id="paragraf-22-ledd-2-punkt-1-ledd-1">forskrift 15. juni 1928 nr. 3357 om læge- og sundhetsforholdene på Svalbard</article></article></li><li data-li-identifier="b)" data-name="b)"><article class="listArticle" id="paragraf-22-ledd-2-punkt-2"><article class="legalP" id="paragraf-22-ledd-2-punkt-2-ledd-1">forskrift 4. september 1934 nr. 3347 om utgiftene ved hjemsendelse av sinnssyke fra Svalbard</article></article></li><li data-li-identifier="c)" data-name="c)"><article class="listArticle" id="paragraf-22-ledd-2-punkt-3"><article class="legalP" id="paragraf-22-ledd-2-punkt-3-ledd-1">forskrift 26. februar 2001 nr. 178 om apotek § 1.</article></article></li></ul></article></article><article class="legalArticle" data-lovdata-URL="LTI/forskrift/2015-06-22-747/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Overgangsregler</span></h2><article class="legalP" id="paragraf-23-ledd-1">Den som har utenlandsk godkjenning som helsepersonell og yter helsetjenester på vegne av arbeidsgiver og i hovedsak til arbeidsgiverens ansatte og deres familiemedlemmer, og som søker om norsk autorisasjon, lisens eller spesialistgodkjenning senest tre måneder etter 1. oktober 2015, kan utøve yrket inntil søknaden er avgjort.</article><article class="legalP" id="paragraf-23-ledd-2">Kravet for privat sykehus på Svalbard om å utarbeide beredskapsplan skal være oppfylt innen 1. oktober 2017.</article><article class="legalP" id="paragraf-23-ledd-3">Bevillinger og tillatelser etter forskrift 15. juni 1928 nr. 3357 om læge- og sundhetsforholdene på Svalbard § 21 og § 22 gjelder videre.</article><article class="legalP" id="paragraf-23-ledd-4">Helseforskningsloven, unntatt § 9 og § 10, gjelder også for forskningsprosjekter som er satt i gang før 1. oktober 2015. Prosjekter som er satt i gang, men som ikke er godkjent av en regional komité for medisinsk og helsefaglig forskningsetikk i Norge før 1. oktober 2015, skal meldes til den regionale komiteen som behandler saker i den nordligste regionen (REK Nord). Meldingen skal inneholde opplysninger om forskningsansvarlig og prosjektleder, en beskrivelse av prosjektet og anslåtte tidsrammer for prosjektet.</article></article></main></body></html>