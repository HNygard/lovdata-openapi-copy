<!DOCTYPE html><html lang="no"><head><title>Forskrift om svartkurle (Nigritella nigra) som prioritert art</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-05-29-562</dd><dt class="dokid">DokumentID</dt><dd class="dokid">LTI/forskrift/2015-05-29-562</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 5 s 790</dd><dt class="dateInForce">I kraft fra</dt><dd class="dateInForce">2015-05-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-21-1525</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-100/§23</li><li>lov/2009-06-19-100/§24</li><li>lov/2009-06-19-100/§62</li><li>lov/2009-06-19-100/§77</li></ul></dd><dt class="dateOfPublication">Kunngjort</dt><dd class="dateOfPublication">2015-06-02 14:00</dd><dt class="journalNumber">Journalnummer</dt><dd class="journalNumber">2015-0455</dd><dt class="titleShort">Korttittel</dt><dd class="titleShort">Forskrift om svartkurle som prioritert art</dd><dt class="title">Tittel</dt><dd class="title">Forskrift om svartkurle (Nigritella nigra) som prioritert art</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 29. mai 2015 med hjemmel i lov 19. juni 2009 nr. 100 om forvaltning av naturens mangfold (naturmangfoldloven) § 23, § 24, § 62 og § 77. Fremmet av Klima- og miljødepartementet.</dd><dt class="refid">RefID</dt><dd class="refid">forskrift/2015-05-29-562</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om svartkurle (Nigritella nigra) som prioritert art<ul class="tocSubUl"><li>§ 1. Svartkurle som prioritert art</li><li>§ 2. Formål</li><li>§ 3. Forbud mot uttak, skade og ødeleggelse</li><li>§ 4. Skjøtsel</li><li>§ 5. Forvaltningsmyndighet</li><li>§ 6. Dispensasjon</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-05-29-562" id="dokument"><h1>Forskrift om svartkurle (Nigritella nigra) som prioritert art</h1><article class="legalArticle" data-lovdata-URL="LTI/forskrift/2015-05-29-562/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Svartkurle som prioritert art</span></h2><article class="legalP" id="paragraf-1-ledd-1">Svartkurle (<i>Nigritella nigra</i>) utpekes som prioritert art.</article></article><article class="legalArticle" data-lovdata-URL="LTI/forskrift/2015-05-29-562/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med forskriften er å ivareta svartkurle i samsvar med forvaltningsmålet for arter i naturmangfoldloven § 5 første ledd.</article></article><article class="legalArticle" data-lovdata-URL="LTI/forskrift/2015-05-29-562/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot uttak, skade og ødeleggelse</span></h2><article class="legalP" id="paragraf-3-ledd-1">Enhver form for uttak, skade eller ødeleggelse av svartkurle er forbudt. Som ødeleggelse regnes gjødsling, nydyrking, nedbygging og andre handlinger dersom de er egnet til å skade, tildekke eller på annen måte forringe forekomster av arten.</article></article><article class="legalArticle" data-lovdata-URL="LTI/forskrift/2015-05-29-562/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skjøtsel</span></h2><article class="legalP" id="paragraf-4-ledd-1">Forvaltningsmyndigheten, eller den forvaltningsmyndigheten har inngått avtale med, fortrinnsvis grunneier, kan iverksette tiltak i samsvar med naturmangfoldloven § 47, jf. § 24 andre ledd, for å opprettholde eller oppnå den natur- eller kulturtilstanden som er nødvendig for å sikre bevaring av arten.</article></article><article class="legalArticle" data-lovdata-URL="LTI/forskrift/2015-05-29-562/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forvaltningsmyndighet</span></h2><article class="legalP" id="paragraf-5-ledd-1">Fylkesmannen er forvaltningsmyndighet etter forskriften.</article></article><article class="legalArticle" data-lovdata-URL="LTI/forskrift/2015-05-29-562/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Fylkesmannen kan, etter søknad, gjøre unntak fra forbudet i § 3 i samsvar med naturmangfoldloven § 24 femte ledd. Gjelder søknaden flere fylker, behandles den av Miljødirektoratet.</article><article class="legalP" id="paragraf-6-ledd-2">Ved søknad om dispensasjon fra forskriften, kan forvaltningsorganet kreve at følgene av det planlagte tiltaket for arten klarlegges, i samsvar med naturmangfoldloven § 24 første ledd bokstav c.</article></article><article class="legalArticle" data-lovdata-URL="LTI/forskrift/2015-05-29-562/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks.</article><article class="legalP" id="paragraf-7-ledd-2">Fra samme tidspunkt gjøres følgende endring i forskrift 21. desember 2001 nr. 1525 om fredning av truede arter: I vedlegg til forskriften slettes ordene «– Svartkurle <i>(Nigritella nigra)</i>».</article></article></main></body></html>