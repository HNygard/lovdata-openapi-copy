<!DOCTYPE html><html lang="no"><head><title>Forskrift om skredmjelt (Oxytropis campestris ssp. scotica) som prioritert art</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-05-29-561</dd><dt class="dokid">DokumentID</dt><dd class="dokid">LTI/forskrift/2015-05-29-561</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 5 s 789</dd><dt class="dateInForce">I kraft fra</dt><dd class="dateInForce">2015-05-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-21-1525</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-100/§23</li><li>lov/2009-06-19-100/§24</li><li>lov/2009-06-19-100/§62</li><li>lov/2009-06-19-100/§77</li></ul></dd><dt class="dateOfPublication">Kunngjort</dt><dd class="dateOfPublication">2015-06-02 14:00</dd><dt class="journalNumber">Journalnummer</dt><dd class="journalNumber">2015-0454</dd><dt class="titleShort">Korttittel</dt><dd class="titleShort">Forskrift om skredmjelt som prioritert art</dd><dt class="title">Tittel</dt><dd class="title">Forskrift om skredmjelt (Oxytropis campestris ssp. scotica) som prioritert art</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett ved kgl.res. 29. mai 2015 med heimel i lov 19. juni 2009 nr. 100 om forvaltning av naturens mangfold (naturmangfoldloven) § 23, § 24, § 62 og § 77. Fremja av Klima- og miljødepartementet.</dd><dt class="refid">RefID</dt><dd class="refid">forskrift/2015-05-29-561</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skredmjelt (Oxytropis campestris ssp. scotica) som prioritert art<ul class="tocSubUl"><li>§ 1. Skredmjelt som prioritert art</li><li>§ 2. Føremål</li><li>§ 3. Forbod mot uttak, skade og øydelegging</li><li>§ 4. Arten sitt økologiske funksjonsområde</li><li>§ 5. Handlingsplan</li><li>§ 6. Skjøtsel</li><li>§ 7. Forvaltningsstyresmakt</li><li>§ 8. Dispensasjon</li><li>§ 9. Ikraftsetjing</li></ul></li></ul></dd></dl></header><main class="documentBody" data-lovdata-URL="LTI/forskrift/2015-05-29-561" id="dokument"><h1>Forskrift om skredmjelt (Oxytropis campestris ssp. scotica) som prioritert art</h1><article class="legalArticle" data-lovdata-URL="LTI/forskrift/2015-05-29-561/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Skredmjelt som prioritert art</span></h2><article class="legalP" id="paragraf-1-ledd-1">Skredmjelt (<i>Oxytropis campestris</i> ssp. <i>scotica</i>) er utpeika som prioritert art.</article></article><article class="legalArticle" data-lovdata-URL="LTI/forskrift/2015-05-29-561/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Føremål</span></h2><article class="legalP" id="paragraf-2-ledd-1">Føremålet med forskrifta er å ivareta skredmjelt i samsvar med forvaltningsmålet for artar i naturmangfaldlova § 5 første ledd.</article></article><article class="legalArticle" data-lovdata-URL="LTI/forskrift/2015-05-29-561/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbod mot uttak, skade og øydelegging</span></h2><article class="legalP" id="paragraf-3-ledd-1">Alle former for uttak, skade eller øydelegging av skredmjelt er forbode. Som øydelegging er medrekna tilplanting, deponering og uttak av massar, utbygging, vegbygging og andre handlingar dersom dei er eigna til å skade, tildekke eller på annan måte forringe førekomstar av arten.</article></article><article class="legalArticle" data-lovdata-URL="LTI/forskrift/2015-05-29-561/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Arten sitt økologiske funksjonsområde</span></h2><article class="legalP" id="paragraf-4-ledd-1">Som økologisk funksjonsområde for skredmjelt reknast arten sitt leveområde.</article><article class="legalP" id="paragraf-4-ledd-2">I det økologiske funksjonsområdet for skredmjelt er bruk som tar omsyn til leveområda for arten tillaten. Annan bruk er ikkje tillaten. Med unntak av dei handlingane som er nemnte i tredje ledd, kan forvaltningsstyresmakta inngå avtale med grunneigar eller rettshavar om kva for handlingar som skal vere tillatne, og kva for handlingar som ikkje skal vere tillatne. Forbodet etter andre punktum gjeld ikkje for handlingar som er regulerte i avtalen.</article><article class="legalP" id="paragraf-4-ledd-3">Tilplanting, deponering og uttak av massar, utbygging og vegbygging er forbode.</article><article class="legalP" id="paragraf-4-ledd-4">Dersom reglane i andre eller tredje ledd fører til ei vesentleg vanskeleggjering av igangverande bruk og eit vesentleg tap, kan grunneigar krevje at området blir verna etter naturmangfaldlova kapittel V, eller at det blir gjort unntak frå prioriteringa for dei aktuelle områda etter § 8.</article><article class="legalP" id="paragraf-4-ledd-5">Dersom det blir planlagt inngrep i eit økologisk funksjonsområde for skredmjelt, kan forvaltningsstyresmakta krevje at følgjene av det planlagde inngrepet for arten blir klarlagt, i samsvar med naturmangfaldlova § 24 første ledd bokstav c.</article><article class="legalP" id="paragraf-4-ledd-6">Ved vedtak etter anna lovverk, skal omsynet til arten og arten sitt økologiske funksjonsområde bli ivareteke i samsvar med denne forskrifta.</article></article><article class="legalArticle" data-lovdata-URL="LTI/forskrift/2015-05-29-561/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Handlingsplan</span></h2><article class="legalP" id="paragraf-5-ledd-1">Det skal utarbeidast handlingsplan med nærare retningsliner for forvaltning, skjøtsel eller andre typar tiltak som er nødvendige for å ta vare på arten sine økologiske funksjonsområde.</article></article><article class="legalArticle" data-lovdata-URL="LTI/forskrift/2015-05-29-561/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Skjøtsel</span></h2><article class="legalP" id="paragraf-6-ledd-1">Forvaltningsstyresmakta, eller den forvaltningsstyresmakta har inngått avtale med, helst grunneigar, kan setje i verk tiltak i samsvar med naturmangfaldlova § 47, jf. § 24 andre ledd, for å oppretthalde eller oppnå den natur- eller kulturtilstanden som er nødvendig for å sikre bevaring av arten.</article></article><article class="legalArticle" data-lovdata-URL="LTI/forskrift/2015-05-29-561/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forvaltningsstyresmakt</span></h2><article class="legalP" id="paragraf-7-ledd-1">Fylkesmannen er forvaltningsstyresmakt etter forskrifta.</article></article><article class="legalArticle" data-lovdata-URL="LTI/forskrift/2015-05-29-561/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Fylkesmannen kan, etter søknad, gjere unntak frå forboda i § 3, § 4 andre ledd andre punktum, og § 4 tredje ledd, i samsvar med reglane i naturmangfaldlova § 24 femte ledd. Gjeld søknaden fleire fylke, blir han handsama av Miljødirektoratet.</article><article class="legalP" id="paragraf-8-ledd-2">Ved søknad om dispensasjon frå forskrifta, kan forvaltningsorganet krevje at følgjene av det planlagde tiltaket for arten blir klarlagde, i samsvar med naturmangfaldlova § 24 første ledd bokstav c.</article></article><article class="legalArticle" data-lovdata-URL="LTI/forskrift/2015-05-29-561/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikraftsetjing</span></h2><article class="legalP" id="paragraf-9-ledd-1">Forskrifta trer i kraft straks.</article><article class="legalP" id="paragraf-9-ledd-2">Frå same tidspunkt blir det gjort følgjande endring i forskrift 21. desember 2001 nr. 1525 om fredning av truete arter: I vedlegg til forskrifta blir følgjande ord sletta: «– Skredmjelt <i>(Oxytropis campestris</i> ssp. <i>scotica)</i>».</article></article></main></body></html>