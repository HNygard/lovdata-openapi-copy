<!DOCTYPE html><html lang="no"><head><title>Forskrift om endring i utlendingsforskriften (behandling av omgjøringsanmodning fremmet fra utlandet i saker som omfatter lengeværende barn som ble tvangsreturnert i perioden 1. juli 2014 til 18. mars 2015)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-08-624</dd><dt class="dokid">DokumentID</dt><dd class="dokid">LTI/forskrift/2015-06-08-624</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 5 s 838</dd><dt class="dateInForce">I kraft fra</dt><dd class="dateInForce">2015-06-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§38</li><li>lov/2008-05-15-35/§78</li><li>lov/2008-05-15-35/§139</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2015-06-15 14:00</dd><dt class="journalNumber">Journalnummer</dt><dd class="journalNumber">2015-0486</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften (behandling av omgjøringsanmodning fremmet fra utlandet i saker som omfatter lengeværende barn som ble tvangsreturnert i perioden 1. juli 2014 til 18. mars 2015)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 8. juni 2015 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 38, § 78 og § 139, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2015-06-08-624</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (behandling av omgjøringsanmodning fremmet fra utlandet i saker som omfatter lengeværende barn som ble tvangsreturnert i perioden 1. juli 2014 til 18. mars 2015)<ul class="tocSubUl"><li>I<ul class="tocSubUl"><li>§ 8-5a. Midlertidig bestemmelse om behandling av anmodning om omgjøring fremmet fra utlandet i utlendingssaker som omfatter barn med lang oppholdstid i Norge</li><li>§ 8-5b. Nærmere om vurderingen av saker etter forskriftens § 8-5a, jf. § 8-5</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-08-624" id="dokument"><h1>Forskrift om endring i utlendingsforskriften (behandling av omgjøringsanmodning fremmet fra utlandet i saker som omfatter lengeværende barn som ble tvangsreturnert i perioden 1. juli 2014 til 18. mars 2015)</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-08-624/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">Ny § 8-5a skal lyde:</article><article class="futureLegalArticle" data-name="§8-5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-5a</span>. <span class="legalArticleTitle">Midlertidig bestemmelse om behandling av anmodning om omgjøring fremmet fra utlandet i utlendingssaker som omfatter barn med lang oppholdstid i Norge</span></span><article class="legalP" id="kapittel-1-foreslåttparagraf-1-ledd-1">Anmodning om omgjøring fremmet fra utlandet knyttet til anførsler om barns tilknytning til Norge, jf. lovens § 38 og forskriftens § 8-5, skal tas til behandling av Utlendingsnemnda dersom saken omfatter barn som ble tvangsreturnert i perioden 1. juli 2014 til 18. mars 2015 og barnet hadde fire års oppholdstid i Norge eller mer på tidspunktet for tvangsretur. Dette gjelder også foreldre og søsken som oppholdt seg i Norge sammen med barnet, samt søsken født etter tidspunktet for tvangsretur. En utlending anses omfattet av første punktum dersom vedkommende var under 18 år på tidspunktet for tvangsretur.</article><article class="legalP" id="kapittel-1-foreslåttparagraf-1-ledd-2">Første ledd gjelder ikke dersom saken allerede har vært behandlet etter bestemmelsen her eller etter forskriftens § 8-5 slik den lyder etter endringer 8. desember 2014.</article><article class="legalP" id="kapittel-1-foreslåttparagraf-1-ledd-3">En anmodning om omgjøring som nevnt i første ledd skal avgjøres av en nemndleder og to nemndmedlemmer, jf. lovens § 78 siste ledd. Dette gjelder likevel ikke dersom Utlendingsnemnda beslutter at tillatelse skal gis.</article></article> <article class="defaultP" margin-top="true">Ny § 8-5b skal lyde:</article><article class="futureLegalArticle" data-name="§8-5b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-5b</span>. <span class="legalArticleTitle">Nærmere om vurderingen av saker etter forskriftens § 8-5a, jf. § 8-5</span></span><article class="legalP" id="kapittel-1-foreslåttparagraf-2-ledd-1">Det skal foretas en individuell vurdering i henhold til gjeldende praksis for lovens § 38, jf. forskriftens § 8-5. Vurderingen av barnets alder og tilknytning til Norge og til hjemlandet skal ta utgangspunkt i situasjonen på tidspunktet for ikrafttredelse av bestemmelsen her.</article><article class="legalP" id="kapittel-1-foreslåttparagraf-2-ledd-2">Dersom et barn gis oppholdstillatelse etter § 8-5a, jf. § 8-5, skal barnets søsken som har fylt 18 år 1. juli 2014 eller senere også gis oppholdstillatelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-06-08-624/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 15. juni 2015.</article></section></main></body></html>