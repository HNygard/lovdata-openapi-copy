<!DOCTYPE html><html lang="no"><head><title>Forskrift om nye næringsmidler og nye næringsmiddelingredienser (ny mat-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-07-01-892</dd><dt class="dokid">DokumentID</dt><dd class="dokid">LTI/forskrift/2015-07-01-892</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 9 s 1524</dd><dt class="dateInForce">I kraft fra</dt><dd class="dateInForce">2015-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-07-08-1252</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§10</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2015-07-17 13:00</dd><dt class="journalNumber">Journalnummer</dt><dd class="journalNumber">2015-0770</dd><dt class="titleShort">Korttittel</dt><dd class="titleShort">Ny mat-forskriften</dd><dt class="title">Tittel</dt><dd class="title">Forskrift om nye næringsmidler og nye næringsmiddelingredienser (ny mat-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 1. juli 2015 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 første ledd og § 10 annet ledd, jf. delegeringsvedtak 19. desember 2003 nr. 1790. <br /><strong>EØS-henvisninger:</strong> EØS-avtalen vedlegg II kap. XII nr. 96 (forordning (EF) nr. 258/97 som endret ved forordning (EF) nr. 1829/2003 artikkel 38 og forordning (EF) nr. 1332/2008 artikkel 23) og vedlegg II kap. XII nr. 97 (forordning (EF) nr. 1852/2001).</dd><dt class="refid">RefID</dt><dd class="refid">forskrift/2015-07-01-892</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nye næringsmidler og nye næringsmiddelingredienser (ny mat-forskriften)<ul class="tocSubUl"><li>§ 1. Gjennomføring av forordninger</li><li>§ 2. Ansvarlig myndighet i Norge for mottak og behandling av søknader, herunder godkjenning og ekvivalensgodkjenning av nye næringsmidler og nye næringsmiddelingredienser</li><li>§ 3. Tilsyn og vedtak</li><li>§ 4. Straff</li><li>§ 5. Dispensasjon</li><li>§ 6. Ikrafttredelse</li><li>Forordninger<ul class="tocSubUl"><li>Forordning (EF) nr. 258/97 om nye næringsmidler og nye næringsmiddelingredienser</li><li>Forordning (EF) nr. 1852/2001 om fastsettelse av nærmere regler for å gjøre visse opplysninger tilgjengelige for allmennheten, og for beskyttelse av opplysninger som er oversendt i medhold av forordning (EF) nr. 258/97</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2015-07-01-892" id="dokument"><h1>Forskrift om nye næringsmidler og nye næringsmiddelingredienser (ny mat-forskriften)</h1><article class="legalArticle" data-lovdata-URL="LTI/forskrift/2015-07-01-892/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordninger</span></h2><article class="legalP" id="paragraf-1-ledd-1">EØS-avtalen vedlegg II kapittel XII nr. 96 (forordning (EF) nr. 258/97 som endret ved forordning (EF) nr. 1829/2003 artikkel 38 og forordning (EF) nr. 1332/2008 artikkel 23) om nye næringsmidler og nye næringsmiddelingredienser gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article><article class="legalP" id="paragraf-1-ledd-2">EØS-avtalen vedlegg II kapittel XII nr. 97 (forordning (EF) nr. 1852/2001) om fastsettelse av nærmere regler for å gjøre visse opplysninger tilgjengelige for allmennheten og for vern av opplysninger som er oversendt i medhold av forordning (EF) nr. 258/97 gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2015-07-01-892/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ansvarlig myndighet i Norge for mottak og behandling av søknader, herunder godkjenning og ekvivalensgodkjenning av nye næringsmidler og nye næringsmiddelingredienser</span></h2><article class="legalP" id="paragraf-2-ledd-1">Søknader om godkjenning av nye næringsmidler og nye næringsmiddelingredienser skal i Norge rettes til Mattilsynet, i henhold til § 1 første ledd, jf. artikkel 4 nr. 1 i forordning (EF) nr. 258/97.</article><article class="legalP" id="paragraf-2-ledd-2">Mattilsynet behandler søknader i henhold til § 1 første ledd, og fatter vedtak om godkjenning i henhold til § 1 første ledd, jf. artikkel 4 nr. 2 annet ledd første strekpunkt i forordning (EF) nr. 258/97.</article><article class="legalP" id="paragraf-2-ledd-3">For nye næringsmidler og nye næringsmiddelingredienser som er godkjent i EU av Kommisjonen i henhold til § 1 første ledd, jf. artikkel 7 i forordning (EF) nr. 258/97, skal Mattilsynet fatte tilsvarende vedtak om godkjenning i Norge innen 30 dager.</article><article class="legalP" id="paragraf-2-ledd-4">Forespørsel om en uttalelse om et næringsmiddel eller en næringsmiddelingrediens i det vesentlige tilsvarer et eksisterende næringsmiddel eller næringsmiddelingrediens, skal i Norge rettes til Mattilsynet, i henhold til § 1 første ledd, jf. artikkel 3 nr. 4 i forordning (EF) nr. 258/97.</article><article class="legalP" id="paragraf-2-ledd-5">Mattilsynet kan forby eller begrense omsetningen av produkter som er godkjent i henhold til forordning (EF) nr. 258/97, dersom produktet medfører helserisiko eller risiko for miljøet, i henhold til § 1 første ledd, jf. artikkel 12 første ledd i forordning (EF) nr. 258/97.</article></article><article class="legalArticle" data-lovdata-URL="LTI/forskrift/2015-07-01-892/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilsyn og vedtak</span></h2><article class="legalP" id="paragraf-3-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article><article class="legalArticle" data-lovdata-URL="LTI/forskrift/2015-07-01-892/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2015-07-01-892/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" id="paragraf-5-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2015-07-01-892/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft 1. september 2015.</article><article class="legalP" id="paragraf-6-ledd-2">Samtidig oppheves § 16b i generell forskrift 8. juli 1983 nr. 1252 for produksjon og omsetning mv. av næringsmidler.</article></article><section class="section" id="kapittel-1" data-lovdata-URL="LTI/forskrift/2015-07-01-892/KAPITTEL_1"><h2>Forordninger</h2><article class="legalP" id="kapittel-1-ledd-1">For å gjøre det lett å finne frem til ordlyden i de forordningene som blir gjennomført, gjengir vi dem i dette avsnittet. Teksten nedenfor er kun til informasjon, og er ikke en del av forskriften.</article><article class="legalP" id="kapittel-1-ledd-2">Forordningene er ved kunngjøring foreløpig ikke EØS-tilpasset. EØS-tilpassede forordninger på norsk vil bli lagt inn før forskriften trer i kraft 1. september 2015.</article><section class="section" id="kapittel-1-kapittel-1" data-lovdata-URL="LTI/forskrift/2015-07-01-892/KAPITTEL_1-1"><h3>Forordning (EF) nr. 258/97 om nye næringsmidler og nye næringsmiddelingredienser</h3><article class="legalP" id="kapittel-1-kapittel-1-ledd-1">Nedenfor gjengis til informasjon norsk oversettelse av forordning (EF) nr. 258/97. Dette er grunnrettsakten. Grunnrettsakten er endret ved forordning (EF) nr. 1829/2003 artikkel 38 og forordning (EF) 1332/2008 artikkel 23.</article><article class="legalP" id="kapittel-1-kapittel-1-ledd-2">For å lese forordning (EF) nr. 258/97 se her: (pdf)</article><article class="legalP" data-text-size="small" id="kapittel-1-kapittel-1-ledd-3">Norsk versjon.</article><article class="legalP" id="kapittel-1-kapittel-1-ledd-4">For å lese tilpasningsteksten til artikkel 7 se her: (pdf)</article><article class="legalP" data-text-size="small" id="kapittel-1-kapittel-1-ledd-5">Norsk versjon.</article><article class="legalP" id="kapittel-1-kapittel-1-ledd-6">For å lese forordning (EF) nr. 1829/2003 artikkel 38 se her: (pdf)</article><article class="legalP" data-text-size="small" id="kapittel-1-kapittel-1-ledd-7">Dansk versjon.</article><article class="legalP" id="kapittel-1-kapittel-1-ledd-8">For å lese forordning (EF) nr. 1332/2008 artikkel 23 se her: (pdf)</article><article class="legalP" data-text-size="small" id="kapittel-1-kapittel-1-ledd-9">Norsk versjon.</article></section><section class="section" id="kapittel-1-kapittel-2" data-lovdata-URL="LTI/forskrift/2015-07-01-892/KAPITTEL_1-2"><h3>Forordning (EF) nr. 1852/2001 om fastsettelse av nærmere regler for å gjøre visse opplysninger tilgjengelige for allmennheten, og for beskyttelse av opplysninger som er oversendt i medhold av forordning (EF) nr. 258/97</h3><article class="legalP" id="kapittel-1-kapittel-2-ledd-1">Nedenfor gjengis til informasjon dansk oversettelse av forordning (EF) nr. 1852/2001.</article><article class="legalP" id="kapittel-1-kapittel-2-ledd-2">For å lese forordning (EF) nr. 1852/2001 se her: (pdf)</article><article class="legalP" data-text-size="small" id="kapittel-1-kapittel-2-ledd-3">Dansk versjon.</article></section></section></main></body></html>