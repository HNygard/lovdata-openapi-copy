<!DOCTYPE html><html lang="no"><head><title>Lov om endringer i finanslovgivningen mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-12-04-96</dd><dt class="dokid">DokumentID</dt><dd class="dokid">LTI/lov/2015-12-04-96</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 13 s 2053</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1935-06-07-2</li><li>lov/1938-06-24-13</li><li>lov/1956-12-07-1</li><li>lov/1993-06-18-109</li><li>lov/1999-01-15-2</li><li>lov/1999-06-25-46</li><li>lov/2000-03-24-16</li><li>lov/2005-06-10-44</li><li>lov/2007-06-29-73</li><li>lov/2007-06-29-75</li><li>lov/2008-06-27-62</li><li>lov/2011-11-25-44</li><li>lov/2013-12-13-106</li><li>lov/2015-04-10-17</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Banker</li> <li>Bank, finans og regnskapsrett &gt; Betalingsformidling</li> <li>Bank, finans og regnskapsrett &gt; Forsikring</li></ul></dd><dt class="dateOfPublication">Kunngjort</dt><dd class="dateOfPublication">2015-12-04 14:00</dd><dt class="journalNumber">Journalnummer</dt><dd class="journalNumber">2015-1103</dd><dt class="titleShort">Korttittel</dt><dd class="titleShort">Endringslov til finanslovgivningen mv.</dd><dt class="title">Tittel</dt><dd class="title">Lov om endringer i finanslovgivningen mv.</dd><dt class="miscInformation">Annet om dokumentet</dt><dd class="miscInformation">Prop.142 L (2014–2015), Innst.30 L (2015–2016), Lovvedtak 4 (2015–2016). Stortingets første og andre gangs behandling hhv. 12. og 17. november 2015. Fremmet av Finansdepartementet.</dd><dt class="refid">RefID</dt><dd class="refid">lov/2015-12-04-96</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i finanslovgivningen mv.<ul class="tocSubUl"><li>I</li><li>II</li><li>III<ul class="tocSubUl"><li>§ 9.</li></ul></li><li>IV</li><li>V</li><li>VI</li><li>VII<ul class="tocSubUl"><li>§ 8-7. Flytting av pensjonsordningen</li></ul></li><li>VIII<ul class="tocSubUl"><li>§ 4-11. Pensjonsordningens forsikringskapital</li></ul></li><li>IX</li><li>X<ul class="tocSubUl"><li>§ 7-15. Tillegg til prospekt</li></ul></li><li>XI<ul class="tocSubUl"><li>§ 1-5. Flytterett</li></ul></li><li>XII<ul class="tocSubUl"><li>§ 6-11. Teknikker for porteføljeforvaltning</li></ul></li><li>XIII</li><li>XIV<ul class="tocSubUl"><li>§ 16-10. Lenke til nettbasert prisportal</li><li>§ 22-1. Straff</li></ul></li><li>XV</li></ul></li></ul></dd></dl></header><main class="documentBody" data-lovdata-URL="LTI/lov/2015-12-04-96" id="dokument"><h1>Lov om endringer i finanslovgivningen mv.</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. juni 1938 nr. 13 om eiendomsmegling.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 7. juni 1935 nr. 2 om tinglysing.</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 7. desember 1956 nr. 1 om tilsynet med finansinstitusjoner mv. (finanstilsynsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 18. juni 1993 nr. 109 om autorisasjon av regnskapsførere.</article></article></li><li data-li-identifier="4" data-name="4"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 15. januar 1999 nr. 2 om revisjon og revisorer (revisorloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 25. juni 1999 nr. 46 om finansavtaler og finansoppdrag (finansavtaleloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 24. mars 2000 nr. 16 om foretakspensjon (foretakspensjonsloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 10. juni 2005 nr. 44 om forsikringsselskaper, pensjonsforetak og deres virksomhet mv. (forsikringsvirksomhetsloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 29. juni 2007 nr. 73 om eiendomsmegling.</article></article></li><li data-li-identifier="9" data-name="9"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 29. juni 2007 nr. 75 om verdipapirhandel (verdipapirhandelloven).</article></article></li><li data-li-identifier="10" data-name="10"><article class="listArticle" data-text-size="small" id="punkt-11"><article class="legalP" id="punkt-11-ledd-1">Lov 27. juni 2008 nr. 62 om individuell pensjonsordning.</article></article></li><li data-li-identifier="11" data-name="11"><article class="listArticle" data-text-size="small" id="punkt-12"><article class="legalP" id="punkt-12-ledd-1">Lov 25. november 2011 nr. 44 om verdipapirfond (verdipapirfondloven).</article></article></li><li data-li-identifier="12" data-name="12"><article class="listArticle" data-text-size="small" id="punkt-13"><article class="legalP" id="punkt-13-ledd-1">Lov 13. desember 2013 nr. 106 om tjenestepensjon (tjenestepensjonsloven).</article></article></li><li data-li-identifier="13" data-name="13"><article class="listArticle" data-text-size="small" id="punkt-14"><article class="legalP" id="punkt-14-ledd-1">Lov 10. april 2015 nr. 17 om finansforetak og finanskonsern (finansforetaksloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-12-04-96/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 7. juni 1935 nr. 2 om tinglysing skal § 12 b tredje ledd annet punktum lyde:</article><article class="legalP" id="kapittel-1-ledd-2">Ved tinglysing av skjøte og andre dokumenter som har sammenheng med salg av fast eiendom, er oppdragstakere som bistår avtalepartene med oppgaver som nevnt i lov 29. juni 2007 nr. 73 om eiendomsmegling § 6-9 første ledd nr. 1, 2 eller 4, også ansvarlig for gebyret uavhengig av om oppdragstakeren har begjært forretningen.</article></section><section class="section" data-name="kapII" id="kapittel-2" data-lovdata-URL="LTI/lov/2015-12-04-96/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lov 24. juni 1938 nr. 13 om eiendomsmegling oppheves.</article></section><section class="section" data-name="kapIII" id="kapittel-3" data-lovdata-URL="LTI/lov/2015-12-04-96/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 7. desember 1956 nr. 1 om tilsynet med finansinstitusjoner mv. gjøres følgende endringer:</article> <article class="defaultP" margin-top="true">§ 6 annet ledd skal lyde:</article><article class="legalP" id="kapittel-3-ledd-2">Når tilsynet i sitt tilsynsarbeid får mistanke om at det foreligger forhold med tilknytning til utbytte av en straffbar handling eller til forhold som rammes av straffeloven kapittel 18, skal opplysninger om dette oversendes Den sentrale enhet for etterforskning og påtale av økonomisk kriminalitet og miljøkriminalitet, Økokrim.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-3-foreslåttparagraf-1"><span class="futureLegalArticleHeader">§ 9.</span><article class="legalP" id="kapittel-3-foreslåttparagraf-1-ledd-1">Utgiftene ved tilsynet skal utliknes på de institusjoner som i henhold til § 1 eller annen særskilt lovhjemmel er under tilsyn i budsjettåret. Utgiftene fordeles på de ulike grupper av institusjoner etter omfanget av tilsynsarbeidet.</article><article class="legalP" id="kapittel-3-foreslåttparagraf-1-ledd-2">Utgiftene ved tilsynet med overholdelsen av lov 17. desember 1999 nr. 95 om betalingssystemer mv., utliknes på institusjonene som nevnt i første ledd etter størrelsen på beløpene som følger av fordelingen etter første ledd. Slike utgifter skal likevel ikke utliknes på eiendomsmeglerforetak og inkassoforetak, revisorer, revisjonsselskap eller regnskapsførere.</article><article class="legalP" id="kapittel-3-foreslåttparagraf-1-ledd-3">Utgiftene ved tilsynet med overholdelsen av de alminnelige bestemmelser om verdipapirhandel utliknes på institusjoner som nevnt i første ledd samt på utstedere som nevnt i femte ledd. Fordelingen på institusjonene skjer etter størrelsen på beløpene etter fordelingen etter første ledd. Fordelingen på utstedere skjer etter størrelsen på beløpene etter fordeling etter femte og sjette ledd. Slike utgifter skal likevel ikke utliknes på eiendomsmeglerforetak, inkassoforetak, revisorer, revisjonsselskap, regnskapsførere, betalingsforetak eller e-pengeforetak.</article><article class="legalP" id="kapittel-3-foreslåttparagraf-1-ledd-4">Utgiftene forbundet med det generelle arbeidet knyttet til infrastrukturen i verdipapirmarkedet utliknes på institusjoner som nevnt i første ledd samt på utstedere som nevnt i femte ledd. Fordelingen på institusjonene skjer etter størrelsen på beløpene etter fordelingen etter første ledd. Fordelingen på utstedere skjer etter størrelsen på beløpene etter fordeling etter femte og sjette ledd. Slike utgifter skal likevel ikke utliknes på eiendomsmeglerforetak, inkassoforetak, revisorer, revisjonsselskap, regnskapsførere, betalingsforetak eller e-pengeforetak.</article><article class="legalP" id="kapittel-3-foreslåttparagraf-1-ledd-5">Finanstilsynets utgifter til kontroll etter lov 29. juni 2007 nr. 75 om verdipapirhandel § 15-1 tredje ledd og til klagenemnd etter samme lov § 15-8 tredje ledd skal utliknes på utstedere av omsettelige verdipapirer som er notert på regulert marked i EØS med Norge som hjemstat.</article><article class="legalP" id="kapittel-3-foreslåttparagraf-1-ledd-6">Finanstilsynets utgifter til kontroll med prospekter etter verdipapirhandelloven kapittel 7 utliknes på utstedere som nevnt i femte ledd. Inntekter fra gebyrer knyttet til Finanstilsynets virksomhetsutøvelse kommer til fratrekk i utlikningen til den utlikningsgruppen gebyrene refererer seg til.</article><article class="legalP" id="kapittel-3-foreslåttparagraf-1-ledd-7">Finanstilsynets utgifter til klagenemnd etter revisorloven § 9-2a tredje ledd og regnskapsførerloven § 9 skal utliknes på revisorer, revisjonsselskaper, regnskapsførerselskaper og regnskapsførere.</article><article class="legalP" id="kapittel-3-foreslåttparagraf-1-ledd-8">Finanstilsynets utgifter til håndheving av lov om obligatorisk tjenestepensjon utliknes på institusjoner som kan tilby obligatoriske tjenestepensjonsordninger.</article><article class="legalP" id="kapittel-3-foreslåttparagraf-1-ledd-9">Departementet kan gi nærmere forskrift om<ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttparagraf-1-ledd-9-punkt-1"><article class="legalP" id="kapittel-3-foreslåttparagraf-1-ledd-9-punkt-1-ledd-1">beregningsgrunnlaget for fordeling av utgiftene innen de ulike grupper av institusjoner, herunder tidspunktet for fastsettelse av beregningsgrunnlaget</article></article></li><li data-li-identifier="2." data-name="2."><article class="listArticle" id="kapittel-3-foreslåttparagraf-1-ledd-9-punkt-2"><article class="legalP" id="kapittel-3-foreslåttparagraf-1-ledd-9-punkt-2-ledd-1">hvilke institusjoner som skal anses under tilsyn i budsjettåret</article></article></li><li data-li-identifier="3." data-name="3."><article class="listArticle" id="kapittel-3-foreslåttparagraf-1-ledd-9-punkt-3"><article class="legalP" id="kapittel-3-foreslåttparagraf-1-ledd-9-punkt-3-ledd-1">plikt til å betale gebyr for Finanstilsynets behandling av konsesjonssøknader</article></article></li><li data-li-identifier="4." data-name="4."><article class="listArticle" id="kapittel-3-foreslåttparagraf-1-ledd-9-punkt-4"><article class="legalP" id="kapittel-3-foreslåttparagraf-1-ledd-9-punkt-4-ledd-1">fastsettelse av årlige minste og høyeste beløp som kan utliknes på den enkelte institusjon innen hver gruppe av institusjoner.</article></article></li></ul></article><article class="legalP" id="kapittel-3-foreslåttparagraf-1-ledd-10">De utliknede bidrag er tvangsgrunnlag for utlegg.</article><article class="legalP" id="kapittel-3-foreslåttparagraf-1-ledd-11">Finanstilsynets utgifter med registreringspliktige foretak etter lov om forvaltning av alternative investeringsfond § 1-4 skal utliknes på registrerte foretak etter § 1-4.</article></article> <article class="defaultP" margin-top="true">§ 10 første ledd første punktum skal lyde:</article><article class="legalP" id="kapittel-3-ledd-3">Tillits- eller tjenestemenn i foretak som er under tilsyn fra Finanstilsynet og som forsettlig eller uaktsomt overtrer denne lov eller bestemmelse eller pålegg gitt med hjemmel i loven, straffes med bøter eller fengsel inntil 1 år eller begge deler, for så vidt forholdet ikke går inn under noen strengere straffebestemmelse.</article></section><section class="section" data-name="kapIV" id="kapittel-4" data-lovdata-URL="LTI/lov/2015-12-04-96/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 18. juni 1993 nr. 109 om autorisasjon av regnskapsførere skal § 9 tredje ledd lyde:</article><article class="legalP" id="kapittel-4-ledd-2">Klagenemndens utgifter til klagebehandling etter første ledd dekkes av Finanstilsynet. Departementet fastsetter medlemmenes godtgjørelse.</article></section><section class="section" data-name="kapV" id="kapittel-5" data-lovdata-URL="LTI/lov/2015-12-04-96/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 15. januar 1999 nr. 2 om revisjon og revisorer gjøres følgende endringer:</article> <article class="defaultP" margin-top="true">§ 5-7 tredje ledd første punktum skal lyde:</article><article class="legalP" id="kapittel-5-ledd-2">Ved revisjon av konsern hvor datterselskap revideres av revisor eller revisjonsselskap fra land utenfor EØS-området som ikke har gjensidig samarbeidsavtale om tilsyn med revisorer og revisjonsselskaper, skal revisor som nevnt i første ledd oppbevare kopi av dokumentasjon av revisjonsarbeid utført av datterselskapets revisor.</article> <article class="defaultP" margin-top="true">§ 9-2a tredje ledd første punktum skal lyde:</article><article class="legalP" id="kapittel-5-ledd-3">Klagenemndens utgifter til klagebehandling etter første ledd dekkes av Finanstilsynet.</article></section><section class="section" data-name="kapVI" id="kapittel-6" data-lovdata-URL="LTI/lov/2015-12-04-96/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 25. juni 1999 nr. 46 om finansavtaler og finansoppdrag skal § 9 tredje ledd lyde:</article><article class="numberedLegalP" data-numerator="3" id="kapittel-6-nummer-1">(3) EØS-avtalen vedlegg XII nr. 3 (forordning (EF) nr. 924/2009) om betalinger på tvers av landegrensene i Fellesskapet og oppheving av forordning (EF) nr. 2560/2001 og EØS-avtalen vedlegg XII nr. 3a (forordning (EU) nr. 260/2012 og forordning (EU) nr. 248/2014) om tekniske og forretningsmessige krav til kredittoverføringer og direkte debiteringer i euro, og om endring av forordning (EF) nr. 924/2009 gjelder som lov med de tilpasninger som følger av vedlegg XII, protokoll 1 til avtalen og avtalen for øvrig. Departementet kan gi forskrift om at forordning (EF) nr. 924/2009 også skal gjelde for annen valuta, samt nærmere regler om forordningenes krav til utenrettslig klagebehandling og tvisteløsning.</article></section><section class="section" data-name="kapVII" id="kapittel-7" data-lovdata-URL="LTI/lov/2015-12-04-96/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 24. mars 2000 nr. 16 om foretakspensjon gjøres følgende endringer:</article> <article class="defaultP" margin-top="true">§ 2-1 tredje ledd skal lyde:</article><article class="numberedLegalP" data-numerator="3" id="kapittel-7-nummer-1">(3) Pensjonsordningen kan i tillegg til alderspensjon gi rett til uførepensjon etter tjenestepensjonsloven til medlemmer som helt eller delvis mister inntektsevnen. Pensjonsordningen kan også gi rett til pensjon til etterlatt barn, ektefelle, registrert partner og samboer. Det kan opprettes særskilt pensjonsordning for rett til uførepensjon etter tjenestepensjonsloven og særskilt pensjonsordning for rett til pensjoner til etterlatte etter kapittel 7 i loven her.</article> <article class="defaultP" margin-top="true">§ 2-2 annet ledd første punktum skal lyde:</article><article class="legalP" id="kapittel-7-ledd-2">Pensjonsordning kan også opprettes i pensjonskasse som er i samsvar med bestemmelser gitt i eller i medhold av forsikringsvirksomhetsloven.</article> <article class="defaultP" margin-top="true">§ 3-4 annet ledd skal lyde:</article><article class="legalP" id="kapittel-7-ledd-3">Forsikringsvirksomhetsloven kapittel 6 gjelder ved flytting til pensjonsordningen av premiereserve og andre midler knyttet til fripolise for opptjent pensjon.</article> <article class="defaultP" margin-top="true">§ 8-7 skal lyde:</article><article class="futureLegalArticle" data-name="§8-7" id="kapittel-7-foreslåttparagraf-1"><span class="futureLegalArticleHeader">§ 8-7. <span class="legalArticleTitle">Flytting av pensjonsordningen</span></span><article class="legalP" id="kapittel-7-foreslåttparagraf-1-ledd-1">Midler knyttet til en foretakspensjonsordning kan overføres til annen pensjonsinnretning etter reglene i forsikringsvirksomhetsloven kapittel 6.</article></article></section><section class="section" data-name="kapVIII" id="kapittel-8" data-lovdata-URL="LTI/lov/2015-12-04-96/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 10. juni 2005 nr. 44 om forsikringsvirksomhet gjøres følgende endringer:</article> <article class="defaultP" margin-top="true">§ 3-8 annet punktum skal lyde:</article><article class="legalP" id="kapittel-8-ledd-2">Forsikringskapitalen knyttet til en kontrakt skal bestå av premiereserve, pensjonskapital, tilleggsavsetninger, premiefond, innskuddsfond, pensjonistenes overskuddsfond, pensjonsreguleringsfond, reguleringsfond og bufferavsetning.</article> <article class="defaultP" margin-top="true">§ 3-20 første ledd skal lyde:</article><article class="legalP" id="kapittel-8-ledd-3">Foretakets forpliktelser knyttet til premiefond, innskuddsfond, bufferavsetning, pensjonistenes overskuddsfond, pensjonsreguleringsfond og reguleringsfond skal tilsvare fondets verdi til enhver tid.</article> <article class="defaultP" margin-top="true">§ 4-11 skal lyde:</article><article class="futureLegalArticle" data-name="§4-11" id="kapittel-8-foreslåttparagraf-1"><span class="futureLegalArticleHeader">§ 4-11. <span class="legalArticleTitle">Pensjonsordningens forsikringskapital</span></span><article class="legalP" id="kapittel-8-foreslåttparagraf-1-ledd-1">Pensjonsordningens forsikringskapital består av premiereserven, tilleggsavsetninger, premiefond, og eventuelt bufferavsetning.</article></article></section><section class="section" data-name="kapIX" id="kapittel-9" data-lovdata-URL="LTI/lov/2015-12-04-96/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I lov 29. juni 2007 nr. 73 om eiendomsmegling gjøres følgende endringer:</article> <article class="defaultP" margin-top="true">§ 2-8 første ledd fjerde punktum skal lyde:</article><article class="legalP" id="kapittel-9-ledd-2">Med nærstående menes i denne bestemmelsen personer som nevnt i lov 29. juni 2007 nr. 75 om verdipapirhandel § 2-5.</article> <article class="defaultP" margin-top="true">§ 6-9 annet ledd skal lyde:</article><article class="numberedLegalP" data-numerator="2" id="kapittel-9-nummer-1">(2) Oppdragstakere som bistår med oppgaver som nevnt i første ledd nr. 1, 2 eller 4 er etter lov 12. desember 1975 nr. 59 om dokumentavgift, lov 6. juni 2003 nr. 39 om burettslag og lov 7. juni 1935 nr. 2 om tinglysing, ansvarlig for at avgifter, gebyrer og renter knyttet til tinglysing av skjøte og andre dokumenter som har sammenheng med salget, blir betalt.</article></section><section class="section" data-name="kapX" id="kapittel-10" data-lovdata-URL="LTI/lov/2015-12-04-96/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">I lov 29. juni 2007 nr. 75 om verdipapirhandel skal § 7-15 lyde:</article><article class="futureLegalArticle" data-name="§7-15" id="kapittel-10-foreslåttparagraf-1"><span class="futureLegalArticleHeader">§ 7-15. <span class="legalArticleTitle">Tillegg til prospekt</span></span><article class="numberedLegalP" data-numerator="1" id="kapittel-10-foreslåttparagraf-1-nummer-1">(1) Enhver ny omstendighet, vesentlig feil eller unøyaktighet som kan få betydning for vurderingen av verdipapirene, og som fremkommer mellom tidspunktet for godkjenningen av prospektet og tidspunktet for akseptperiodens utløp eller opptaket til notering, det alternativet som inntrer sist, skal fremgå av et tillegg til prospektet. Tillegget skal godkjennes i samsvar med § 7-7 og offentliggjøres uten ugrunnet opphold i samsvar med § 7-19.</article><article class="numberedLegalP" data-numerator="2" id="kapittel-10-foreslåttparagraf-1-nummer-2">(2) Departementet kan i forskrift fastsette nærmere regler om tillegg til prospekt.</article></article></section><section class="section" data-name="kapXI" id="kapittel-11" data-lovdata-URL="LTI/lov/2015-12-04-96/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">I lov 27. juni 2008 nr. 62 om individuell pensjonsordning gjøres følgende endringer:</article> <article class="defaultP" margin-top="true">§ 1-5 skal lyde:</article><article class="futureLegalArticle" data-name="§1-5" id="kapittel-11-foreslåttparagraf-1"><span class="futureLegalArticleHeader">§ 1-5. <span class="legalArticleTitle">Flytterett</span></span><article class="numberedLegalP" data-numerator="1" id="kapittel-11-foreslåttparagraf-1-nummer-1">(1) Kunden kan flytte pensjonsavtalen med tilhørende midler til en annen institusjon, jf. forsikringsvirksomhetsloven § 6-1. Flytting av individuelle pensjonsavtaler etter denne lov skal skje etter forsikringsvirksomhetsloven § 6-13 og § 6-14 sjette ledd, likevel slik at avtalen kan sies opp med én måneds varsel. Dersom den pensjonsinnretningen kontrakten flyttes til skal foreta ny helseprøving av kunden, kan oppgjørsfristen etter forsikringsvirksomhetsloven § 6-6 likevel forskyves med den tid utover en måned som det tar før endelig helseprøving foreligger.</article></article> <article class="defaultP" margin-top="true">§ 2-8 annet ledd skal lyde:</article><article class="numberedLegalP" data-numerator="2" id="kapittel-11-nummer-1">(2) Ved kundens død skal pensjonskapital som forvaltes i pensjonsspareavtale benyttes til barnepensjon eller i tilfelle til etterlattepensjon til ektefelle, registrert partner eller samboer etter reglene i innskuddspensjonsloven § 7-7. Det samme gjelder pensjonskapital som forvaltes i spareavtale i henhold til § 2-6 første ledd.</article> <article class="defaultP" margin-top="true">§ 4-1 første ledd annet punktum skal lyde:</article><article class="legalP" id="kapittel-11-ledd-2">Som kollektiv tjenestepensjonsordning regnes her pensjonsordning etter innskuddspensjonsloven eller foretakspensjonsloven, samt kommunale pensjonsordninger som omfattes av forsikringsvirksomhetsloven kapittel 4.</article> <article class="defaultP" margin-top="true">§ 4-4 første punktum skal lyde:</article><article class="numberedLegalP" data-numerator="1" id="kapittel-11-nummer-2">(1) Ved flytting av kollektiv tjenestepensjonsordning etter reglene i forsikringsvirksomhetsloven kapittel 6, gjelder forsikringsvirksomhetsloven § 6-11 tilsvarende i forhold til individuelle pensjonsspareavtaler knyttet til den kollektive tjenestepensjonsordningen.</article></section><section class="section" data-name="kapXII" id="kapittel-12" data-lovdata-URL="LTI/lov/2015-12-04-96/KAPITTEL_12"><h2 data-text-align="center">XII</h2><article class="legalP" id="kapittel-12-ledd-1">I lov 25. november 2011 nr. 44 om verdipapirfond gjøres følgende endringer:</article> <article class="defaultP" margin-top="true">§ 1-2 første ledd nr. 9 underpunkt nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-12-ledd-1-punkt-1"><article class="legalP" id="kapittel-12-ledd-1-punkt-1-ledd-1">mindreårige barn til vedkommende selv, samt mindreårige barn til en person som nevnt i nr. 1 som vedkommende bor sammen med,</article></article></li></ul></article> <article class="defaultP" margin-top="true">§ 6-7 nytt femte ledd skal lyde:</article><article class="numberedLegalP" data-numerator="5" id="kapittel-12-nummer-1">(5) Et verdipapirfond kan, innenfor 35 prosent av fondets eiendeler, anvende plasseringsbegrensningene i § 6-6 annet og fjerde ledd og regler om motpartsrisiko ved unoterte derivater fastsatt i forskrift med hjemmel i § 6-1 samtidig overfor samme utsteder, men slik at plasseringer etter første ledd ikke kan overstige 20 prosent av fondets eiendeler.</article> <article class="defaultP" margin-top="true">§ 6-10 annet ledd skal lyde:</article><article class="numberedLegalP" data-numerator="2" id="kapittel-12-nummer-2">(2) Bestemmelsen i første ledd er ikke til hinder for at forvaltningsselskapet på vegne av verdipapirfondet opptar kortsiktige lån for inntil ti prosent av fondets eiendeler og stiller fondets midler som sikkerhet for oppfyllelse av derivatkontrakter og kontrakter som inngås for å oppnå en effektiv porteføljeforvaltning.</article> <article class="defaultP" margin-top="true">§ 6-11 skal lyde:</article><article class="futureLegalArticle" data-name="§6-11" id="kapittel-12-foreslåttparagraf-1"><span class="futureLegalArticleHeader">§ 6-11. <span class="legalArticleTitle">Teknikker for porteføljeforvaltning</span></span><article class="legalP" id="kapittel-12-foreslåttparagraf-1-ledd-1">Departementet kan i forskrift gi regler om bruk av teknikker for porteføljeforvaltning.</article></article></section><section class="section" data-name="kapXIII" id="kapittel-13" data-lovdata-URL="LTI/lov/2015-12-04-96/KAPITTEL_13"><h2 data-text-align="center">XIII</h2><article class="legalP" id="kapittel-13-ledd-1">I lov 13. desember 2013 nr. 106 om tjenestepensjon gjøres følgende endringer:</article> <article class="defaultP" margin-top="true">§ 8-7 annet ledd første punktum skal lyde:</article><article class="numberedLegalP" data-numerator="2" id="kapittel-13-nummer-1">(2) Uførepensjonen fra foretakets pensjonsordning skal reduseres inntil uførepensjonen sammen med eventuell uførepensjon fra fripoliser, pensjonsbevis og oppsatte rettigheter utgjør det høyeste av enten den uførepensjonen som er fastsatt i pensjonsplanen, eller summen av uførepensjon fra fripoliser, pensjonsbevis og oppsatte rettigheter.</article> <article class="defaultP" margin-top="true">§ 8-11 tredje ledd første punktum skal lyde:</article><article class="numberedLegalP" data-numerator="3" id="kapittel-13-nummer-2">(3) Uførepensjonen skal beregnes på den måte som er fastsatt i pensjonsplanen, på grunnlag av arbeidstakerens lønnsgrunnlag ved fratreden og avkastning tilført pensjonsbeviset fram til uføretidspunktet etter § 8-10 første ledd første punktum.</article></section><section class="section" data-name="kapXIV" id="kapittel-14" data-lovdata-URL="LTI/lov/2015-12-04-96/KAPITTEL_14"><h2 data-text-align="center">XIV</h2><article class="legalP" id="kapittel-14-ledd-1">I lov 10. april 2015 nr. 17 om finansforetak og finanskonsern gjøres følgende endringer:</article> <article class="defaultP" margin-top="true">§ 2-1 femte ledd skal lyde:</article><article class="numberedLegalP" data-numerator="5" id="kapittel-14-nummer-1">(5) Departementet kan gi forskrifter som gjør unntak fra, avgrenser eller utfyller bestemmelsene i paragrafen her, herunder fastsette plikter for og regler om tilsyn med foretak som er unntatt fra forbudet i første ledd.</article> <article class="defaultP" margin-top="true">§ 2-3 første ledd skal lyde:</article><article class="numberedLegalP" data-numerator="1" id="kapittel-14-nummer-2">(1) Betalingstjenester kan bare utføres av banker, kredittforetak, betalingsforetak og e-pengeforetak og av finansieringsforetak som etter denne loven har tillatelse til å drive slik virksomhet her i riket. Pengeoverføringer kan også utføres av foretak med tillatelse etter § 2-10 tredje ledd.</article> <article class="defaultP" margin-top="true">§ 2-4 første ledd første punktum skal lyde:</article><article class="legalP" id="kapittel-14-ledd-2">Elektroniske penger kan bare utstedes av banker, kredittforetak og e-pengeforetak og av finansieringsforetak som etter denne loven har tillatelse til å drive slik virksomhet her i riket.</article> <article class="defaultP" margin-top="true">§ 2-8 annet punktum skal lyde:</article><article class="legalP" id="kapittel-14-ledd-3">Tillatelsen kan også omfatte følgende typer virksomhet:<ul class="defaultList"><li data-li-identifier="a)" data-name="a)"><article class="listArticle" id="kapittel-14-ledd-3-punkt-1"><article class="legalP" id="kapittel-14-ledd-3-punkt-1-ledd-1">annen finansieringsvirksomhet,</article></article></li><li data-li-identifier="b)" data-name="b)"><article class="listArticle" id="kapittel-14-ledd-3-punkt-2"><article class="legalP" id="kapittel-14-ledd-3-punkt-2-ledd-1">forretninger for foretakets regning i penge-, valuta- og verdipapirmarkedet,</article></article></li><li data-li-identifier="c)" data-name="c)"><article class="listArticle" id="kapittel-14-ledd-3-punkt-3"><article class="legalP" id="kapittel-14-ledd-3-punkt-3-ledd-1">utstedelse av elektroniske penger,</article></article></li><li data-li-identifier="d)" data-name="d)"><article class="listArticle" id="kapittel-14-ledd-3-punkt-4"><article class="legalP" id="kapittel-14-ledd-3-punkt-4-ledd-1">ytelse av betalingstjenester,</article></article></li><li data-li-identifier="e)" data-name="e)"><article class="listArticle" id="kapittel-14-ledd-3-punkt-5"><article class="legalP" id="kapittel-14-ledd-3-punkt-5-ledd-1">andre særlige tjenester.</article></article></li></ul></article> <article class="defaultP" margin-top="true">§ 5-3 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-14-ledd-3-punkt-6"><article class="legalP" id="kapittel-14-ledd-3-punkt-6-ledd-1">finansieringsforetaket og kredittinstitusjonen, eller kredittinstitusjonene, omfattes av konsolidert tilsyn etter regler tilsvarende reglene i kapittel 18.</article></article></li></ul></article> <article class="defaultP" margin-top="true">§ 5-4 annet ledd første punktum skal lyde:</article><article class="legalP" id="kapittel-14-ledd-4">I tillegg til bestemmelsene angitt i første ledd, skal følgende bestemmelser i forsikringsvirksomhetsloven gjelde tilsvarende for virksomhet ved filial av forsikringsforetak med hovedsete i annen EØS-stat: § 2-7, § 3-4, § 3-5 første ledd, § 3-6 tredje ledd, § 3-23, § 3-24, § 4-16, § 7-3 annet ledd, § 7-6 første og tredje ledd, § 7-7 første ledd annet punktum og § 7-8, samt kapittel 6.</article> <article class="defaultP" margin-top="true">§ 6-1 sjette ledd første punktum skal lyde:</article><article class="legalP" id="kapittel-14-ledd-5">Departementet kan gi forskrift til utfylling, gjennomføring og avgrensning av bestemmelsene i kapittel 6, herunder regler om egnethetsvurderingen etter § 6-3.</article> <article class="defaultP" margin-top="true">§ 8-20 annet ledd annet punktum skal lyde:</article><article class="legalP" id="kapittel-14-ledd-6">Minst ett av medlemmene skal ikke være ansatt i foretaket eller i foretak i samme konsern og skal ha kvalifikasjoner innen regnskap eller revisjon.</article> <article class="defaultP" margin-top="true">§ 9-2 annet ledd skal lyde:</article><article class="numberedLegalP" data-numerator="2" id="kapittel-14-nummer-3">(2) Forbudet i første ledd er ikke til hinder for at den ansatte kan ha:<ul class="defaultList"><li data-li-identifier="a)" data-name="a)"><article class="listArticle" id="kapittel-14-nummer-3-punkt-1"><article class="legalP" id="kapittel-14-nummer-3-punkt-1-ledd-1">stilling eller verv knyttet til virksomhet som foretaket kan delta i eller drive i medhold av § 13-2,</article></article></li><li data-li-identifier="b)" data-name="b)"><article class="listArticle" id="kapittel-14-nummer-3-punkt-2"><article class="legalP" id="kapittel-14-nummer-3-punkt-2-ledd-1">verv eller stilling som nevnt i første ledd dersom forretningsforbindelsen er av begrenset omfang og styret i finansforetaket har godkjent at den ansatte innehar vervet eller stillingen.</article></article></li></ul></article> <article class="defaultP" margin-top="true">§ 11-15 første ledd tredje punktum skal lyde:</article><article class="legalP" id="kapittel-14-ledd-7">Bestemmelsen i panteloven § 6-4 om lovbestemt pant for boet gjelder tilsvarende for boets rett til dekning i sikkerhetsmassen.</article> <article class="defaultP" margin-top="true">§ 12-20 annet ledd nytt tredje punktum skal lyde:</article><article class="legalP" id="kapittel-14-ledd-8">Departementet kan i forskrift gi nærmere regler om innholdet og godkjenningen av vedtekter, samt gjøre unntak fra kravet til godkjenning for nærmere angitte typer vedtektsendringer.</article> <article class="defaultP" margin-top="true">§ 14-9 annet ledd skal lyde:</article><article class="numberedLegalP" data-numerator="2" id="kapittel-14-nummer-4">(2) Ansvarlig kapital kan bestå av basiskapital og supplerende kapital. Som basiskapital regnes differansen mellom verdien av eiendeler og forpliktelser med tillegg av ansvarlig lånekapital. Annen kapital enn basiskapital som foretaket har rett til å innkalle til dekning av tap, og som er godkjent av Finanstilsynet, regnes som supplerende kapital.</article> <article class="defaultP" margin-top="true">Ny § 16-10 skal lyde:</article><article class="futureLegalArticle" data-name="§16-10" id="kapittel-14-foreslåttparagraf-1"><span class="futureLegalArticleHeader">§ 16-10. <span class="legalArticleTitle">Lenke til nettbasert prisportal</span></span><article class="legalP" id="kapittel-14-foreslåttparagraf-1-ledd-1">Departementet kan gi forskrift om plikt for finansforetak om å lenke til prisopplysninger i nettbaserte prisportaler.</article></article> <article class="defaultP" margin-top="true">§ 17-13 annet ledd første punktum skal lyde:</article><article class="legalP" id="kapittel-14-ledd-9">Finansforetak som deltar i samarbeidende gruppe (eierforetakene), skal ved anvendelsen av regler om kapitalkrav og andre soliditets- og sikkerhetskrav, foreta forholdsmessig konsolidering av eierandeler i det ene eller de finansforetak som forestår den virksomhet som samarbeidet omfatter, uavhengig av størrelsen av eierandelen.</article> <article class="defaultP" margin-top="true">§ 18-1 åttende ledd skal lyde:</article><article class="numberedLegalP" data-numerator="8" id="kapittel-14-nummer-5">(8) Bestemmelsene i paragrafen her gjelder ikke eierforetak som nevnt i § 17-6 annet ledd bokstav c, med mindre annet fastsettes av departementet i forskrift eller ved enkeltvedtak.</article> <article class="defaultP" margin-top="true">§ 18-2 første ledd skal lyde:</article><article class="numberedLegalP" data-numerator="1" id="kapittel-14-nummer-6">(1) Regler om kapitalkrav og andre soliditets- og sikkerhetskrav skal anvendes på konsolidert basis etter følgende regler:<ul class="defaultList"><li data-li-identifier="a)" data-name="a)"><article class="listArticle" id="kapittel-14-nummer-6-punkt-1"><article class="legalP" id="kapittel-14-nummer-6-punkt-1-ledd-1">Full konsolidering anvendes for datterforetak. Dersom det kan godtgjøres at eierne av eierandeler og annen ansvarlig kapital er finansforetak eller verdipapirforetak med tilstrekkelig soliditet, og at ansvarsforholdet mellom eierne av ansvarlig kapital er tilstrekkelig fastslått, kan Finanstilsynet likevel tillate at et datterforetak konsolideres etter prinsippet om forholdsmessig konsolidering.</article></article></li><li data-li-identifier="b)" data-name="b)"><article class="listArticle" id="kapittel-14-nummer-6-punkt-2"><article class="legalP" id="kapittel-14-nummer-6-punkt-2-ledd-1">Forholdsmessig konsolidering anvendes når foretaket har deltakerinteresser i et annet foretak som ikke er datterforetak, eller har felles ledelse med et annet foretak. Med deltakerinteresser menes rettigheter til kapital i andre foretak som ved å skape en varig tilknytning til disse foretakene skal bidra til foretakets virksomhet eller som utgjør en direkte eller indirekte eierandel på 20 prosent eller mer av stemmeretten eller kapitalen i et foretak. Finanstilsynet kan gi pålegg om forholdsmessig konsolidering også for eierandeler ned til 10 prosent.</article></article></li></ul></article> <article class="defaultP" margin-top="true">§ 18-2 tredje ledd skal lyde:</article><article class="numberedLegalP" data-numerator="3" id="kapittel-14-nummer-7">(3) Ved beregningen av om krav til ansvarlig kapital er oppfylt på konsolidert basis, skal det tas hensyn til hvor effektivt den ansvarlige kapitalen kan overføres og gjøres tilgjengelig på tvers av foretakene i gruppen. Finanstilsynet kan ved enkeltvedtak beslutte at kapitalkrav og andre soliditets- og sikkerhetskrav skal beregnes på en annen måte enn fastsatt i denne paragrafen.</article> <article class="defaultP" margin-top="true">§ 18-3 annet ledd skal lyde:</article><article class="numberedLegalP" data-numerator="2" id="kapittel-14-nummer-8">(2) Transaksjoner og engasjementer mellom foretak i et finanskonsern skal være i samsvar med vanlige forretningsmessige vilkår og prinsipper mellom uavhengige parter. Det samme gjelder transaksjoner og engasjementer mellom et finansforetak og et annet foretak når ett av foretakene har deltakerinteresser som nevnt i § 18-2 første ledd bokstav b i det andre foretaket, eller når foretakene har felles ledelse.</article> <article class="defaultP" margin-top="true">§ 18-5 femte ledd skal lyde:</article><article class="numberedLegalP" data-numerator="5" id="kapittel-14-nummer-9">(5) Utlevering av opplysninger etter første til tredje ledd kan skje uten samtykke fra kunden bare dersom også mottakeren av opplysningene er underlagt taushetsplikt etter § 9-6 eller § 16-2.</article> <article class="defaultP" margin-top="true">§ 21-9 første ledd skal lyde:</article><article class="numberedLegalP" data-numerator="1" id="kapittel-14-nummer-10">(1) Har Finanstilsynet grunn til å anta:<ul class="defaultList"><li data-li-identifier="a)" data-name="a)"><article class="listArticle" id="kapittel-14-nummer-10-punkt-1"><article class="legalP" id="kapittel-14-nummer-10-punkt-1-ledd-1">at et foretak ikke klarer å oppfylle sine forpliktelser etter hvert som de forfaller,</article></article></li><li data-li-identifier="b)" data-name="b)"><article class="listArticle" id="kapittel-14-nummer-10-punkt-2"><article class="legalP" id="kapittel-14-nummer-10-punkt-2-ledd-1">at et foretak ikke er i stand til å oppfylle gjeldende krav til ansvarlig kapital i samsvar med pålegg fra Finanstilsynet, eller</article></article></li><li data-li-identifier="c)" data-name="c)"><article class="listArticle" id="kapittel-14-nummer-10-punkt-3"><article class="legalP" id="kapittel-14-nummer-10-punkt-3-ledd-1">at et foretaks eiendeler og inntekter til sammen ikke er tilstrekkelige til fullt ut å dekke forpliktelsene,</article></article></li></ul><p class="leddfortsettelse">skal det straks gis slik melding som angitt i annet ledd.</p></article> <article class="defaultP" margin-top="true">§ 21-11 første ledd annet punktum skal lyde:</article><article class="legalP" id="kapittel-14-ledd-10">Det samme gjelder dersom foretaket er ute av stand til å oppfylle kravene til ansvarlig kapital, med mindre det blir gitt samtykke til at foretaket midlertidig har lavere ansvarlig kapital enn fastsatt.</article> <article class="defaultP" margin-top="true">§ 22-1 skal lyde:</article><article class="futureLegalArticle" data-name="§22-1" id="kapittel-14-foreslåttparagraf-2"><span class="futureLegalArticleHeader">§ 22-1. <span class="legalArticleTitle">Straff</span></span><article class="legalP" id="kapittel-14-foreslåttparagraf-2-ledd-1">Den som forsettlig eller uaktsomt overtrer denne loven eller bestemmelse eller pålegg gitt med hjemmel i loven, straffes med bøter, eller under særlig skjerpende omstendigheter med fengsel i inntil 1 år, dersom forholdet ikke går inn under noen strengere straffebestemmelse.</article></article> <article class="defaultP" margin-top="true">§ 22-2 tredje ledd første punktum skal lyde:</article><article class="legalP" id="kapittel-14-ledd-11">Eierandel ervervet i strid med regler om eierkontroll skal umiddelbart tvangsselges.</article> <article class="defaultP" margin-top="true">§ 23-2 tredje ledd oppheves.</article> <article class="defaultP" margin-top="true">Nåværende fjerde ledd blir tredje ledd.</article></section><section class="section" data-name="kapXV" id="kapittel-15" data-lovdata-URL="LTI/lov/2015-12-04-96/KAPITTEL_15"><h2 data-text-align="center">XV</h2><ul class="defaultList"><li data-li-identifier="1." data-name="1."><article class="listArticle" id="kapittel-15-punkt-1"><article class="legalP" id="kapittel-15-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-15-punkt-2"><article class="legalP" id="kapittel-15-punkt-2-ledd-1">Departementet kan fastsette overgangsregler.</article></article></li></ul></section></main></body></html>