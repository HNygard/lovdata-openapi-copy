<!DOCTYPE html><html lang="no"><head><title>Forskrift om endring i produktforskriften (gjennomføring av endringer i drivstoffkvalitetsdirektivet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-11-02-1261</dd><dt class="dokid">DokumentID</dt><dd class="dokid">LTI/forskrift/2015-11-02-1261</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 12 s 2002</dd><dt class="dateInForce">I kraft fra</dt><dd class="dateInForce">2015-11-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1976-06-11-79/§5</li><li>lov/1976-06-11-79/§8</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">2015-11-10 15:00</dd><dt class="journalNumber">Journalnummer</dt><dd class="journalNumber">2015-1046</dd><dt class="titleShort">Korttittel</dt><dd class="titleShort">Endr. i produktforskriften</dd><dt class="title">Tittel</dt><dd class="title">Forskrift om endring i produktforskriften (gjennomføring av endringer i drivstoffkvalitetsdirektivet)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 2. november 2015 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, § 5 og § 8, jf. delegeringsvedtak 7. september 1990 nr. 730. <br /><strong>EØS-henvisninger:</strong> EØS-avtalen vedlegg II kap. XVII nr. 6 (oppheving av direktiv 93/12/EØF ved direktiv 2009/30/EF), nr. 6a (direktiv 98/70/EF som endret ved direktiv 2009/30/EF, direktiv 2011/63/EU og direktiv 2014/77/EU), nr. 6c (beslutning 2011/13/EU), vedlegg IV nr. 45 (beslutning 2011/13/EU) og vedlegg XX nr. 21ad (direktiv 1999/32/EF som endret ved direktiv 2009/30/EF).</dd><dt class="refid">RefID</dt><dd class="refid">forskrift/2015-11-02-1261</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i produktforskriften (gjennomføring av endringer i drivstoffkvalitetsdirektivet)<ul class="tocSubUl"><li>I<ul class="tocSubUl"><li>§ 2-20. Kvaliteten på bensin og autodiesel</li><li>§ 2-21. Krav til klimagassreduksjon fra drivstoff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-11-02-1261" id="dokument"><h1>Forskrift om endring i produktforskriften (gjennomføring av endringer i drivstoffkvalitetsdirektivet)</h1><section class="section" data-name="kapI" id="kapittel-1" data-lovdata-URL="LTI/forskrift/2015-11-02-1261/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">§ 2-20 skal lyde:</article><article class="futureLegalArticle" data-name="§2-20" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-20</span>. <span class="legalArticleTitle">Kvaliteten på bensin og autodiesel</span></span><article class="legalP" id="kapittel-1-foreslåttparagraf-1-ledd-1">De som importerer, setter sammen, distribuerer eller omsetter bensin og autodiesel med eller uten innblandet biodrivstoff til bruk i motorvogner, ikke-veigående maskiner, landbrukstraktorer og fritidsbåter som ikke går til sjøs, skal oppfylle kravene til kvalitet i vedlegg IV (tabell 1 og 2) til dette kapitlet. Forsvarets bruk av flydrivstoff til drift av bakkeutstyr omfattes ikke.</article><article class="legalP" id="kapittel-1-foreslåttparagraf-1-ledd-2">Med bensin menes alle flyktige mineraloljer som kan anvendes i forbrenningsmotorer med styrt tenning for framdrift av kjøretøyer og som omfattes av tolltariffnumrene 27.10.1231, 27.10.1232, 27.10.1233, 27.10.1241 og 27.10.1242.</article><article class="legalP" id="kapittel-1-foreslåttparagraf-1-ledd-3">Med autodiesel menes gassoljer som kan anvendes i motorvogner, og gassoljer til bruk i ikke-veigående maskiner, landbrukstraktorer og fritidsbåter som ikke går til sjøs som omfattes av tolltariffnummer 27.10.1941.</article><article class="legalP" id="kapittel-1-foreslåttparagraf-1-ledd-4">Med biodrivstoff menes flytende eller gassformig brensel til transport som er produsert av biomasse.</article><article class="legalP" id="kapittel-1-foreslåttparagraf-1-ledd-5">For bruk av bensin i bevaringsverdige kjøretøyer tillates maksimalt blyinnhold på 0,15 gram pr. liter bensin. Salget skal ikke overskride 0,03&#xa0;% av det totale årlige bensinsalget.</article><article class="legalP" id="kapittel-1-foreslåttparagraf-1-ledd-6">For å ta hensyn til at mindre forurensninger kan forekomme i forsyningskjeden, tillates det at autodiesel til bruk i ikke-veigående maskiner, landbrukstraktorer og fritidsbåter som ikke går til sjøs, kan inneholde opp til 20 mg/kg svovel når det leveres til sluttbruker.</article><article class="legalP" id="kapittel-1-foreslåttparagraf-1-ledd-7">Ved innblanding i autodiesel skal biodrivstoff basert på fettsyremetylester (FAME) tilfredsstille kravene i NS EN 14214.</article><article class="legalP" id="kapittel-1-foreslåttparagraf-1-ledd-8">På utsalgssteder der biodrivstoff er blandet i fossilt drivstoff skal det opplyses om dette. For autodiesel skal det opplyses om innholdet av fettsyremetylester (FAME). Hvis andelen biodrivstoff overstiger 10 volumprosent skal dette merkes ved salgssted.</article><article class="legalP" id="kapittel-1-foreslåttparagraf-1-ledd-9">Tilsetning av metylsyklopentadienyl mangan trikarbonyl (MMT) skal utgjøre maksimalt 2 mg mangan per liter drivstoff. Salgssteder der metalliske additiver er tilsatt drivstoffet skal være merket tydelig med «Inneholder metalliske additiver».</article><article class="legalP" id="kapittel-1-foreslåttparagraf-1-ledd-10">De ansvarlige etter første ledd skal gjennomføre drivstoffkontroll etter gjeldende CEN-standarder eller på en tilsvarende måte. Kontroll av drivstoffkvalitetene skal utføres i henhold til krav og analysemetoder gitt i tabellene 1 og 2 i vedlegg IV til dette kapitlet.</article><article class="legalP" id="kapittel-1-foreslåttparagraf-1-ledd-11">De ansvarlige etter første ledd skal innen 31. mars hvert år rapportere resultatene av forrige års drivstoffkontroll til Miljødirektoratet.</article></article> <article class="defaultP" margin-top="true">Ny § 2-21 skal lyde:</article><article class="futureLegalArticle" data-name="§2-21" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-21</span>. <span class="legalArticleTitle">Krav til klimagassreduksjon fra drivstoff</span></span><article class="legalP" id="kapittel-1-foreslåttparagraf-2-ledd-1">Omsettere av drivstoff til motorvogner, ikke-veigående maskiner, landbrukstraktorer og fritidsbåter som ikke går til sjøs, skal redusere livssyklusutslippene av klimagasser per enhet energi med minimum 6&#xa0;% innen 31. desember 2020. Reduksjonen skal beregnes i forhold til fastsatt gjennomsnittsnivå i EU for livssyklusutslippene av klimagasser fra fossile drivstoff per enhet energi i 2010.</article><article class="legalP" id="kapittel-1-foreslåttparagraf-2-ledd-2">Med omsetter menes her den som er ansvarlig for innbetaling av særavgift knyttet til drivstoffet slik dette er angitt i særavgiftsforskriften § 5-1 og § 5-2, jf. § 2-1, også dersom drivstoffet er unntatt for særavgifter.</article><article class="legalP" id="kapittel-1-foreslåttparagraf-2-ledd-3">Med livssyklusutslipp av klimagasser menes her netto utslipp av CO<sub>2,</sub> CH<sub>4</sub> og N<sub>2</sub> O som kan tilskrives drivstoffet eller annen tilført energi. Dette omfatter alle relevante stadier fra utvinning eller dyrkning, inkludert endringer i arealbruk, transport og distribusjon, bearbeiding og forbrenning, uansett hvor disse utslippene har oppstått.</article><article class="legalP" id="kapittel-1-foreslåttparagraf-2-ledd-4">De ansvarlige etter første ledd skal innen 31. mars hvert år rapportere til Miljødirektoratet<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">forrige kalenderårs omsatte volum av ulike typer drivstoff til motorvogner, ikke-veigående maskiner, landbrukstraktorer og fritidsbåter som ikke går til sjøs. Det skal også gis opplysninger om hvor drivstoffet/energien er kjøpt og opprinnelsesland.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-4-punkt-2"><article class="legalP" id="kapittel-1-foreslåttparagraf-2-ledd-4-punkt-2-ledd-1">forrige kalenderårs livssyklusutslipp av klimagasser per energienhet omsatt drivstoff.</article></article></li></ul></article><article class="legalP" id="kapittel-1-foreslåttparagraf-2-ledd-5">Livssyklusutslipp av klimagasser fra biodrivstoff skal beregnes etter metode som er beskrevet i Vedlegg I til IV i kapittel 3. Biodrivstoff som skal telle med i oppfyllelsen av kravet om reduserte klimagassutslipp, må oppfylle bærekraftskriteriene i § 3-5 til § 3-9. Rapporteringen på biodrivstoff skal være i tråd med reglene beskrevet i § 3-10 og § 3-11.</article></article> <article class="defaultP" margin-top="true">I kapittel 2 vedlegg IV skal tabell 1 lyde:</article> <article class="defaultP" margin-top="true"><i>Krav til bensin</i><table><thead><tr><th data-text-align="left" data-vertical-align="top"><i>Parameter</i><sup>1</sup></th><th data-text-align="center" data-vertical-align="top"><i>Enhet</i></th><th colspan="2" data-text-align="center" data-vertical-align="top"><i>Grenseverdier</i><sup>2</sup></th></tr><tr><th data-text-align="left" data-vertical-align="top"><br /></th><th data-text-align="center" data-vertical-align="top"><br /></th><th data-text-align="center" data-vertical-align="top"><i>Kriterium</i></th><th data-text-align="center" data-vertical-align="top"><br /></th></tr></thead><tbody><tr><td data-text-align="left" data-vertical-align="top">Research-oktantall (RON)</td><td data-text-align="center" data-vertical-align="top">–</td><td data-text-align="center" data-vertical-align="top">Min.</td><td data-text-align="center" data-vertical-align="top">95<sup>3</sup></td></tr><tr><td data-text-align="left" data-vertical-align="top">Motor-oktantall (MON)</td><td data-text-align="center" data-vertical-align="top">–</td><td data-text-align="center" data-vertical-align="top">Min.</td><td data-text-align="center" data-vertical-align="top">85<sup>3</sup></td></tr><tr><td data-text-align="left" data-vertical-align="top">RVP – sommer<sup>4</sup></td><td data-text-align="center" data-vertical-align="top">kPa</td><td data-text-align="center" data-vertical-align="top">Maks.</td><td data-text-align="center" data-vertical-align="top">70,0</td></tr><tr><td data-text-align="left" data-vertical-align="top">Destillasjon:</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">– fordampet ved 100 °C</td><td data-text-align="center" data-vertical-align="top">% v/v</td><td data-text-align="center" data-vertical-align="top">Min.</td><td data-text-align="center" data-vertical-align="top">46,0</td></tr><tr><td data-text-align="left" data-vertical-align="top">– fordampet ved 150 °C</td><td data-text-align="center" data-vertical-align="top">% v/v</td><td data-text-align="center" data-vertical-align="top">Min.</td><td data-text-align="center" data-vertical-align="top">75,0</td></tr><tr><td data-text-align="left" data-vertical-align="top">Hydrokarboner:</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">– olefiner</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">18,0</td></tr><tr><td data-text-align="left" data-vertical-align="top">– aromater</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">35,0</td></tr><tr><td data-text-align="left" data-vertical-align="top">– benzen</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">Oksygeninnhold</td><td data-text-align="center" data-vertical-align="top">% m/m</td><td data-text-align="center" data-vertical-align="top">Maks.</td><td data-text-align="center" data-vertical-align="top">3,7</td></tr><tr><td data-text-align="left" data-vertical-align="top">Oksygenater:</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">– metanol</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">– etanol, stabilisatorer kan være tilsatt</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">– isopropylalkohol</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">12</td></tr><tr><td data-text-align="left" data-vertical-align="top">– tertbutylalkohol</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">15</td></tr><tr><td data-text-align="left" data-vertical-align="top">– isobutylalkohol</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">15</td></tr><tr><td data-text-align="left" data-vertical-align="top">– etere som inneholder 5 karbonatomer pr. molekyl eller flere</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">22</td></tr><tr><td data-text-align="left" data-vertical-align="top">– andre oksygenater<sup>5</sup></td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">15</td></tr><tr><td data-text-align="left" data-vertical-align="top">Svovelinnhold</td><td data-text-align="center" data-vertical-align="top">mg/kg</td><td data-text-align="center" data-vertical-align="top">Maks.</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">Blyinnhold</td><td data-text-align="center" data-vertical-align="top">g/l</td><td data-text-align="center" data-vertical-align="top">Maks.</td><td data-text-align="center" data-vertical-align="top">0,005</td></tr></tbody></table></article> <article class="defaultP" margin-top="true">I fotnote 1 skal «NS-EN-228:2004» endres til «NS-EN 228:2012».</article> <article class="defaultP" margin-top="true">Fotnote 6 blir fotnote 5 og skal lyde:</article><article class="legalP" id="kapittel-1-ledd-2">Andre monoalkoholer og etere med sluttkokepunkt som ikke er høyere enn det sluttkokepunktet som er fastsatt i NS-EN 228:2012.</article> <article class="defaultP" margin-top="true">I kapittel 2 vedlegg IV skal tabell 2 lyde:</article> <article class="defaultP" margin-top="true"><i>Krav til autodiesel</i><table><thead><tr><th data-text-align="left" data-vertical-align="top"><i>Parameter</i><sup>1</sup></th><th data-text-align="center" data-vertical-align="top"><i>Enhet</i></th><th colspan="2" data-text-align="center" data-vertical-align="top"><i>Grenseverdier</i><sup>2</sup></th></tr><tr><th data-text-align="left" data-vertical-align="top"><br /></th><th data-text-align="center" data-vertical-align="top"><br /></th><th data-text-align="center" data-vertical-align="top"><i>Kriterium</i></th><th data-text-align="center" data-vertical-align="top"><br /></th></tr></thead><tbody><tr><td data-text-align="left" data-vertical-align="top">Cetantall</td><td data-text-align="center" data-vertical-align="top">–</td><td data-text-align="center" data-vertical-align="top">Min.</td><td data-text-align="center" data-vertical-align="top">51,0</td></tr><tr><td data-text-align="left" data-vertical-align="top">Densitet ved 15 °C</td><td data-text-align="center" data-vertical-align="top">kg/m<sup>3</sup></td><td data-text-align="center" data-vertical-align="top">Maks.</td><td data-text-align="center" data-vertical-align="top">845</td></tr><tr><td data-text-align="left" data-vertical-align="top">Destillasjon:</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">– 95&#xa0;% v/v gjenvunnet ved</td><td data-text-align="center" data-vertical-align="top">°C</td><td data-text-align="center" data-vertical-align="top">Maks.</td><td data-text-align="center" data-vertical-align="top">360</td></tr><tr><td data-text-align="left" data-vertical-align="top">Polyaromatiske hydrokarboner (PAH)</td><td data-text-align="center" data-vertical-align="top">% m/m</td><td data-text-align="center" data-vertical-align="top">Maks.</td><td data-text-align="center" data-vertical-align="top">8</td></tr><tr><td data-text-align="left" data-vertical-align="top">Svovelinnhold</td><td data-text-align="center" data-vertical-align="top">mg/kg</td><td data-text-align="center" data-vertical-align="top">Maks.</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">FAME-innhold EN 14078</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">7<sup>3</sup></td></tr></tbody></table></article> <article class="defaultP" margin-top="true">I fotnote 1 skal «NS-EN 590-2004» endres til «NS-EN 590:2013».</article> <article class="defaultP" margin-top="true">I fotnote 2 skal ordene «(publisert i 1995)» utgå.</article> <article class="defaultP" margin-top="true">Ny fotnote 3 skal lyde:</article><article class="legalP" id="kapittel-1-ledd-3">Biodrivstoff basert på fettsyremetylester (FAME) skal tilfredsstille kravene i NS-EN 14214.</article> <article class="defaultP" margin-top="true">§ 3-9 andre ledd og tilhørende fotnote 1 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-11-02-1261/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>