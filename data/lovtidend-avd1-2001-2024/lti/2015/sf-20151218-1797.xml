<!DOCTYPE html><html lang="no"><head><title>Forskrift om endring i forskrift om styring og opplysningsplikt i petroleumsvirksomheten og på enkelte landanlegg (styringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-18-1797</dd><dt class="dokid">DokumentID</dt><dd class="dokid">LTI/forskrift/2015-12-18-1797</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 17 s 2707</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-611</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/2005-06-17-62/§1-3</li><li>lov/2005-06-17-62/§3-1</li><li>lov/2005-06-17-62/§5-2</li><li>lov/2005-06-17-62/§18-5</li><li>lov/2002-06-14-20/§5</li><li>lov/2002-06-14-20/§6</li><li>lov/2002-06-14-20/§8</li><li>lov/2002-06-14-20/§20</li><li>lov/2002-06-14-20/§21</li><li>lov/2002-06-14-20/§22</li><li>lov/2002-06-14-20/§23</li><li>lov/2002-06-14-20/§24</li><li>lov/2002-06-14-20/§25</li><li>lov/2002-06-14-20/§28</li><li>lov/2002-06-14-20/§43</li><li>lov/1976-06-11-79/§4</li><li>lov/1976-06-11-79/§8</li><li>lov/1929-05-24-4/§2</li><li>lov/1929-05-24-4/§10</li><li>lov/1929-05-24-4/§12</li><li>forskrift/2010-02-12-158/§29</li><li>forskrift/2010-02-12-158/§68</li><li>lov/1981-03-13-6/§9</li><li>lov/1981-03-13-6/§39</li><li>lov/1981-03-13-6/§40</li><li>lov/1981-03-13-6/§52b</li></ul></dd><dt class="dateOfPublication">Kunngjort</dt><dd class="dateOfPublication">2016-01-04 15:45</dd><dt class="journalNumber">Journalnummer</dt><dd class="journalNumber">2015-1496</dd><dt class="titleShort">Korttittel</dt><dd class="titleShort">Endr. i styringsforskriften</dd><dt class="title">Tittel</dt><dd class="title">Forskrift om endring i forskrift om styring og opplysningsplikt i petroleumsvirksomheten og på enkelte landanlegg (styringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet 18. desember 2015 med hjemmel i lov 29. november 1996 nr. 72 om petroleumsvirksomhet § 10-18, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3, § 3-1, § 5-2 og § 18-5, lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 5, § 6, § 8, § 20, § 21, § 22, § 23, § 24, § 25, § 28 og § 43, lov 11. juni 1976 nr. 79 om kontroll med produkter og forbrukertjenester (produktkontrolloven) § 4, lov 24. mai 1929 nr. 4 om tilsyn med elektriske anlegg og elektrisk utstyr (el-tilsynsloven) § 2, § 10 og § 12 og forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 29 og § 68 første ledd bokstav a. Fastsatt av Miljødirektoratet 18. desember 2015 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 9, § 39 tredje ledd, § 40 og § 52b, lov 11. juni 1976 nr. 79 om kontroll med produkter og forbrukertjenester (produktkontrolloven) § 8 siste ledd og forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68 første ledd bokstav a.</dd><dt class="refid">RefID</dt><dd class="refid">forskrift/2015-12-18-1797</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om styring og opplysningsplikt i petroleumsvirksomheten og på enkelte landanlegg (styringsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-18-1797" id="dokument"><h1>Forskrift om endring i forskrift om styring og opplysningsplikt i petroleumsvirksomheten og på enkelte landanlegg (styringsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-18-1797/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. april 2010 nr. 611 om styring og opplysningsplikt i petroleumsvirksomheten og på enkelte landanlegg (styringsforskriften) gjøres følgende endringer:</article> <article class="defaultP" margin-top="true">§ 9 Akseptkriterier for storulykkesrisiko og miljørisiko</article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-2">Operatøren skal sette akseptkriterier for storulykkesrisiko og for miljørisiko knyttet til akutt forurensning.</article> <article class="defaultP" margin-top="true">§ 16 Generelle krav til analyser</article> <article class="defaultP" margin-top="true">Fjerde ledd skal lyde:</article><article class="legalP" id="kapittel-1-ledd-3">Den ansvarlige skal sette kriterier for utføring av nye analyser og/eller oppdatering av eksisterende analyser i forhold til endringer i betingelsene, forutsetningene, kunnskap og avgrensningene som enkeltvis eller samlet påvirker risikoen forbundet med virksomheten.</article> <article class="defaultP" margin-top="true">§ 17 Risikoanalyser og beredskapsanalyser</article> <article class="defaultP" margin-top="true">Første ledd, tredje punktum skal lyde:</article><article class="legalP" id="kapittel-1-ledd-4">Risikoanalyser skal utføres for å identifisere og vurdere hva som kan bidra til blant annet storulykkesrisiko og til miljørisiko knyttet til akutt forurensning, samt vise hvilken effekt ulike prosesser, operasjoner og modifikasjoner har på storulykkes- og miljørisikoen.</article> <article class="defaultP" margin-top="true">Tredje ledd, bokstav d skal lyde:</article><article class="legalP" id="kapittel-1-ledd-5">identifisere og analysere risikoreduserende tiltak, jf. rammeforskriften § 11 og denne forskriften § 4 og § 5.</article> <article class="defaultP" margin-top="true">Nytt femte ledd skal lyde:</article><article class="legalP" id="kapittel-1-ledd-6">For større utslipp av olje eller kondensat, skal det gjennomføres drifts- og spredningssimuleringer.</article> <article class="defaultP" margin-top="true">Femte ledd blir sjette ledd.</article> <article class="defaultP" margin-top="true">Nytt siste ledd skal lyde:</article><article class="legalP" id="kapittel-1-ledd-7">De miljørettede risiko- og beredskapsanalysene skal oppdateres ved vesentlige endringer som påvirker miljørisikoen eller beredskapssituasjonen. Behov for oppdatering skal uansett vurderes hvert femte år. Vurderingen skal dokumenteres og kunne fremlegges på forespørsel fra Miljødirektoratet.</article> <article class="defaultP" margin-top="true">§ 30 Informasjon om oppfølging av fare- og ulykkessituasjoner</article> <article class="defaultP" margin-top="true">Fjerde ledd skal lyde:</article><article class="legalP" id="kapittel-1-ledd-8">Ved aksjoner mot akutt forurensning fra innretninger og fartøy til havs skal operatøren sikre at aksjonsplanen som nevnt i aktivitetsforskriften § 79 sendes til Kystverket så snart som mulig.</article> <article class="defaultP" margin-top="true">Nytt siste ledd skal lyde:</article><article class="legalP" id="kapittel-1-ledd-9">Rapporter fra miljøundersøkelser ved akutt forurensning, jf. aktivitetsforskriften § 58, skal sendes Miljødirektoratet og Kystverket så snart de foreligger.</article> <article class="defaultP" margin-top="true">§ 34 Opplysninger om overvåking, utslipp og risiko for forurensning</article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-10">Operatøren skal sende følgende materiale og opplysninger til Miljødirektoratet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">resultater fra overvåking av det ytre miljøet, jf. aktivitetsforskriften kapittel X. Resultatene skal sendes inn i henhold til retningslinjer for overvåking av petroleumsvirksomheten til havs (M-300). Frist for å sende inn kvalitetssikrede utkast til rapporter fra overvåking av bunnhabitater (sediment og fauna), grunnlagsundersøkelser, og vannsøyleovervåking er 1. april året etter at undersøkelsene ble gjennomført. Frist for levering av endelig rapporter er 1. oktober. Betydelige avvik fra den forventete tilstand eller utviklingen, skal rapporteres til Miljødirektoratet så snart som mulig. Øvrige resultater fra overvåking skal sendes inn så snart de foreligger,</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">opplysninger om endringer i risikoen for forurensning. Opplysningene skal omfatte årsakene til endringen og iverksatte korrigerende tiltak,</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">årlig rapport i henhold til Miljødirektoratets retningslinjer for rapportering fra petroleumsvirksomhet til havs (M-107). Fristen for rapportering er 15. mars påfølgende år. Rapporteringen skal skje ved bruk av Environment Hub (EEH). Ferdig kvalitetssikrede rapporter og underliggende data skal være tilgjengelige for Miljødirektoratet innen rapporteringsfristen,</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">planer for miljøovervåking av bunnhabitater, som nevnt i aktivitetsforskriften § 54, skal sendes Miljødirektoratet innen 1. februar det året overvåkingen skal gjennomføres. Planer for miljøovervåking av vannsøylen, som nevnt i aktivitetsforskriften § 55, skal sendes innen 1. april det året overvåkingen skal gjennomføres.</article></article></li></ul></article> <article class="defaultP" margin-top="true">§ 40 Materiale og opplysninger som skal sendes til andre institusjoner</article> <article class="defaultP" margin-top="true">Bokstav i oppheves.</article> <article class="defaultP" margin-top="true">§ 42 Oppbevaring av materiale og opplysninger</article> <article class="defaultP" margin-top="true">Første ledd, bokstav g skal lyde:</article><article class="legalP" id="kapittel-1-ledd-11">operatøren oppbevare materiale og opplysninger om avfall, utslipp til ytre miljø og forbruk av kjemikalier,</article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-18-1797/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2016.</article></section></main></body></html>