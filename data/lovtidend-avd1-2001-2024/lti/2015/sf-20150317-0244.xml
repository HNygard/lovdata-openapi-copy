<!DOCTYPE html><html lang="no"><head><title>Forskrift om endring i forskrift om bruk av sorteringsristsystem i fiske med stormasket trål</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-03-17-244</dd><dt class="dokid">DokumentID</dt><dd class="dokid">LTI/forskrift/2015-03-17-244</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 3 s 399</dd><dt class="dateInForce">I kraft fra</dt><dd class="dateInForce">2015-03-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-12-20-1786</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/1976-12-17-91/§4</li><li>forskrift/2004-12-22-1878/§98</li><li>forskrift/1977-05-13-2/§14</li><li>forskrift/1977-06-03-6/§3</li><li>forskrift/1994-09-21-881/§6a</li><li>lov/1925-07-17-11/§4</li><li>forskrift/1978-04-28-20/§1</li><li>forskrift/1994-09-21-882/§6a</li></ul></dd><dt class="dateOfPublication">Kunngjort</dt><dd class="dateOfPublication">2015-03-24 15:05</dd><dt class="journalNumber">Journalnummer</dt><dd class="journalNumber">2015-0208</dd><dt class="titleShort">Korttittel</dt><dd class="titleShort">Endr. i forskrift om bruk av sorteringsrist i fiske</dd><dt class="title">Tittel</dt><dd class="title">Forskrift om endring i forskrift om bruk av sorteringsristsystem i fiske med stormasket trål</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 17. mars 2015 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16, lov 17. desember 1976 nr. 91 om Norges økonomiske sone § 4, forskrift 22. desember 2004 nr. 1878 om utøvelse av fisket i sjøen § 98, forskrift 13. mai 1977 nr. 2 om utlendingers fiske og fangst i Norges økonomiske sone og landinger til norsk havn § 14, forskrift 3. juni 1977 nr. 6 om fiskevernsone ved Svalbard § 3, forskrift 21. september 1994 nr. 881 om maskevidde, bifangst og minstemål m.m. ved fiske i fiskevernsonen ved Svalbard § 6a, lov 17. juli 1925 nr. 11 om Svalbard § 4, forskrift 28. april 1978 nr. 20 om regulering av fiske og fangst mv. i Svalbards territorialfarvann og indre farvann § 1 og forskrift 21. september 1994 nr. 882 om maskevidde, bifangst og minstemål m.m. ved fiske i Svalbards territorialfarvann § 6a.</dd><dt class="refid">RefID</dt><dd class="refid">forskrift/2015-03-17-244</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av sorteringsristsystem i fiske med stormasket trål<ul class="tocSubUl"><li>I<ul class="tocSubUl"><li>§ 13. Montering</li><li>§ 18. Montering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-03-17-244" id="dokument"><h1>Forskrift om endring i forskrift om bruk av sorteringsristsystem i fiske med stormasket trål</h1><section class="section" data-name="kapI" id="kapittel-1" data-lovdata-URL="LTI/forskrift/2015-03-17-244/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2010 nr. 1786 om bruk av sorteringsristsystem i fiske med stormasket trål gjøres følgende endringer:</article> <article class="defaultP" margin-top="true">§ 13 (endret) skal lyde:</article><article class="futureLegalArticle" data-name="§13" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Montering</span></span><article class="legalP" id="kapittel-1-foreslåttparagraf-1-ledd-1">Sorteringsristsystemet, som består av en nettseksjon der sorteringsrist eller sorteringsristkassett, løftepanel, ledepanel og en forlengelse er montert, skal monteres inn mellom trålens belg og trålens forlengelse eller sekk.</article><article class="legalP" id="kapittel-1-foreslåttparagraf-1-ledd-2">I en to-panels nettseksjon skal sorteringsrist systemet monteres på følgende måte:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Sorteringsrist eller sorteringsristkassett, løftepanel og ledepanel monteres inn i nettseksjonen som vist på figur 1, 2, 6c og 6d i vedlegg 3. Sorteringsristens fremre 130 cm eller sorteringsristkassettens fremre 135 cm innmonteres over en seksjonslengde på maksimalt 112 cm uten sorteringsristkassett og 118 cm med sorteringsristkassett målt på strukket lin fra sorteringsristens eller sorteringsristkassettens festepunkt (A1 og A2/B1 og B2) (figur 6a–d i vedlegg 3) mot sideleis til tangerende punkt på lin i forkant av sorteringsristen eller sorteringsristkassetten.</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">For å holde sorteringsristsystemet i rett posisjon skal det på hver side monteres en 7 mm stålkjetting eller tau av typen Dynex, Spectra eller tilsvarende, som festes til sorteringsristens eller sorteringsristkassettens øvre fremre hjørner og i sideleisen (sammenføyning mellom overpanelet og underpanelet) bak risten som vist på figurene 1, 2 og 9 i vedlegg 3.</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">I nettseksjonen der sorteringsristen eller sorteringsristkassetten er montert, skal det monteres fløytkuler for å nøytralisere vekten av sorteringsristen eller sorteringsristkassetten, slik det fremgår av § 14 e). Fløytkulene skal være 8″ (200 mm) i diameter.</article></article></li></ul></article><article class="legalP" id="kapittel-1-foreslåttparagraf-1-ledd-3">I en fire-panels nettseksjon skal sorteringsristsystemet monteres på følgende måte:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">Sorteringsrist eller sorteringsristkassett, løftepanel og ledepanel monteres inn i nettseksjonen som vist på figur 1–3 i vedlegg 3.1. Sorteringsristen monteres i henhold til skisse i figur 3 og 4 i vedlegg 3.1. Innmontering i lengderetning over 1450 mm (ca. 10,5#) uten kassett og 1600 mm (ca. 11,5#) med kassett. Antall masker sorteringsristen innmonteres over i T-retning skal være 18 masker uten kassett og 18,5 masker med kassett.</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">I nettseksjonen der sorteringsristen eller sorteringsristkassetten er montert, skal det monteres fløytkuler for å nøytralisere vekten av sorteringsristen eller sorteringsristkassetten, slik det fremgår av § 14 e). Fløytkulene skal være 8″ (200 mm) i diameter.</article></article></li></ul></article></article> <article class="defaultP" margin-top="true">§ 14 bokstav a) første ledd (endret) skal lyde:</article> <article class="defaultP" margin-top="true"><i>a) Risten og kassetten</i></article><article class="legalP" id="kapittel-1-ledd-2">Risten som benyttes skal ha følgende minimum lengde og bredde:<p class="leddfortsettelse">Ramme lengde: 1650 mm</p><p class="leddfortsettelse">Ramme bredde: 1234 mm</p></article> <article class="defaultP" margin-top="true">§ 14 bokstav b) (endret) skal lyde:</article> <article class="defaultP" margin-top="true"><i>b) Nettseksjonen</i></article><article class="legalP" id="kapittel-1-ledd-3">To- og firepanels nettseksjon skal være utformet som vist i vedlegg 3 figurene 1 – 4 (to-panel) eller vedlegg 3.1 figur 1 (fire-panel).</article><article class="legalP" id="kapittel-1-ledd-4">En to-panels nettseksjon skal utformes på følgende måte:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Nettseksjonen skal ha en maskevidde på 135 mm. Nettseksjonen skal bestå av 2 deler, en skråskåret nettseksjon foran en rettskåret nettseksjon.</article></article></li><li data-li-identifier="2)" data-name="2)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Den skråskårne nettseksjonens omkrets skal være 160 masker (2 x 80 masker) i forkant, skråskåret ned til 100 masker (2 x 50 #). I denne delen av forlengelsen skal det fortrinnsvis benyttes samme maskevidde og materiale som i belgen, men med dobbel tråd. Bakerste del av nettseksjonen skal gå over i en rettskåret del med en omkrets på 104 masker (2 x 52 #) og med en minimum lengde på 22,5 masker. I bakerste del av forlengelsen kan det benyttes P.E. (courlene) eller P.A. (nylon) som materiale.</article></article></li><li data-li-identifier="3)" data-name="3)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Den rettskårne nettseksjonen hvor sorteringsristen eller sorteringsristkassetten, løftepanelet, ledepanelet og støttekjettingene/støttetauene skal være innmontert, skal være formet som en sylinder med omkrets i forkant og bakkant på 104 masker (2 x 52#) og en lengde på 60 masker i minimum 135 mm maskevidde.</article></article></li><li data-li-identifier="4)" data-name="4)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">På undersiden av nettseksjonen kan det festes en slitematte eller et slitenett på inntil 2 meters lengde dersom matten eller nettet kun festes i forkant og langs sidene. Forkant av matten eller nettet festes i forkant 1 meter fremfor sorteringsristens bakkant.</article></article></li></ul></article><article class="legalP" id="kapittel-1-ledd-5">En fire-panels nettseksjon skal være utformet på følgende måte:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Nettseksjonen skal ha en maskevidde på 135 mm. Nettseksjonen skal bestå av 2 deler, en skråskåret nettseksjon foran en rettskåret nettseksjon.</article></article></li><li data-li-identifier="2)" data-name="2)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Den skråskårne delen av nettseksjonen skal bestå av fire sider for kobling mot to- eller fire-panels trålbelg. Den skal ha en omkrets i forkant på 4 x 40 frie masker (160 frie masker) skråskjæres ned til 4 x 26 frie masker i bakkant (104 frie masker). For overgang til to-panels trålbelg skal sidepanelene skråskjæres fra 26 frie masker i bakkant til 0 frie masker i forkant. Omkretsen i forkant vil da være 2 x 80 frie masker (totalt 160 frie masker). I denne delen av forlengelsen skal det fortrinnsvis benyttes samme maskevidde og materiale som i belgen, men med dobbel tråd.</article></article></li><li data-li-identifier="3)" data-name="3)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Den rettskårne delen av nettseksjonen hvor sorteringsristen eller sorteringsristkassetten, løftepanelet og ledepanelet skal være innmontert, skal være formet med fire like store sider, med omkrets på 4 x 26 frie masker (totalt 104 frie masker) og en lengde på 50,5 masker i minimum 135 mm maskevidde.</article></article></li><li data-li-identifier="4)" data-name="4)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">På undersiden av nettseksjonen kan det festes en slitematte eller et slitenett på inntil 2 meters lengde dersom matten eller nettet kun festes i forkant og langs sidene. Forkant av matten eller nettet festes i forkant 1 meter fremfor sorteringsristens bakkant.</article></article></li></ul></article> <article class="defaultP" margin-top="true">§ 14 bokstav c) (endret) skal lyde:</article> <article class="defaultP" margin-top="true"><i>c) Løftepanel</i></article><article class="legalP" id="kapittel-1-ledd-6">Løftepanelet i en to-panels nettseksjon skal være innmontert i underpanelet og langs stolpe opp mot sideleis. Deretter skal løftepanelet være montert langs 6 masker i sideleis før det monteres ned langs stolpe mot bunnen i underpanelet. Det skal være 4 masker mellom bakerste punkt for løftepanel langs leis og fremre hjørner av sorteringsrist. Maskevidden i løftepanelet skal være maksimum 60 mm, og løftepanelet skal ha en minimum og maksimum bredde på henholdsvis 45 masker i for- og bakkant og 115 masker på midten. Under løftepanelets fremre del skal det være montert 5 fløytkuler. Løftepanelet skal være laget i P.E. (courlene), jf. figur 7, vedlegg 3.</article><article class="legalP" id="kapittel-1-ledd-7">Løftepanelet i en fire-panels nettseksjon skal lages av kvadratmasket lin eller nett med maksimum maskevidde på 80 mm og minimum 60 mm. Løftepanelet skal være innmontert i underpanelet og opp langs stolpene til midten av sidepanelene for så å følge stolpene ned til bunnpanelet. Det skal være 6 masker mellom toppen av løftepanelet til fremre hjørner av sorteringsristen. Løftepanelet skal ha en maksimum bredde tilsvarende ristens bredde. Under midten av løftepanelet skal det være montert tre fløytkuler på 8 tommer (200 mm) jevnt fordelt i panelets bredde. Løftepanelet skal være laget i P.E. (courlene).</article> <article class="defaultP" margin-top="true">§ 14 bokstav d) (endret) skal lyde:</article> <article class="defaultP" margin-top="true"><i>d) Ledepanel</i></article><article class="legalP" id="kapittel-1-ledd-8">Ledepanelet i en to-panels nettseksjon skal ha en bredde på 60 masker og en lengde som tilsvarer lengden av stolpene i nettseksjonen det er montert langs, pluss 10&#xa0;%. Ledepanelet skal ha en maskevidde på maksimum 60 mm og skal være laget i P.E. (courlene), jf. figur 8 i vedlegg 3.</article><article class="legalP" id="kapittel-1-ledd-9">Ledepanelet i en fire-panels nettseksjon skal ha en maksimum bredde tilsvarende ristens bredde og en lengde som tilsvarer lengden av stolpene i nettseksjonen det er montert langs. Ledepanelet skal lages i kvadratmasket lin eller nett og skal ha en maskevidde på maksimum 80 mm og minimum 60 mm og skal være laget i P.E. (courlene).</article> <article class="defaultP" margin-top="true">§ 14 bokstav f) (endret) skal lyde:</article> <article class="defaultP" margin-top="true"><i>f) Støttekjettinger/støttetau</i></article><article class="legalP" id="kapittel-1-ledd-10">I en to-panels nettseksjon skal det på hver side av sorteringsristen eller sorteringsristkassetten monteres en støttekjetting eller et støttetau som beskrevet i § 13 andre ledd nr. 2. Kjettingene eller tauene skal monteres i sorteringsristens eller sorteringsristkassettens øvre hjørner og bakover for feste i sideleis (sammenføyning mellom overpanelet og underpanelet.). Støttekjettingene eller støttetauene skal være festet i leisen 0 til 35 cm foran bakenden på nettseksjonen. Lengden på støttekjettingen eller støttetauene skal være 112 cm uten kassett og 118 cm med sorteringsristkassett pluss lengden fra sorteringsristen eller sorteringsristkassettens festepunkt i leis til støttekjettingens eller støttetauets festepunkt i leis. For å ha et stødig festepunkt til støttekjetting eller støttetau i leis, kan det bendsles fast en 20 til 25 cm lang kjetting fra bakenden av nettseksjonen og forover. Lengden på støttekjettingen eller støttetauet måles fra innsiden av enden av GM-lås på risten til innsiden av enden av GM-lås som er festet i leis.</article> <article class="defaultP" margin-top="true">§ 14 bokstav g) oppheves.</article> <article class="defaultP" margin-top="true">§ 17 bokstav b) (endret) skal lyde:</article> <article class="defaultP" margin-top="true"><i>b) Nettseksjonen</i></article><article class="legalP" id="kapittel-1-ledd-11">To- og firepanels nettseksjon skal være utformet som vist i vedlegg 7 figurene 1, 2 og 5 (to-panel) eller vedlegg 3.1 figur 1 (fire-panel).</article><article class="legalP" id="kapittel-1-ledd-12">En to-panels nettseksjon skal utformes på følgende måte:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">Sorteringsristsystemet nettseksjonen skal ha en maskevidde på 135 mm. Nettseksjonen skal bestå av 2 deler, en skråskåret nettseksjon foran en rettskåret nettseksjon.</article></article></li><li data-li-identifier="2)" data-name="2)"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">Den skråskårne delen av nettseksjonen skal ha en omkrets i forkant på totalt 2 x 80 masker (160 masker), og skjæres ned til 2 x 50 masker i bakkant (100 masker). Dette gir en lengde på 45 masker.</article></article></li><li data-li-identifier="3)" data-name="3)"><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">Den rettskårne delen av nettseksjonen hvor sorteringsrister, ledepanel og fiskeutslipp skal være innmontert, skal ha en omkrets på totalt 2 x 50 masker (100 masker) og en minimum lengde på 70 masker.</article></article></li></ul></article><article class="legalP" id="kapittel-1-ledd-13">En fire-panels nettseksjon skal utformes på følgende måte:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">Sorteringsristsystemet nettseksjonen skal ha en maskevidde på 135 mm. Nettseksjonen skal bestå av 2 deler, en skråskåret nettseksjon foran en rettskåret nettseksjon.</article></article></li><li data-li-identifier="2)" data-name="2)"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">Den skråskårne delen skal bestå av fire like store sider og skal gi en omkrets i forkant på 4 x 40 frie masker (160 frie masker) for kobling mot fire-panels trålbelg, og skjæres ned til 4 x 24 frie masker (96 frie masker) i bakkant. Dette gir en lengde på 45 masker. For overgang til to-panels trålbelg skal sidepanelene skråskjæres fra 26 frie masker i bakkant til 0 frie masker i forkant. Omkretsen i forkant vil da være 2 x 80 frie masker (160 frie masker).</article></article></li><li data-li-identifier="3)" data-name="3)"><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">Den rettskårne delen av nettseksjonen hvor sorteringsrister ledepanel og fiskeutslipp skal være innmontert, skal ha en omkrets på 4 x 24 frie masker (96 frie masker) og en minimum lengde på 40,5 masker.</article></article></li></ul></article> <article class="defaultP" margin-top="true">§ 17 bokstav c) (endret) skal lyde:</article> <article class="defaultP" margin-top="true"><i>c) Ledepanel</i></article><article class="legalP" id="kapittel-1-ledd-14">Ledepanelet i en to-panels nettseksjon skal ha en bredde på 60 masker og en lengde som tilsvarer lengden av stolpene i nettseksjonen det er montert langs, pluss 10&#xa0;%. Ledepanelet skal ha en maskevidde på maksimum 60 mm og skal være laget i P.E. (courlene).</article><article class="legalP" id="kapittel-1-ledd-15">Ledepanelet i en fire-panels nettseksjon skal ha en maksimum bredde tilsvarende ristens bredde og en lengde som tilsvarer lengden av stolpene i nettseksjonen det er montert langs. Ledepanelet skal lages i kvadratmasket lin eller nett og skal ha en maskevidde på maksimum 80 mm og minimum 60 mm og skal være laget i P.E. (courlene).</article> <article class="defaultP" margin-top="true">§ 17 bokstav d) (endret) skal lyde:</article> <article class="defaultP" margin-top="true"><i>d) Fiskeutslipp</i></article><article class="legalP" id="kapittel-1-ledd-16">I nettseksjonens rettskårne del skal det være fiskeutslipp i over- og underpanelet. Fiskeutslippet utformes som vist i vedlegg 7 figur 2 og vedlegg 7.1 figur 1. Alt lin i det indikerte området skal fjernes. På to-panels nettseksjon skal det lages en leis på 2 masker i fiskeutslippets langsgående (N-retningen) kanter.</article> <article class="defaultP" margin-top="true">§ 18 (endret) skal lyde:</article><article class="futureLegalArticle" data-name="§18" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Montering</span></span><article class="legalP" id="kapittel-1-foreslåttparagraf-2-ledd-1">Sorteringsristsystemet, som består av en forlengelse, en nettseksjon, to sorteringsrister og to ledepanel, skal monteres inn mellom trålens belg og trålens forlengelse eller sekk som vist i vedlegg 7 og 7.1.</article><article class="legalP" id="kapittel-1-foreslåttparagraf-2-ledd-2">Ledepanelene skal monteres inn i nettseksjonen som vist i vedleggene. Ledepanelenes forkant skal festes til ristenes sjakler. Ledepanelenes bakkant skal festes til bakkant av fiskeutslippet. Ledepanelenes sider festes til nettseksjonens sider.</article><article class="legalP" id="kapittel-1-foreslåttparagraf-2-ledd-3">Hver sorteringsrist skal være innmontert over 8 hele masker. Disse maskene skal ikke overstige 132 cm målt fra midt på første knute i første maske til midt på siste knute i siste maske. Første og siste knute er de knutene som er i knuterekken, i T-retningen, fra endene av maskene som er montert til endene på risten. Disse knuterekkene skal danne utgangspunkt for tellingen av masker vedrørende sorteringsristenes innmontering i nettseksjonen, se vedlegg 7 figur 6.</article><article class="legalP" id="kapittel-1-foreslåttparagraf-2-ledd-4">For to-panels nettseksjon skal det være 9 frie masker fra hjørnet av sorteringsristen og videre maskerett i T-retningen til sideleis, vedlegg 7 figur 5 og 6. Avstanden mellom sorteringsristene skal være totalt 7 masker talt fra bakkant av fremste rist til forkant på bakerste rist.</article><article class="legalP" id="kapittel-1-foreslåttparagraf-2-ledd-5">For fire-panels nettseksjon skal det være 18 frie masker i T-retning fra enden av sorteringsristen til maskerekken som tangerer masken som er montert til bakkanten av sorteringsristen. Avstanden mellom sorteringsristene skal være totalt 7 masker talt fra bakkant av fremste rist til forkant på bakerste rist.</article><article class="legalP" id="kapittel-1-foreslåttparagraf-2-ledd-6">Det kan benyttes et tilstrekkelig antall fløytkuler for å nøytralisere ristenes vekt i vann under forutsetning av at det benyttes samme type kuler med likt antall på hver side, og at de festes i sideleisene på to-panels nettseksjon og midt på sidepanelene i fire-panels nettseksjon.</article><article class="legalP" id="kapittel-1-foreslåttparagraf-2-ledd-7">Det kan lages utslipp for stein, svamp eller lignende i underpanelet av nettseksjonen. Utslippet skal da være minimum ti åpne masker foran fremre festepunkt til risten i underpanelet og skal ha en maksimum bredde lik ristens bredde.</article><article class="legalP" id="kapittel-1-foreslåttparagraf-2-ledd-8">Det er ikke tillatt å ha noen form for slitematter festet til underpanelet i nettseksjonen hvor sorteringsristene er montert.</article><article class="legalP" id="kapittel-1-foreslåttparagraf-2-ledd-9">Ved en eventuell stenging av utslippet for stein, svamp eller lignende kan det benyttes nett eller slitematte festet til undersiden av utslippet.</article></article> <article class="defaultP" margin-top="true">Vedlegget sjette ledd skal lyde:</article><article class="legalP" id="kapittel-1-ledd-17">For å lese vedleggene se her: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2015-03-17-244/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>