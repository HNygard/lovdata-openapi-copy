<!DOCTYPE html><html lang="no"><head><title>Midlertidig forskrift om bortvisning av personer underlagt reiserestriksjoner fra Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-08-07-945</dd><dt class="dokid">DokumentID</dt><dd class="dokid">LTI/forskrift/2015-08-07-945</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 10 s 1644</dd><dt class="dateInForce">I kraft fra</dt><dd class="dateInForce">2015-08-07 – 2016-08-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§4</li></ul></dd><dt class="dateOfPublication">Kunngjort</dt><dd class="dateOfPublication">2015-08-07 13:20</dd><dt class="journalNumber">Journalnummer</dt><dd class="journalNumber">2015-0809</dd><dt class="titleShort">Korttittel</dt><dd class="titleShort">Midlertidig forskrift om bortvisning fra Svalbard</dd><dt class="title">Tittel</dt><dd class="title">Midlertidig forskrift om bortvisning av personer underlagt reiserestriksjoner fra Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 7. august 2015 med hjemmel i lov 17. juli 1925 nr. 11 om Svalbard § 4. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2015-08-07-945</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om bortvisning av personer underlagt reiserestriksjoner fra Svalbard<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/2015-08-07-945" id="dokument"><h1>Midlertidig forskrift om bortvisning av personer underlagt reiserestriksjoner fra Svalbard</h1><article class="legalArticle" data-lovdata-URL="LTI/forskrift/2015-08-07-945/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Den som kommer til Svalbard, skal av Sysselmannen eller den han gir myndighet, bortvises ved innreise eller senere når<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">bortvisning er nødvendig for å gjennomføre bindende vedtak av De Forente Nasjoners Sikkerhetsråd om sanksjoner som inneholder reiserestriksjoner, eller</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">personen omfattes av internasjonale restriktive tiltak som inneholder reiserestriksjoner som Norge har sluttet opp om, og som er gjennomført for øvrige deler av Kongeriket Norge.</article></article></li></ul></article></article><article class="legalArticle" data-lovdata-URL="LTI/forskrift/2015-08-07-945/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Blir en person som kommer med skip eller luftfartøy bortvist på ankomstdagen, plikter fartøyets fører og eier eller leier uten godtgjøring av det offentlige å ta vedkommende om bord igjen eller på annen måte bringe personen ut fra Svalbard etter nærmere bestemmelse av Sysselmannen eller den han gir myndighet.</article></article><article class="legalArticle" data-lovdata-URL="LTI/forskrift/2015-08-07-945/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Inntil beslutning om bortvisning er truffet, kan Sysselmannen eller den han gir myndighet pålegge vedkommende å oppholde seg på et bestemt sted. Også etter at slik beslutning er truffet kan tilsvarende pålegg gis i påvente av iverksettelse av beslutningen.</article></article><article class="legalArticle" data-lovdata-URL="LTI/forskrift/2015-08-07-945/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Den som bortvises skal pålegges straks, eller innen en viss frist, å forlate Svalbard. Dersom personen nekter å etterkomme pålegget, skal vedkommende føres ut. Personen plikter å betale utgiftene ved dette, og for opphold som er besluttet i henhold til § 3. Dersom den som blir bortvist er i besittelse av pengemidler, skal Sysselmannen eller den han gir myndighet før transporten sikre seg det nødvendige beløp til dekning av utgifter etter tredje punktum.</article></article><article class="legalArticle" data-lovdata-URL="LTI/forskrift/2015-08-07-945/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Beslutning om bortvisning etter § 1 kan påklages til Justis- og beredskapsdepartementet. Klagen har ikke oppsettende virkning, med mindre dette blir besluttet i samsvar med forvaltningsloven § 42.</article></article><article class="legalArticle" data-lovdata-URL="LTI/forskrift/2015-08-07-945/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Forskriften trer i kraft straks og opphører å gjelde senest 31. august 2016.</article></article></main></body></html>