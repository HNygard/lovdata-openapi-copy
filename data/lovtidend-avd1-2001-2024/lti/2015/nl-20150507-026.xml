<!DOCTYPE html><html lang="no"><head><title>Lov om obduksjon og avgjeving av lik til undervisning og forsking (obduksjonslova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-05-07-26</dd><dt class="dokid">DokumentID</dt><dd class="dokid">LTI/lov/2015-05-07-26</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 4 s 472</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1898-06-04</li><li>lov/1996-06-07-32</li><li>lov/2003-12-05-100</li><li>lov/2008-06-20-44</li></ul></dd><dt class="legalArea">Rettsområde</dt><dd class="legalArea"><ul><li>14.08</li></ul></dd><dt class="dateOfPublication">Kunngjort</dt><dd class="dateOfPublication">2015-05-07 15:15</dd><dt class="journalNumber">Journalnummer</dt><dd class="journalNumber">2015-0362</dd><dt class="titleShort">Korttittel</dt><dd class="titleShort">Obduksjonslova</dd><dt class="title">Tittel</dt><dd class="title">Lov om obduksjon og avgjeving av lik til undervisning og forsking (obduksjonslova)</dd><dt class="miscInformation">Annet om dokumentet</dt><dd class="miscInformation">Prop.38 L (2014–2015), Innst.223 L (2014–2015), Lovvedtak 59 (2014–2015). Stortingets første og andre gongs behandling hv. 9. og 28. april 2015. Fremja av Helse- og omsorgsdepartementet.</dd><dt class="refid">RefID</dt><dd class="refid">lov/2015-05-07-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om obduksjon og avgjeving av lik til undervisning og forsking (obduksjonslova)<ul class="tocSubUl"><li>Kapittel 1 Formål, verkeområde og definisjonar<ul class="tocSubUl"><li>§ 1. Formål</li><li>§ 2. Verkeområde</li><li>§ 3. Definisjonar</li></ul></li><li>Kapittel 2 Obduksjon<ul class="tocSubUl"><li>§ 4. Dei regionale helseføretaka sitt ansvar for obduksjonsverksemdene</li><li>§ 5. Krav om medisinsk obduksjon</li><li>§ 6. Forholdet til rettsmedisinsk obduksjon</li><li>§ 7. Vilkår for gjennomføring av medisinsk obduksjon og rett for pårørande til å nekte obduksjon</li><li>§ 8. Gjennomføringa av obduksjonen</li></ul></li><li>Kapittel 3 Anna behandling av lik<ul class="tocSubUl"><li>§ 9. Samtykke til bruk av lik i undervisning og forsking</li><li>§ 10. Utlevering av lik til bruk i undervisning og forsking</li><li>§ 11. Bruk av lik i undervisning og forsking</li><li>§ 12. Dekning av kostnader ved bruk av lik til undervisning og forsking</li><li>§ 13. Fjerning av implantat</li><li>§ 14. Gravferd og utførsel av lik ved mistanke om unaturleg dødsfall</li></ul></li><li>Kapittel 4 Pålegg, sanksjonar, straff og forholdet til andre lover<ul class="tocSubUl"><li>§ 15. Forholdet til forvaltningsloven</li><li>§ 16. Pålegg, sanksjonar og straff</li></ul></li><li>Kapittel 5 Sluttføresegner<ul class="tocSubUl"><li>§ 17. Endringar i andre lover<ul class="tocSubUl"><li>§ 21. Forskning på humant biologisk materiale fra døde</li></ul></li><li>§ 18. Iverksetjing</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2015-05-07-26" id="dokument"><h1>Lov om obduksjon og avgjeving av lik til undervisning og forsking (obduksjonslova)</h1><article class="defaultP" data-text-size="small">Følgjande lov opphevast:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. juni 1898 indeholdende visse Bestemmelser om Behandlingen af Lig</article></article></li></ul></article><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 7. juni 1996 nr. 32 om gravplasser, kremasjon og gravferd (gravferdsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 5. desember 2003 nr. 100 om humanmedisinsk bruk av bioteknologi m.m. (bioteknologiloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 20. juni 2008 nr. 44 om medisinsk og helsefaglig forskning (helseforskningsloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2015-05-07-26/KAPITTEL_1"><h2>Kapittel 1 Formål, verkeområde og definisjonar</h2><article class="legalArticle" data-lovdata-URL="LTI/lov/2015-05-07-26/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med lova er å:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">bidra til at obduksjonar og anna behandling av lik blir utført på ein verdig måte med respekt for den døde og dei pårørande til den døde,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">gi kunnskap om dødsprosessar og dødsårsaker, og bidra til ein påliteleg dødsårsaksstatistikk, og</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">legge til rette for kvalitetssikring i helse- og omsorgstenesta og for undervisning og tileigning av kunnskap.</article></article></li></ul></article></article><article class="legalArticle" data-lovdata-URL="LTI/lov/2015-05-07-26/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></h3><article class="legalP" id="kapittel-1-paragraf-2-ledd-1">Lova gjeld for medisinsk obduksjon og donasjon av lekam til undervisning og forsking og anna behandling av lik. Reglane i § 7 gjeld tilsvarande for forsking på biologisk materiale som er tatt ut i samband med ein rettsmedisinsk obduksjon.</article><article class="legalP" id="kapittel-1-paragraf-2-ledd-2">Kongen kan gi forskrift om at lova og forskrifter med heimel i lova heilt eller delvis skal gjelde for Svalbard og Jan Mayen og kan fastsette særlege reglar under omsyn til forholda på staden.</article></article><article class="legalArticle" data-lovdata-URL="LTI/lov/2015-05-07-26/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjonar</span></h3><article class="legalP" id="kapittel-1-paragraf-3-ledd-1">I denne lova meines med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">obduksjon: ei systematisk utvendig og innvendig medisinsk undersøking av ein død person der formålet er å påvise eller utelukke forandringar som er forårsaka av sjukdom eller skade</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">medisinsk obduksjon: obduksjon som ein lege har kravd</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">rettsmedisinsk obduksjon: obduksjon som er kravd etter straffeprosessloven § 228 om sakkyndig likundersøkelse</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">næraste pårørande: næraste pårørande etter pasient- og brukerrettighetsloven § 1-3 bokstav b.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/lov/2015-05-07-26/KAPITTEL_2"><h2>Kapittel 2 Obduksjon</h2><article class="legalArticle" data-lovdata-URL="LTI/lov/2015-05-07-26/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Dei regionale helseføretaka sitt ansvar for obduksjonsverksemdene</span></h3><article class="legalP" id="kapittel-2-paragraf-1-ledd-1">Dei regionale helseføretaka skal sørge for nødvendig kompetanse og kapasitet til å gjennomføre medisinske obduksjonar.</article></article><article class="legalArticle" data-lovdata-URL="LTI/lov/2015-05-07-26/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav om medisinsk obduksjon</span></h3><article class="legalP" id="kapittel-2-paragraf-2-ledd-1">Krav om medisinsk obduksjon må setjast fram av ein lege.</article><article class="legalP" id="kapittel-2-paragraf-2-ledd-2">Legen som konstaterer at døden har inntreft skal, så langt det er mogeleg, vurdere om det bør gjennomførast ein medisinsk obduksjon og dokumentere at vurderinga er gjort.</article><article class="legalP" id="kapittel-2-paragraf-2-ledd-3">Sjukehuset som mottek krav om obduksjon, jf. første ledd, avgjer om obduksjonen skal gjennomførast.</article><article class="legalP" id="kapittel-2-paragraf-2-ledd-4">Departementet kan gi forskrift om framsetting av krav om obduksjon.</article></article><article class="legalArticle" data-lovdata-URL="LTI/lov/2015-05-07-26/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forholdet til rettsmedisinsk obduksjon</span></h3><article class="legalP" id="kapittel-2-paragraf-3-ledd-1">Dersom legen etter helsepersonelloven § 36 tredje ledd har plikt til å melde frå til politiet fordi det er grunn til å tru at dødsfallet er unaturleg, kan medisinsk obduksjon ikkje setjast i gang før politiet har avgjort at det ikkje skal gjennomførast ein rettsmedisinsk obduksjon.</article><article class="legalP" id="kapittel-2-paragraf-3-ledd-2">Dersom det under ein medisinsk obduksjon blir avdekt forhold som tydar på unaturleg død, skal obduksjonen avbrytast og politiet underrettast utan opphald.</article></article><article class="legalArticle" data-lovdata-URL="LTI/lov/2015-05-07-26/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vilkår for gjennomføring av medisinsk obduksjon og rett for pårørande til å nekte obduksjon</span></h3><article class="legalP" id="kapittel-2-paragraf-4-ledd-1">Medisinsk obduksjon kan berre gjennomførast når det ikkje er grunn til å tru at den døde ville ha motsett seg ei slik undersøking. Dei pårørande skal, så sant det er mogeleg, spørjast om det ligg føre forhold som tilseier at den døde ville ha motsett seg obduksjon.</article><article class="legalP" id="kapittel-2-paragraf-4-ledd-2">Medisinsk obduksjon kan ikkje gjennomførast dersom ein av dei næraste pårørande til den døde, jf. § 3 bokstav d, nektar obduksjon. Næraste pårørande til den døde skal, så sant det er mogeleg, informerast om at det er ønskeleg med obduksjon, kva den inneber og om mogelegheita for å nekte obduksjon.</article><article class="legalP" id="kapittel-2-paragraf-4-ledd-3">Reglane i første og andre ledd gjeld tilsvarande for uttak av biologisk materiale frå avdøde til bruk i undervisning eller forsking.</article><article class="legalP" id="kapittel-2-paragraf-4-ledd-4">Dersom det ligg føre særlege grunnar til at den døde bør obduserast, kan fylkesmannen tillate at obduksjon blir gjennomført sjølv om vilkåra i første og andre ledd ikkje er oppfylt.</article></article><article class="legalArticle" data-lovdata-URL="LTI/lov/2015-05-07-26/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Gjennomføringa av obduksjonen</span></h3><article class="legalP" id="kapittel-2-paragraf-5-ledd-1">Organ og anna biologisk materiale kan takast ut av kroppen for nærare undersøking og prøvetaking. Organ skal leggjast tilbake i kroppen når undersøkinga og prøvetakinga er avslutta, med mindre formålet med obduksjonen krev at organet må behaldast for å sluttføre undersøkinga eller organet skal brukast til undervisning.</article><article class="legalP" id="kapittel-2-paragraf-5-ledd-2">Det kan gjevast undervisning i samband med medisinske obduksjonar.</article><article class="legalP" id="kapittel-2-paragraf-5-ledd-3">Departementet kan gi forskrift om korleis obduksjonar skal gjennomførast og om avgjeving og bruk av obduksjonsmateriale.</article></article></section><section class="section" data-name="kap3" id="kapittel-3" data-lovdata-URL="LTI/lov/2015-05-07-26/KAPITTEL_3"><h2>Kapittel 3 Anna behandling av lik</h2><article class="legalArticle" data-lovdata-URL="LTI/lov/2015-05-07-26/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Samtykke til bruk av lik i undervisning og forsking</span></h3><article class="legalP" id="kapittel-3-paragraf-1-ledd-1">Personar som har fylt 18 år kan samtykke til at kroppen deira kan brukast i undervisning og forsking etter at dei er døde.</article><article class="legalP" id="kapittel-3-paragraf-1-ledd-2">Dersom det kan godtgjerast at det er i tråd med ønsket til ein avdød som hadde fylt 18 år, kan næraste pårørande, jf. § 3 bokstav d, samtykke til at kroppen kan brukast i undervisning og forsking.</article><article class="legalP" id="kapittel-3-paragraf-1-ledd-3">Samtykke til bruk av lik til undervisning og forsking skal vere skriftlege.</article><article class="legalP" id="kapittel-3-paragraf-1-ledd-4">Departementet kan gi forskrift om registrering og anna behandling av helseopplysingar og andre personopplysingar som er nødvendige for bruk av lik til undervisning og forsking.</article></article><article class="legalArticle" data-lovdata-URL="LTI/lov/2015-05-07-26/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Utlevering av lik til bruk i undervisning og forsking</span></h3><article class="legalP" id="kapittel-3-paragraf-2-ledd-1">Departementet skal peike ut institusjonar som kan bruke lik til undervisning og forsking.</article><article class="legalP" id="kapittel-3-paragraf-2-ledd-2">Institusjonar etter første ledd kan krevje å få utlevert lik som er gitt til undervisning og forsking. Eit lik kan ikkje krevjast utlevert før det er avklart at det ikkje vil bli kravd rettsmedisinsk obduksjon eller medisinsk obduksjon etter § 7 fjerde ledd.</article><article class="legalP" id="kapittel-3-paragraf-2-ledd-3">Departementet kan gi forskrift om utlevering av lik til bruk i undervisning og forsking.</article></article><article class="legalArticle" data-lovdata-URL="LTI/lov/2015-05-07-26/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bruk av lik i undervisning og forsking</span></h3><article class="legalP" id="kapittel-3-paragraf-3-ledd-1">Eit lik som er utlevert etter § 10 andre ledd, skal tilbakeførast til dei pårørande for kremasjon innan to år etter dødsfallet. Næraste pårørande kan samtykke til at institusjonen kan behalde liket, eller delar av liket utover to år. Dersom den døde ikkje har pårørande, kan departementet samtykke til at institusjonen kan behalde liket eller delar av liket utover to år.</article><article class="legalP" id="kapittel-3-paragraf-3-ledd-2">Departementet kan gi forskrift om bruk av lik i undervisning og forsking.</article></article><article class="legalArticle" data-lovdata-URL="LTI/lov/2015-05-07-26/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dekning av kostnader ved bruk av lik til undervisning og forsking</span></h3><article class="legalP" id="kapittel-3-paragraf-4-ledd-1">Kostnader til transport og kremasjon skal dekkjast av den institusjonen som har fått utlevert liket.</article></article><article class="legalArticle" data-lovdata-URL="LTI/lov/2015-05-07-26/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fjerning av implantat</span></h3><article class="legalP" id="kapittel-3-paragraf-5-ledd-1">Nødvendig uttak av implantat før kremasjon skal utførast av helsepersonell. Slikt uttak krev ikkje samtykke.</article></article><article class="legalArticle" data-lovdata-URL="LTI/lov/2015-05-07-26/§14" data-name="§14" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Gravferd og utførsel av lik ved mistanke om unaturleg dødsfall</span></h3><article class="legalP" id="kapittel-3-paragraf-6-ledd-1">Dersom det er grunn til mistanke om at ein persons død er forårsaka ved straffbar handling, eller det elles er grunn til å tru at rettsmedisinsk obduksjon vil bli kravd, må liket ikkje førast ut av landet eller gravleggjast utan tillating frå politiet.</article><article class="legalP" id="kapittel-3-paragraf-6-ledd-2">Departementet kan gi forskrift om krav til dokumentasjon ved utførsel av lik.</article></article></section><section class="section" data-name="kap4" id="kapittel-4" data-lovdata-URL="LTI/lov/2015-05-07-26/KAPITTEL_4"><h2>Kapittel 4 Pålegg, sanksjonar, straff og forholdet til andre lover</h2><article class="legalArticle" data-lovdata-URL="LTI/lov/2015-05-07-26/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Forholdet til forvaltningsloven</span></h3><article class="legalP" id="kapittel-4-paragraf-1-ledd-1">Forvaltningsloven kapittel IV, V, VI og VIII gjeld ikkje for avgjerder som blir treft etter lova her. Heile forvaltningsloven gjeld likevel for avgjerder etter § 7 fjerde ledd.</article></article><article class="legalArticle" data-lovdata-URL="LTI/lov/2015-05-07-26/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Pålegg, sanksjonar og straff</span></h3><article class="legalP" id="kapittel-4-paragraf-2-ledd-1">Spesialisthelsetjenesteloven §§ 7-1 og 7-2 gjeld tilsvarande ved brot på lova her og forskrifter gitt etter lova.</article><article class="legalP" id="kapittel-4-paragraf-2-ledd-2">Den som forsettleg eller grovt aktlaust bryt eller medverkar til å bryte reglar i lova her eller i medhald av ho, straffast med bøter eller fengsel i inntil tre månader.</article><article class="legalP" id="kapittel-4-paragraf-2-ledd-3">Offentleg påtale finn stad dersom allmenne omsyn krev det, eller etter krav frå Statens helsetilsyn.</article></article></section><section class="section" data-name="kap5" id="kapittel-5" data-lovdata-URL="LTI/lov/2015-05-07-26/KAPITTEL_5"><h2>Kapittel 5 Sluttføresegner</h2><article class="legalArticle" data-lovdata-URL="LTI/lov/2015-05-07-26/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Endringar i andre lover</span></h3><article class="legalP" id="kapittel-5-paragraf-1-ledd-1">I lov 5. desember 2003 nr. 100 om humanmedisinsk bruk av bioteknologi m.m. skal § 1-2 tredje ledd lyde:</article><article class="legalP" id="kapittel-5-paragraf-1-ledd-2">Loven gjelder ikke for obduksjon som faller inn under lov 7. mai 2015 nr. 26 om obduksjon og avgjeving av lik til undervisning og forsking eller lov 22. mai 1981 nr. 25 om rettergangsmåten i straffesaker § 228 om sakkyndig likundersøkelse.</article><article class="legalP" id="kapittel-5-paragraf-1-ledd-3">I lov 7. juni 1996 nr. 32 om gravplasser, kremasjon og gravferd skal § 13 første ledd lyde:</article><article class="legalP" id="kapittel-5-paragraf-1-ledd-4">Fristene i § 10 annet ledd og § 12 gjelder ikke når avdødes legeme skal nyttes i samsvar med bestemmelsene i obduksjonslova eller det er besluttet sakkyndig likundersøkelse i medhold av straffeprosessloven § 228.</article><article class="legalP" id="kapittel-5-paragraf-1-ledd-5">I lov 20. juni 2008 nr. 44 om medisinsk og helsefaglig forskning skal § 21 lyde:</article><article class="futureLegalArticle" data-name="§21" id="kapittel-5-paragraf-1-foreslåttparagraf-1"><span class="futureLegalArticleHeader">§ 21. <span class="legalArticleTitle">Forskning på humant biologisk materiale fra døde</span></span><article class="legalP" id="kapittel-5-paragraf-1-foreslåttparagraf-1-ledd-1">For forskning på biologisk materiale som tas ut fra avdøde gjelder obduksjonslova § 7 første til tredje ledd om informasjon og nærmeste pårørendes rett til å nekte donasjon mv.</article><article class="legalP" id="kapittel-5-paragraf-1-foreslåttparagraf-1-ledd-2">Lov 4. juni 1898 indeholdende visse Bestemmelser om Behandlingen af Lig opphevast.</article></article></article><article class="legalArticle" data-lovdata-URL="LTI/lov/2015-05-07-26/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Iverksetjing</span></h3><article class="legalP" id="kapittel-5-paragraf-2-ledd-1">Lova gjeld frå den tida Kongen fastset. Kongen kan setje i verk dei einskilde føresegnene til ulik tid.</article></article></section></main></body></html>