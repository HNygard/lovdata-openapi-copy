<!DOCTYPE html><html lang="no"><head><title>Forskrift om endring i forskrift om måling, avregning og samordnet opptreden ved kraftomsetning og fakturering av nettjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-08-28-1001</dd><dt class="dokid">DokumentID</dt><dd class="dokid">LTI/forskrift/2015-08-28-1001</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 10 s 1692</dd><dt class="dateInForce">I kraft fra</dt><dd class="dateInForce">2015-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-301</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959/§9-1</li><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2015-09-01 14:20</dd><dt class="journalNumber">Journalnummer</dt><dd class="journalNumber">2015-0849</dd><dt class="titleShort">Korttittel</dt><dd class="titleShort">Endr. i forskrift om kraftomsetning og nettjenester</dd><dt class="title">Tittel</dt><dd class="title">Forskrift om endring i forskrift om måling, avregning og samordnet opptreden ved kraftomsetning og fakturering av nettjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 28. august 2015 med hjemmel i forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 9-1 bokstav g og i, jf. lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6.</dd><dt class="refid">RefID</dt><dd class="refid">forskrift/2015-08-28-1001</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om måling, avregning og samordnet opptreden ved kraftomsetning og fakturering av nettjenester<ul class="tocSubUl"><li>I<ul class="tocSubUl"><li>§ 1-6. Kvalitetssikring og migrering av data til Elhub</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-08-28-1001" id="dokument"><h1>Forskrift om endring i forskrift om måling, avregning og samordnet opptreden ved kraftomsetning og fakturering av nettjenester</h1><section class="section" data-name="kapI" id="kapittel-1" data-lovdata-URL="LTI/forskrift/2015-08-28-1001/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. mars 1999 nr. 301 om måling, avregning og samordnet opptreden ved kraftomsetning og fakturering av nettjenester gjøres følgende endring:</article> <article class="defaultP" margin-top="true">Ny § 1-6 skal lyde:</article><article class="futureLegalArticle" data-name="§1-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">Kvalitetssikring og migrering av data til Elhub</span></span><article class="legalP" id="kapittel-1-foreslåttparagraf-1-ledd-1">Ved datamigrering til Elhub skal nettselskap og kraftleverandør kvalitetssikre sine opplysninger før de overføres til avregningsansvarlig. Ved kvalitetssikring har nettselskap og kraftleverandør rett til å innhente opplysninger om navn, fødselsnummer og d-nummer fra Det sentrale folkeregister for sine kunder.</article><article class="legalP" id="kapittel-1-foreslåttparagraf-1-ledd-2">Nettselskap skal overføre kvalitetssikret porteføljeinformasjon, målepunktinformasjon, målepunktadresse, måleverdiinformasjon, opplysninger om avgiftsplikt, kundeadresse, kontaktinformasjon og kundeidentifikasjon for alle målepunkt i sitt nett til avregningsansvarlig. Avregningsansvarlig kan gi retningslinjer for nettselskapenes kvalitetssikring og overføring av denne informasjonen til avregningsansvarlig.</article><article class="legalP" id="kapittel-1-foreslåttparagraf-1-ledd-3">Kraftleverandør skal overføre kvalitetssikret porteføljeinformasjon, målepunktinformasjon, kundeadresse, kontaktinformasjon og kundeidentifikasjon for sine kunders målepunkt til avregningsansvarlig. Avregningsansvarlig kan gi retningslinjer for kraftleverandørenes kvalitetssikring og overføring av denne informasjonen til avregningsansvarlig.</article><article class="legalP" id="kapittel-1-foreslåttparagraf-1-ledd-4">Norges vassdrags- og energidirektorat kan fatte vedtak som gir nærmere bestemmelser om kvalitetssikring og overføring av informasjon etter annet og tredje ledd.</article><article class="legalP" id="kapittel-1-foreslåttparagraf-1-ledd-5">Avregningsansvarlig skal lagre opplysninger overført fra nettselskapene og kraftleverandørene etter annet og tredje ledd. Avregningsansvarlig skal lagre opplysningene frem til Elhub er satt i stabil drift.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-08-28-1001/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">§ 1-6 trer i kraft 1. september 2015.</article></section></main></body></html>