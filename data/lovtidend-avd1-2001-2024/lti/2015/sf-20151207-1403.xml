<!DOCTYPE html><html lang="no"><head><title>Forskrift om endring i forskrift om krav til kvalitet og internkontroll i barneverninstitusjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-07-1403</dd><dt class="dokid">DokumentID</dt><dd class="dokid">LTI/forskrift/2015-12-07-1403</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 13 s 2167</dd><dt class="dateInForce">I kraft fra</dt><dd class="dateInForce">2015-12-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-06-10-580</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-07-17-100/§5-10</li></ul></dd><dt class="dateOfPublication">Kunngjort</dt><dd class="dateOfPublication">2015-12-08 15:15</dd><dt class="journalNumber">Journalnummer</dt><dd class="journalNumber">2015-1189</dd><dt class="titleShort">Korttittel</dt><dd class="titleShort">Endr. i forskrift om internkontroll i institusjoner</dd><dt class="title">Tittel</dt><dd class="title">Forskrift om endring i forskrift om krav til kvalitet og internkontroll i barneverninstitusjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne-, likestillings- og inkluderingsdepartementet 7. desember 2015 med hjemmel i lov 17. juli 1992 nr. 100 om barneverntjenester (barnevernloven) § 5-10.</dd><dt class="refid">RefID</dt><dd class="refid">forskrift/2015-12-07-1403</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til kvalitet og internkontroll i barneverninstitusjoner<ul class="tocSubUl"><li>I<ul class="tocSubUl"><li>§ 14. Unntak i ekstraordinære situasjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-07-1403" id="dokument"><h1>Forskrift om endring i forskrift om krav til kvalitet og internkontroll i barneverninstitusjoner</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-07-1403/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. juni 2008 nr. 580 om kvalitet og internkontroll i barneverninstitusjoner gjøres følgende endringer:</article> <article class="defaultP" margin-top="true">Overskriften i kapittel 3 skal lyde:</article><span class="futuretitle" id="kapittel-1-foreslåttittel-1">Kapittel 3. Unntak i ekstraordinære situasjoner. Ikraftsetting</span> <article class="defaultP" margin-top="true">Ny § 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Unntak i ekstraordinære situasjoner</span></span><article class="legalP" id="kapittel-1-foreslåttparagraf-1-ledd-1">Barne-, ungdoms- og familieetaten og Oslo kommune kan søke departementet om dispensasjon fra kravene i denne forskriften i ekstraordinære situasjoner. Det kan ikke gjøres unntak fra kravene i § 3 bokstav f, § 7, § 8 og § 9, samt forskriftens kapittel 2 om internkontroll. Tiltaket skal være forsvarlig sett hen til den situasjon som foreligger.</article><article class="legalP" id="kapittel-1-foreslåttparagraf-1-ledd-2">I søknaden skal det fremgå hvilke krav i forskriften det søkes å gjøre unntak fra. Det må videre gis en begrunnelse for hva som gjør situasjonen ekstraordinær og hvorfor det ikke lar seg gjøre å oppfylle forskriftens krav. Dispensasjon kan gis for en periode på inntil tolv måneder. Det kan søkes om dispensasjon på nytt. Departementets avgjørelse kan ikke påklages.</article></article> <article class="defaultP" margin-top="true">Nåværende § 14 om ikraftsetting blir ny § 15.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-07-1403/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 7. desember 2015.</article></section></main></body></html>