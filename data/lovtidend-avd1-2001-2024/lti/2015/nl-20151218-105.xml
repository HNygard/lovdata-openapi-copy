<!DOCTYPE html><html lang="no"><head><title>Lov om endringer i lov om anke til Trygderetten (lovrevisjon)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-12-18-105</dd><dt class="dokid">DokumentID</dt><dd class="dokid">LTI/lov/2015-12-18-105</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 14 s 2275</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1966-12-16-9</li><li>lov/1997-02-28-19</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett &gt; Ytelser ved sykdom m.m.</li> <li>26.09</li></ul></dd><dt class="dateOfPublication">Kunngjort</dt><dd class="dateOfPublication">2015-12-18 15:50</dd><dt class="journalNumber">Journalnummer</dt><dd class="journalNumber">2015-1265</dd><dt class="titleShort">Korttittel</dt><dd class="titleShort">Endringslov til trygderettsloven</dd><dt class="title">Tittel</dt><dd class="title">Lov om endringer i lov om anke til Trygderetten (lovrevisjon)</dd><dt class="miscInformation">Annet om dokumentet</dt><dd class="miscInformation">Prop.139 L (2014–2015), Innst.77 L (2015–2016), Lovvedtak 17 (2015–2016). Stortingets første og andre gangs behandling hhv. 7. og 11. desember 2015. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2015-12-18-105</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om anke til Trygderetten (lovrevisjon)<ul class="tocSubUl"><li>I<ul class="tocSubUl"><li>Kapittel 1 Formål og virkeområde<ul class="tocSubUl"><li>§ 1. Lovens formål</li><li>§ 2. Trygderettens saklige virkeområde. Ankerett</li></ul></li><li>Kapittel 2 Trygderettens organisasjon mv.<ul class="tocSubUl"><li>§ 3. Trygderettens leder. Rettsmedlemmer</li><li>§ 4. Avdelinger mv.</li><li>§ 5. Trygderettens lokalisering</li><li>§ 6. Regler om rettens sammensetning og saksforberedelse</li><li>§ 7. Rettens sammensetning i den enkelte sak. Administrator</li><li>§ 8. Habilitet</li></ul></li><li>Kapittel 3 Anke og saksforberedelse<ul class="tocSubUl"><li>§ 9. Ankefrist</li><li>§ 10. Beregning av ankefristen</li><li>§ 11. Ankeerklæringen og hvem som skal motta den</li><li>§ 12. Benyttelse av klageadgang</li><li>§ 13. Ankemotpartens forberedelse av ankesaken</li><li>§ 14. Utsatt iverksetting av vedtak</li><li>§ 15. Bevis</li><li>§ 16. Partenes rett til innsyn i sakens dokumenter</li><li>§ 17. Klageadgang</li><li>§ 18. Prosessdyktighet og prosessfullmektig</li></ul></li><li>Kapittel 4 Ankebehandling<ul class="tocSubUl"><li>§ 19. Avgjørelsesgrunnlaget</li><li>§ 20. Rettens forhold til partenes prosesshandlinger</li><li>§ 21. Kjennelser</li><li>§ 22. Avsigelse og underretning om kjennelse</li><li>§ 23. Beslutninger</li><li>§ 24. Retting av feil</li><li>§ 25. Tilleggskjennelse</li></ul></li><li>Kapittel 5 Søksmål og gjenopptak<ul class="tocSubUl"><li>§ 26. Søksmål</li><li>§ 27. Gjenopptak av Trygderettens kjennelse. Vilkår</li><li>§ 28. Behandling av begjæring om gjenopptak mv.</li></ul></li><li>Kapittel 6 Utgifter ved saksbehandlingen<ul class="tocSubUl"><li>§ 29. Sakskostnader</li><li>§ 30. Gebyrfri behandling</li></ul></li><li>Kapittel 7 Forskjellige bestemmelser<ul class="tocSubUl"><li>§ 31. Melding om kjennelse mv.</li><li>§ 32. Innkalling av parter, vitner og sakkyndige til rettsmøte</li><li>§ 33. Godtgjørelse til vitner og sakkyndige</li><li>§ 34. Taushetsplikt</li><li>§ 35. Straff for å gi uriktige opplysninger mv.</li><li>§ 36. Forskrifter</li><li>§ 37. Forholdet til forvaltningsloven</li></ul></li><li>Kapittel 8 Ikrafttredelse. Overgangsbestemmelser<ul class="tocSubUl"><li>§ 38.</li></ul></li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2015-12-18-105" id="dokument"><h1>Lov om endringer i lov om anke til Trygderetten (lovrevisjon)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. desember 1966 nr. 9 om anke til Trygderetten.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. februar 1997 nr. 19 om folketrygd (folketrygdloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-12-18-105/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Lov 16. desember 1966 nr. 9 om anke til Trygderetten skal lyde:</article> <article class="defaultP" margin-top="true">Lov 16. desember 1966 nr. 9 om anke til Trygderetten (trygderettsloven)</article><section class="section" data-name="kap1" id="kapittel-1-kapittel-1" data-lovdata-URL="LTI/lov/2015-12-18-105/KAPITTEL_1-1"><h3>Kapittel 1 Formål og virkeområde</h3><article class="legalArticle" data-lovdata-URL="LTI/lov/2015-12-18-105/§1" data-name="§1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h4><article class="numberedLegalP" data-numerator="1" id="kapittel-1-kapittel-1-paragraf-1-nummer-1">(1) Loven skal legge til rette for en betryggende, rask og tillitskapende behandling av trygde- og pensjonstvister av en uavhengig og upartisk Trygderett.</article><article class="numberedLegalP" data-numerator="2" id="kapittel-1-kapittel-1-paragraf-1-nummer-2">(2) For å oppnå formålene i første ledd skal<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-paragraf-1-nummer-2-punkt-1"><article class="legalP" id="kapittel-1-kapittel-1-paragraf-1-nummer-2-punkt-1-ledd-1">Trygderetten sørge for at bevisførselen gir et forsvarlig faktisk avgjørelsesgrunnlag,</article></article></li><li data-li-identifier="-" data-name="-"><article class="listArticle" id="kapittel-1-kapittel-1-paragraf-1-nummer-2-punkt-2"><article class="legalP" id="kapittel-1-kapittel-1-paragraf-1-nummer-2-punkt-2-ledd-1">partene få innsyn i og mulighet for å imøtegå motpartens argumentasjon og bevis,</article></article></li><li data-li-identifier="-" data-name="-"><article class="listArticle" id="kapittel-1-kapittel-1-paragraf-1-nummer-2-punkt-3"><article class="legalP" id="kapittel-1-kapittel-1-paragraf-1-nummer-2-punkt-3-ledd-1">partene likebehandles og få den nødvendige veiledning,</article></article></li><li data-li-identifier="-" data-name="-"><article class="listArticle" id="kapittel-1-kapittel-1-paragraf-1-nummer-2-punkt-4"><article class="legalP" id="kapittel-1-kapittel-1-paragraf-1-nummer-2-punkt-4-ledd-1">Trygderetten foreta en selvstendig og reell vurdering av avgjørelsesgrunnlaget,</article></article></li><li data-li-identifier="-" data-name="-"><article class="listArticle" id="kapittel-1-kapittel-1-paragraf-1-nummer-2-punkt-5"><article class="legalP" id="kapittel-1-kapittel-1-paragraf-1-nummer-2-punkt-5-ledd-1">viktige avgjørelser begrunnes, og</article></article></li><li data-li-identifier="-" data-name="-"><article class="listArticle" id="kapittel-1-kapittel-1-paragraf-1-nummer-2-punkt-6"><article class="legalP" id="kapittel-1-kapittel-1-paragraf-1-nummer-2-punkt-6-ledd-1">saksbehandlingen og kostnadene stå i et rimelig forhold til sakens betydning.</article></article></li></ul></article></article><article class="legalArticle" data-lovdata-URL="LTI/lov/2015-12-18-105/§2" data-name="§2" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>. <span class="legalArticleTitle">Trygderettens saklige virkeområde. Ankerett</span></h4><article class="numberedLegalP" data-numerator="1" id="kapittel-1-kapittel-1-paragraf-2-nummer-1">(1) Vedtak om individuelle rettigheter og plikter etter følgende regelverk kan ankes inn for Trygderetten av den vedtaket gjelder, i loven her kalt den ankende part:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-1-paragraf-2-nummer-1-punkt-1"><article class="legalP" id="kapittel-1-kapittel-1-paragraf-2-nummer-1-punkt-1-ledd-1">folketrygdloven</article></article></li><li data-li-identifier="b)" data-name="b)"><article class="listArticle" id="kapittel-1-kapittel-1-paragraf-2-nummer-1-punkt-2"><article class="legalP" id="kapittel-1-kapittel-1-paragraf-2-nummer-1-punkt-2-ledd-1">barnetrygdloven</article></article></li><li data-li-identifier="c)" data-name="c)"><article class="listArticle" id="kapittel-1-kapittel-1-paragraf-2-nummer-1-punkt-3"><article class="legalP" id="kapittel-1-kapittel-1-paragraf-2-nummer-1-punkt-3-ledd-1">lovgivningen om krigspensjonering</article></article></li><li data-li-identifier="d)" data-name="d)"><article class="listArticle" id="kapittel-1-kapittel-1-paragraf-2-nummer-1-punkt-4"><article class="legalP" id="kapittel-1-kapittel-1-paragraf-2-nummer-1-punkt-4-ledd-1">bestemmelser for supplerende pensjonsordninger som er fastsatt ved lov eller vedtak av Stortinget</article></article></li><li data-li-identifier="e)" data-name="e)"><article class="listArticle" id="kapittel-1-kapittel-1-paragraf-2-nummer-1-punkt-5"><article class="legalP" id="kapittel-1-kapittel-1-paragraf-2-nummer-1-punkt-5-ledd-1">samordningsloven</article></article></li><li data-li-identifier="f)" data-name="f)"><article class="listArticle" id="kapittel-1-kapittel-1-paragraf-2-nummer-1-punkt-6"><article class="legalP" id="kapittel-1-kapittel-1-paragraf-2-nummer-1-punkt-6-ledd-1">særlige lovbestemmelser som fastsetter at saker kan ankes til Trygderetten.</article></article></li></ul></article><article class="numberedLegalP" data-numerator="2" id="kapittel-1-kapittel-1-paragraf-2-nummer-2">(2) Kongen kan bestemme at ankerett etter første ledd også skal gjelde vedtak om individuelle rettigheter og plikter i<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-1-paragraf-2-nummer-2-punkt-1"><article class="legalP" id="kapittel-1-kapittel-1-paragraf-2-nummer-2-punkt-1-ledd-1">supplerende pensjonsordninger for kommunale arbeidstakere</article></article></li><li data-li-identifier="b)" data-name="b)"><article class="listArticle" id="kapittel-1-kapittel-1-paragraf-2-nummer-2-punkt-2"><article class="legalP" id="kapittel-1-kapittel-1-paragraf-2-nummer-2-punkt-2-ledd-1">supplerende pensjonsordninger for arbeidstakere i selvstendige statlige og kommunale foretak og i andre institusjoner av offentlig karakter og</article></article></li><li data-li-identifier="c)" data-name="c)"><article class="listArticle" id="kapittel-1-kapittel-1-paragraf-2-nummer-2-punkt-3"><article class="legalP" id="kapittel-1-kapittel-1-paragraf-2-nummer-2-punkt-3-ledd-1">supplerende private pensjonsordninger og herunder fastsette regler om tilpasning av lovens bestemmelser.</article></article></li></ul></article><article class="numberedLegalP" data-numerator="3" id="kapittel-1-kapittel-1-paragraf-2-nummer-3">(3) For tilleggstrygder kan departementet etter søknad treffe slik bestemmelse som nevnt i andre ledd.</article><article class="numberedLegalP" data-numerator="4" id="kapittel-1-kapittel-1-paragraf-2-nummer-4">(4) Trygderetten kan ikke prøve vedtak som etter bestemmelse i lov eller i vedtekt eller i medhold av lov eller vedtekt ikke er gjenstand for anke, eller som kan ankes inn for en annen ankeinstitusjon.</article><article class="numberedLegalP" data-numerator="5" id="kapittel-1-kapittel-1-paragraf-2-nummer-5">(5) Vedtak truffet av Kongen eller et departement kan ikke ankes inn for Trygderetten.</article></article></section><section class="section" data-name="kap2" id="kapittel-1-kapittel-2" data-lovdata-URL="LTI/lov/2015-12-18-105/KAPITTEL_1-2"><h3>Kapittel 2 Trygderettens organisasjon mv.</h3><article class="legalArticle" data-lovdata-URL="LTI/lov/2015-12-18-105/§3" data-name="§3" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 3</span>. <span class="legalArticleTitle">Trygderettens leder. Rettsmedlemmer</span></h4><article class="numberedLegalP" data-numerator="1" id="kapittel-1-kapittel-2-paragraf-1-nummer-1">(1) Trygderetten skal ha en leder, nestleder og så mange andre faste medlemmer som Kongen bestemmer. Disse medlemmer utnevnes av Kongen.</article><article class="numberedLegalP" data-numerator="2" id="kapittel-1-kapittel-2-paragraf-1-nummer-2">(2) Trygderetten skal ha faste juridisk kyndige, medisinsk kyndige og attføringskyndige medlemmer.</article><article class="numberedLegalP" data-numerator="3" id="kapittel-1-kapittel-2-paragraf-1-nummer-3">(3) Dersom saksmengden eller særlige forhold gjør det påkrevet, kan Kongen beskikke midlertidige medlemmer for inntil to år om gangen.</article><article class="numberedLegalP" data-numerator="4" id="kapittel-1-kapittel-2-paragraf-1-nummer-4">(4) Trygderetten skal ha så mange rettsfullmektiger som Trygderettens leder bestemmer. Rettsfullmektigene tilsettes av Trygderettens leder for en periode på inntil tre år, med mulighet for forlengelse med inntil to år. Rettsfullmektigene kan utføre de oppgaver som etter loven her er tillagt de juridisk kyndige medlemmer av Trygderetten.</article><article class="numberedLegalP" data-numerator="5" id="kapittel-1-kapittel-2-paragraf-1-nummer-5">(5) Ved utnevning av Trygderettens leder og nestleder gjelder kravene i domstolloven § 54 første ledd. Ved utnevning av andre juridisk kyndige medlemmer etter andre og tredje ledd gjelder kravene i domstolloven § 54 andre ledd. For rettsfullmektiger gjelder kravene i domstolloven § 54 tredje ledd.</article><article class="numberedLegalP" data-numerator="6" id="kapittel-1-kapittel-2-paragraf-1-nummer-6">(6) Medisinsk kyndige medlemmer skal ha autorisasjon som lege.</article><article class="numberedLegalP" data-numerator="7" id="kapittel-1-kapittel-2-paragraf-1-nummer-7">(7) Domstolloven §§ 53 og 60 gjelder for rettsmedlemmene og rettsfullmektigene.</article><article class="numberedLegalP" data-numerator="8" id="kapittel-1-kapittel-2-paragraf-1-nummer-8">(8) Et rettsmedlem er uavhengig i sin behandling av ankesaker og saker om gjenopptak. Rettsmedlemmene skal utøve sin virksomhet på en måte som inngir alminnelig tillit og respekt.</article></article><article class="legalArticle" data-lovdata-URL="LTI/lov/2015-12-18-105/§4" data-name="§4" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 4</span>. <span class="legalArticleTitle">Avdelinger mv.</span></h4><article class="legalP" id="kapittel-1-kapittel-2-paragraf-2-ledd-1">Kongen kan bestemme at Trygderetten skal deles i avdelinger og kan fastsette nærmere regler om rettens arbeidsordning og administrasjon.</article></article><article class="legalArticle" data-lovdata-URL="LTI/lov/2015-12-18-105/§5" data-name="§5" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Trygderettens lokalisering</span></h4><article class="numberedLegalP" data-numerator="1" id="kapittel-1-kapittel-2-paragraf-3-nummer-1">(1) Trygderetten har sitt sete i Oslo.</article><article class="numberedLegalP" data-numerator="2" id="kapittel-1-kapittel-2-paragraf-3-nummer-2">(2) Etter beslutning av Trygderettens leder kan det holdes møte utenfor Oslo.</article></article><article class="legalArticle" data-lovdata-URL="LTI/lov/2015-12-18-105/§6" data-name="§6" id="kapittel-1-kapittel-2-paragraf-4"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Regler om rettens sammensetning og saksforberedelse</span></h4><article class="legalP" id="kapittel-1-kapittel-2-paragraf-4-ledd-1">Trygderettens leder kan gi nærmere regler om saksforberedelse og om rettens sammensetning i den enkelte sak.</article></article><article class="legalArticle" data-lovdata-URL="LTI/lov/2015-12-18-105/§7" data-name="§7" id="kapittel-1-kapittel-2-paragraf-5"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Rettens sammensetning i den enkelte sak. Administrator</span></h4><article class="numberedLegalP" data-numerator="1" id="kapittel-1-kapittel-2-paragraf-5-nummer-1">(1) Retten settes med to medlemmer i den enkelte sak, hvis ikke annet er bestemt.</article><article class="numberedLegalP" data-numerator="2" id="kapittel-1-kapittel-2-paragraf-5-nummer-2">(2) Retten settes med tre medlemmer<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-2-paragraf-5-nummer-2-punkt-1"><article class="legalP" id="kapittel-1-kapittel-2-paragraf-5-nummer-2-punkt-1-ledd-1">når sakens art tilsier at retten i tillegg settes med et juridisk kyndig medlem, et medisinsk kyndig medlem eller et attføringskyndig medlem,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-2-paragraf-5-nummer-2-punkt-2"><article class="legalP" id="kapittel-1-kapittel-2-paragraf-5-nummer-2-punkt-2-ledd-1">når retten opprinnelig er satt med to medlemmer, men det viser seg at det ikke er enighet om utfallet av saken,</article></article></li><li data-li-identifier="c)" data-name="c)"><article class="listArticle" id="kapittel-1-kapittel-2-paragraf-5-nummer-2-punkt-3"><article class="legalP" id="kapittel-1-kapittel-2-paragraf-5-nummer-2-punkt-3-ledd-1">når saken reiser vanskelige retts- eller bevisspørsmål,</article></article></li><li data-li-identifier="d)" data-name="d)"><article class="listArticle" id="kapittel-1-kapittel-2-paragraf-5-nummer-2-punkt-4"><article class="legalP" id="kapittel-1-kapittel-2-paragraf-5-nummer-2-punkt-4-ledd-1">når Trygderettens leder bestemmer det.</article></article></li></ul></article><article class="numberedLegalP" data-numerator="3" id="kapittel-1-kapittel-2-paragraf-5-nummer-3">(3) I de tilfellene hvor det må antas at rettens avgjørelse kan bli bestemmende for praksis på et saksområde, kan retten settes med fem medlemmer. Spørsmål om å sette retten med fem medlemmer, avgjøres av Trygderettens leder. Alle medlemmene skal være faste.</article><article class="numberedLegalP" data-numerator="4" id="kapittel-1-kapittel-2-paragraf-5-nummer-4">(4) Et juridisk kyndig medlem skal være rettens administrator. Midlertidig ansatte medlemmer og rettsfullmektiger kan være administratorer, med unntak for tilfellene nevnt i tredje ledd. Spørsmål om å sette retten med to eller tre medlemmer avgjøres av rettens administrator, med unntak for tilfellene nevnt i andre ledd bokstav d.</article><article class="numberedLegalP" data-numerator="5" id="kapittel-1-kapittel-2-paragraf-5-nummer-5">(5) Administrator og de øvrige medlemmene av retten oppnevnes tilfeldig med mindre saklige grunner tilsier at dette må fravikes.</article></article><article class="legalArticle" data-lovdata-URL="LTI/lov/2015-12-18-105/§8" data-name="§8" id="kapittel-1-kapittel-2-paragraf-6"><h4 class="legalArticleHeader"><span class="legalArticleValue">§ 8</span>. <span class="legalArticleTitle">Habilitet</span></h4><article class="numberedLegalP" data-numerator="1" id="kapittel-1-kapittel-2-paragraf-6-nummer-1">(1) Reglene om habilitet i domstolloven §§ 106 til 108 og § 113 gjelder tilsvarende for medlemmene av den rett som skal avgjøre saken og for saksforberedere.</article><article class="numberedLegalP" data-numerator="2" id="kapittel-1-kapittel-2-paragraf-6-nummer-2">(2) For rettsfullmektiger gjelder domstolloven § 109 tilsvarende.</article><article class="numberedLegalP" data-numerator="3" id="kapittel-1-kapittel-2-paragraf-6-nummer-3">(3) Om et medlem av retten er inhabil avgjøres av retten selv, men vedkommende medlem skal ikke delta ved avgjørelsen. Avgjørelsen treffes av Trygderettens leder dersom det er spørsmål om inhabilitet for rettens administrator. Rettens administrator avgjør om en saksforbereder er inhabil.</article><article class="numberedLegalP" data-numerator="4" id="kapittel-1-kapittel-2-paragraf-6-nummer-4">(4) Trygderettens leder avgjør selv om han eller hun er inhabil.</article></article></section><section class="section" data-name="kap3" id="kapittel-1-kapittel-3" data-lovdata-URL="LTI/lov/2015-12-18-105/KAPITTEL_1-3"><h3>Kapittel 3 Anke og saksforberedelse</h3><article class="legalArticle" data-lovdata-URL="LTI/lov/2015-12-18-105/§9" data-name="§9" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Ankefrist</span></h4><article class="numberedLegalP" data-numerator="1" id="kapittel-1-kapittel-3-paragraf-1-nummer-1">(1) Fristen for anke til Trygderetten er seks uker fra det tidspunkt skriftlig underretning om vedtaket og om ankeadgang og ankefrist er kommet fram til vedkommende.</article><article class="numberedLegalP" data-numerator="2" id="kapittel-1-kapittel-3-paragraf-1-nummer-2">(2) Har en part krevd å få oppgitt begrunnelsen for vedtaket etter forvaltningsloven § 24 andre ledd, avbrytes ankefristen. Ny ankefrist tar til å løpe fra det tidspunkt meddelelse om begrunnelsen er kommet fram til vedkommende.</article><article class="numberedLegalP" data-numerator="3" id="kapittel-1-kapittel-3-paragraf-1-nummer-3">(3) Trygderetten eller ankemotparten kan i særlige tilfeller forlenge ankefristen.</article><article class="numberedLegalP" data-numerator="4" id="kapittel-1-kapittel-3-paragraf-1-nummer-4">(4) Trygderetten kan se bort fra at ankefristen er oversittet når særlige grunner taler for det.</article></article><article class="legalArticle" data-lovdata-URL="LTI/lov/2015-12-18-105/§10" data-name="§10" id="kapittel-1-kapittel-3-paragraf-2"><h4 class="legalArticleHeader"><span class="legalArticleValue">§ 10</span>. <span class="legalArticleTitle">Beregning av ankefristen</span></h4><article class="numberedLegalP" data-numerator="1" id="kapittel-1-kapittel-3-paragraf-2-nummer-1">(1) For at en anke skal være framsatt i tide, er det tilstrekkelig at ankeerklæringen før utløpet av fristen<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-3-paragraf-2-nummer-1-punkt-1"><article class="legalP" id="kapittel-1-kapittel-3-paragraf-2-nummer-1-punkt-1-ledd-1">er avgitt til postoperatør i Norge som skal sørge for å få sendingen fram til mottaker, eller</article></article></li><li data-li-identifier="b)" data-name="b)"><article class="listArticle" id="kapittel-1-kapittel-3-paragraf-2-nummer-1-punkt-2"><article class="legalP" id="kapittel-1-kapittel-3-paragraf-2-nummer-1-punkt-2-ledd-1">at den er kommet fram til den elektroniske adressen som i det påankede vedtaket er oppgitt for mottak av elektronisk anke.</article></article></li></ul></article><article class="numberedLegalP" data-numerator="2" id="kapittel-1-kapittel-3-paragraf-2-nummer-2">(2) Kommer ankeerklæringen ikke fram, må den settes fram på nytt innen en uke etter at vedkommende forsto eller burde ha forstått at erklæringen ikke har kommet fram.</article><article class="numberedLegalP" data-numerator="3" id="kapittel-1-kapittel-3-paragraf-2-nummer-3">(3) Ved beregning av ankefristen gjelder domstolloven §§ 148 og 149.</article></article><article class="legalArticle" data-lovdata-URL="LTI/lov/2015-12-18-105/§11" data-name="§11" id="kapittel-1-kapittel-3-paragraf-3"><h4 class="legalArticleHeader"><span class="legalArticleValue">§ 11</span>. <span class="legalArticleTitle">Ankeerklæringen og hvem som skal motta den</span></h4><article class="numberedLegalP" data-numerator="1" id="kapittel-1-kapittel-3-paragraf-3-nummer-1">(1) Anke til Trygderetten skal settes fram for den institusjon som har fattet vedtaket, i loven her kalt ankemotpart. Anke over vedtak etter lovgivning som hører under Arbeids- og velferdsdirektoratet skal settes fram for den enheten som Arbeids- og velferdsdirektoratet bestemmer.</article><article class="numberedLegalP" data-numerator="2" id="kapittel-1-kapittel-3-paragraf-3-nummer-2">(2) Anken kan settes fram skriftlig eller muntlig. Ved muntlig anke skal mottaker sørge for å sette opp anken skriftlig og underskrive den sammen med den ankende part.</article><article class="numberedLegalP" data-numerator="3" id="kapittel-1-kapittel-3-paragraf-3-nummer-3">(3) Erklæringen om anke må være underskrevet og nevne:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-3-paragraf-3-nummer-3-punkt-1"><article class="legalP" id="kapittel-1-kapittel-3-paragraf-3-nummer-3-punkt-1-ledd-1">at den er en anke til Trygderetten,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-3-paragraf-3-nummer-3-punkt-2"><article class="legalP" id="kapittel-1-kapittel-3-paragraf-3-nummer-3-punkt-2-ledd-1">navn, fødselsdag og fødselsår samt adresse til den ankende part,</article></article></li><li data-li-identifier="c)" data-name="c)"><article class="listArticle" id="kapittel-1-kapittel-3-paragraf-3-nummer-3-punkt-3"><article class="legalP" id="kapittel-1-kapittel-3-paragraf-3-nummer-3-punkt-3-ledd-1">det vedtak som påankes,</article></article></li><li data-li-identifier="d)" data-name="d)"><article class="listArticle" id="kapittel-1-kapittel-3-paragraf-3-nummer-3-punkt-4"><article class="legalP" id="kapittel-1-kapittel-3-paragraf-3-nummer-3-punkt-4-ledd-1">den endring i vedtaket som kreves, og så vidt mulig de nærmere omstendigheter som anføres til støtte for anken,</article></article></li><li data-li-identifier="e)" data-name="e)"><article class="listArticle" id="kapittel-1-kapittel-3-paragraf-3-nummer-3-punkt-5"><article class="legalP" id="kapittel-1-kapittel-3-paragraf-3-nummer-3-punkt-5-ledd-1">erklæringer og andre bevis som påberopes,</article></article></li><li data-li-identifier="f)" data-name="f)"><article class="listArticle" id="kapittel-1-kapittel-3-paragraf-3-nummer-3-punkt-6"><article class="legalP" id="kapittel-1-kapittel-3-paragraf-3-nummer-3-punkt-6-ledd-1">bilag som følger anken.</article></article></li></ul></article><article class="numberedLegalP" data-numerator="4" id="kapittel-1-kapittel-3-paragraf-3-nummer-4">(4) Hvis en skriftlig anke er ufullstendig eller uklar, skal den ankende part gjøres oppmerksom på eventuelle mangler ved anken eller andre forhold som kan ha betydning i saken, og gis en frist for å rette opp eller supplere anken.</article></article><article class="legalArticle" data-lovdata-URL="LTI/lov/2015-12-18-105/§12" data-name="§12" id="kapittel-1-kapittel-3-paragraf-4"><h4 class="legalArticleHeader"><span class="legalArticleValue">§ 12</span>. <span class="legalArticleTitle">Benyttelse av klageadgang</span></h4><article class="legalP" id="kapittel-1-kapittel-3-paragraf-4-ledd-1">Dersom et vedtak kan påklages etter folketrygdloven § 21-12, barnetrygdloven § 15 eller etter bestemmelser i andre lover, kan saken bringes inn for Trygderetten først etter at klageadgangen er benyttet.</article></article><article class="legalArticle" data-lovdata-URL="LTI/lov/2015-12-18-105/§13" data-name="§13" id="kapittel-1-kapittel-3-paragraf-5"><h4 class="legalArticleHeader"><span class="legalArticleValue">§ 13</span>. <span class="legalArticleTitle">Ankemotpartens forberedelse av ankesaken</span></h4><article class="numberedLegalP" data-numerator="1" id="kapittel-1-kapittel-3-paragraf-5-nummer-1">(1) Ankemotparten skal ta det påankede vedtaket opp til ny prøving. Hvis anken ikke faller bort, skal ankemotparten tilrettelegge saken og snarest mulig framstille den i et oversendelsesbrev til Trygderetten. Oversendelsesbrevet skal inneholde en beskrivelse av det faktiske grunnlaget ankemotparten bygger på, partenes påstandsgrunnlag og partenes påstander.</article><article class="numberedLegalP" data-numerator="2" id="kapittel-1-kapittel-3-paragraf-5-nummer-2">(2) Oversendelsesbrevet sendes den ankende part med melding om at mulige merknader må avgis til ankemotparten innen tre uker regnet fra og med den dag meldingen er mottatt.</article><article class="numberedLegalP" data-numerator="3" id="kapittel-1-kapittel-3-paragraf-5-nummer-3">(3) Straks fristen for merknader er ute, utarbeider ankemotparten et ekspedisjonsbrev med eventuelle tilleggsmerknader og sender sakens dokumenter til Trygderetten.</article><article class="numberedLegalP" data-numerator="4" id="kapittel-1-kapittel-3-paragraf-5-nummer-4">(4) Kopi av ekspedisjonsbrevet sendes den ankende part med frist for merknader på tre uker. Den ankende part sender eventuelle merknader direkte til Trygderetten, så vidt mulig med kopi til ankemotparten. Har ankemotparten ytterligere merknader i saken, sendes disse til Trygderetten og den ankende part innen tre uker.</article><article class="numberedLegalP" data-numerator="5" id="kapittel-1-kapittel-3-paragraf-5-nummer-5">(5) Bestemmelsen i § 31 første ledd første punktum gjelder tilsvarende for meldinger til den ankende part etter andre ledd.</article></article><article class="legalArticle" data-lovdata-URL="LTI/lov/2015-12-18-105/§14" data-name="§14" id="kapittel-1-kapittel-3-paragraf-6"><h4 class="legalArticleHeader"><span class="legalArticleValue">§ 14</span>. <span class="legalArticleTitle">Utsatt iverksetting av vedtak</span></h4><article class="numberedLegalP" data-numerator="1" id="kapittel-1-kapittel-3-paragraf-6-nummer-1">(1) Anken medfører ikke utsettelse av iverksettingen av det påankede vedtaket.</article><article class="numberedLegalP" data-numerator="2" id="kapittel-1-kapittel-3-paragraf-6-nummer-2">(2) Når særlige grunner taler for det, kan Trygderetten eller ankemotparten bestemme at iverksettingen av vedtaket helt eller delvis skal utsettes til anken er avgjort. Det kan settes vilkår for slik utsetting.</article></article><article class="legalArticle" data-lovdata-URL="LTI/lov/2015-12-18-105/§15" data-name="§15" id="kapittel-1-kapittel-3-paragraf-7"><h4 class="legalArticleHeader"><span class="legalArticleValue">§ 15</span>. <span class="legalArticleTitle">Bevis</span></h4><article class="numberedLegalP" data-numerator="1" id="kapittel-1-kapittel-3-paragraf-7-nummer-1">(1) I den utstrekning noen plikter å gi opplysninger til ankemotparten har vedkommende samme plikt overfor Trygderetten.</article><article class="numberedLegalP" data-numerator="2" id="kapittel-1-kapittel-3-paragraf-7-nummer-2">(2) Retten kan bestemme at den ankende part skal framstille seg for lege eller annen sakkyndig som grunnlag for en medisinsk eller ervervsmessig vurdering, dersom det anses å være av betydning for rettens avgjørelse.</article><article class="numberedLegalP" data-numerator="3" id="kapittel-1-kapittel-3-paragraf-7-nummer-3">(3) For Trygderetten gjelder reglene om bevis i tvisteloven kapittel 21 til 28 så langt de passer.</article></article><article class="legalArticle" data-lovdata-URL="LTI/lov/2015-12-18-105/§16" data-name="§16" id="kapittel-1-kapittel-3-paragraf-8"><h4 class="legalArticleHeader"><span class="legalArticleValue">§ 16</span>. <span class="legalArticleTitle">Partenes rett til innsyn i sakens dokumenter</span></h4><article class="numberedLegalP" data-numerator="1" id="kapittel-1-kapittel-3-paragraf-8-nummer-1">(1) En part har rett til å gjøre seg kjent med sakens dokumenter, også etter at det er truffet vedtak i saken. En part har likevel ikke rett til å gjøre seg kjent med dokumenter som Trygderetten har utarbeidet for sin interne saksforberedelse.</article><article class="numberedLegalP" data-numerator="2" id="kapittel-1-kapittel-3-paragraf-8-nummer-2">(2) Med mindre det er av vesentlig betydning for parten, har vedkommende ikke krav på å få gjøre seg kjent med de opplysninger i et dokument som gjelder en annen persons helseforhold eller andre forhold som av særlige grunner ikke bør meddeles videre.</article><article class="numberedLegalP" data-numerator="3" id="kapittel-1-kapittel-3-paragraf-8-nummer-3">(3) Trygderetten bestemmer ut fra hensynet til forsvarlig saksbehandling hvordan dokumentene skal gjøres tilgjengelig for partene. På anmodning skal en part gis kopi av dokumentene.</article></article><article class="legalArticle" data-lovdata-URL="LTI/lov/2015-12-18-105/§17" data-name="§17" id="kapittel-1-kapittel-3-paragraf-9"><h4 class="legalArticleHeader"><span class="legalArticleValue">§ 17</span>. <span class="legalArticleTitle">Klageadgang</span></h4><article class="legalP" id="kapittel-1-kapittel-3-paragraf-9-ledd-1">En part som er nektet innsyn, kan påklage Trygderettens beslutning til departementet i samsvar med reglene i forvaltningsloven kapittel VI. Klageadgang, klagefrist og framgangsmåte skal framgå av beslutningen som nekter innsyn.</article></article><article class="legalArticle" data-lovdata-URL="LTI/lov/2015-12-18-105/§18" data-name="§18" id="kapittel-1-kapittel-3-paragraf-10"><h4 class="legalArticleHeader"><span class="legalArticleValue">§ 18</span>. <span class="legalArticleTitle">Prosessdyktighet og prosessfullmektig</span></h4><article class="numberedLegalP" data-numerator="1" id="kapittel-1-kapittel-3-paragraf-10-nummer-1">(1) Reglene om prosessdyktighet og stedfortreder i tvisteloven kapittel 2 gjelder så langt de passer.</article><article class="numberedLegalP" data-numerator="2" id="kapittel-1-kapittel-3-paragraf-10-nummer-2">(2) En part har rett til å la seg representere av prosessfullmektig etter samme regler som fastsatt i tvisteloven kapittel 3 i søksmål for lagmannsrett og for tingrett.</article></article></section><section class="section" data-name="kap4" id="kapittel-1-kapittel-4" data-lovdata-URL="LTI/lov/2015-12-18-105/KAPITTEL_1-4"><h3>Kapittel 4 Ankebehandling</h3><article class="legalArticle" data-lovdata-URL="LTI/lov/2015-12-18-105/§19" data-name="§19" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 19</span>. <span class="legalArticleTitle">Avgjørelsesgrunnlaget</span></h4><article class="numberedLegalP" data-numerator="1" id="kapittel-1-kapittel-4-paragraf-1-nummer-1">(1) Retten behandler tvisten på grunnlag av den skriftlige framstillingen som partene har gitt, og sakens øvrige opplysninger, slik de foreligger når retten avgjør saken.</article><article class="numberedLegalP" data-numerator="2" id="kapittel-1-kapittel-4-paragraf-1-nummer-2">(2) Retten kan holde rettsmøte hvis særlige grunner taler for det. Rettsmøtet holdes for åpne dører. Retten kan beslutte at rettsmøtet skal holdes for lukkede dører av hensyn til partene eller der andre sterke grunner taler for det.</article></article><article class="legalArticle" data-lovdata-URL="LTI/lov/2015-12-18-105/§20" data-name="§20" id="kapittel-1-kapittel-4-paragraf-2"><h4 class="legalArticleHeader"><span class="legalArticleValue">§ 20</span>. <span class="legalArticleTitle">Rettens forhold til partenes prosesshandlinger</span></h4><article class="numberedLegalP" data-numerator="1" id="kapittel-1-kapittel-4-paragraf-2-nummer-1">(1) Retten kan prøve alle sider av saken og selv treffe realitetsavgjørelse.</article><article class="numberedLegalP" data-numerator="2" id="kapittel-1-kapittel-4-paragraf-2-nummer-2">(2) Retten kan ved sin avgjørelse gå utover partenes påstander hvis det er til gunst for den ankende part.</article><article class="numberedLegalP" data-numerator="3" id="kapittel-1-kapittel-4-paragraf-2-nummer-3">(3) Retten er ikke bundet av partenes påstandsgrunnlag. Påstandsgrunnlagene er de rettsstiftende faktiske forhold en part bygger sin påstand på.</article><article class="numberedLegalP" data-numerator="4" id="kapittel-1-kapittel-4-paragraf-2-nummer-4">(4) Retten skal av eget tiltak anvende gjeldende rettsregler og er ikke bundet av partenes argumentasjon om bevisspørsmål.</article><article class="numberedLegalP" data-numerator="5" id="kapittel-1-kapittel-4-paragraf-2-nummer-5">(5) Retten skal sørge for et forsvarlig avgjørelsesgrunnlag. Retten kan innhente de opplysninger den finner nødvendig for avgjørelsen.</article><article class="numberedLegalP" data-numerator="6" id="kapittel-1-kapittel-4-paragraf-2-nummer-6">(6) Partene skal gis mulighet til å uttale seg dersom retten går utenfor partenes påstandsgrunnlag.</article><article class="numberedLegalP" data-numerator="7" id="kapittel-1-kapittel-4-paragraf-2-nummer-7">(7) Partene skal gis mulighet til å uttale seg om faktiske forhold som er av betydning for rettens avgjørelsesgrunnlag. Ellers avgjør retten om partene skal gis adgang til å uttale seg.</article></article><article class="legalArticle" data-lovdata-URL="LTI/lov/2015-12-18-105/§21" data-name="§21" id="kapittel-1-kapittel-4-paragraf-3"><h4 class="legalArticleHeader"><span class="legalArticleValue">§ 21</span>. <span class="legalArticleTitle">Kjennelser</span></h4><article class="numberedLegalP" data-numerator="1" id="kapittel-1-kapittel-4-paragraf-3-nummer-1">(1) Rettens avgjørelser av krav som er tvistegjenstand, avgjørelser om avvisning og avgjørelser om tilleggskjennelse og gjenopptak treffes ved alminnelig flertall i kjennelse av de rettsmedlemmer som har deltatt i saken.</article><article class="numberedLegalP" data-numerator="2" id="kapittel-1-kapittel-4-paragraf-3-nummer-2">(2) Kjennelser skal begrunnes som dommer, med unntak for tilfellene nevnt i tredje ledd. I kjennelsen skal saksframstillingen og redegjørelsen for påstandsgrunnlagene beskrive det rettsforhold som er tvistegjenstand, sakens bakgrunn og partenes rettslige og faktiske anførsler så langt det er nødvendig for å forklare avgjørelsen. Deretter gjør retten rede for den bevisvurderingen og rettsanvendelsen avgjørelsen er bygd på. For øvrig gjelder tvisteloven § 19-6 tilsvarende så langt den passer.</article><article class="numberedLegalP" data-numerator="3" id="kapittel-1-kapittel-4-paragraf-3-nummer-3">(3) Dersom retten finner det klart at anken ikke kan føre fram, og avgjørelsen antas ikke å få betydning utenfor den foreliggende sak, er det tilstrekkelig at kjennelsen inneholder en kort beskrivelse av hva saken gjelder og en redegjørelse for de momenter som retten har lagt avgjørende vekt på.</article><article class="numberedLegalP" data-numerator="4" id="kapittel-1-kapittel-4-paragraf-3-nummer-4">(4) Kjennelser skal inneholde en slutning som nøyaktig angir resultatet for de avgjørelser som treffes. Når retten avgjør realiteten i saken, kan avgjørelsen gå ut på stadfestelse eller omgjøring. Hvis det ikke foreligger et forsvarlig grunnlag for å avgjøre realiteten, kan retten oppheve vedtaket og henvise saken til ny behandling. Dersom det er grunnlag for det, kan retten også henvise uten å oppheve vedtaket.</article></article><article class="legalArticle" data-lovdata-URL="LTI/lov/2015-12-18-105/§22" data-name="§22" id="kapittel-1-kapittel-4-paragraf-4"><h4 class="legalArticleHeader"><span class="legalArticleValue">§ 22</span>. <span class="legalArticleTitle">Avsigelse og underretning om kjennelse</span></h4><article class="numberedLegalP" data-numerator="1" id="kapittel-1-kapittel-4-paragraf-4-nummer-1">(1) Kjennelse skal avsies snarest mulig etter at Trygderetten har mottatt saken.</article><article class="numberedLegalP" data-numerator="2" id="kapittel-1-kapittel-4-paragraf-4-nummer-2">(2) En kjennelse er avsagt når den er underskrevet av rettens medlemmer.</article><article class="numberedLegalP" data-numerator="3" id="kapittel-1-kapittel-4-paragraf-4-nummer-3">(3) Partene skal straks underrettes om kjennelsen. I underretningen skal partene gjøres oppmerksom på søksmålsfristen etter § 26 femte ledd.</article></article><article class="legalArticle" data-lovdata-URL="LTI/lov/2015-12-18-105/§23" data-name="§23" id="kapittel-1-kapittel-4-paragraf-5"><h4 class="legalArticleHeader"><span class="legalArticleValue">§ 23</span>. <span class="legalArticleTitle">Beslutninger</span></h4><article class="numberedLegalP" data-numerator="1" id="kapittel-1-kapittel-4-paragraf-5-nummer-1">(1) Avgjørelser om saksbehandlingen treffes ved beslutning av retten eller rettens administrator. Rettens avgjørelse om å heve en sak som bortfaller uten realitetsavgjørelse, treffes også ved beslutning.</article><article class="numberedLegalP" data-numerator="2" id="kapittel-1-kapittel-4-paragraf-5-nummer-2">(2) En beslutning kan omgjøres av den rett eller den administrator som har truffet den. Tvisteloven § 19-10 første og fjerde ledd gjelder for slik omgjøring.</article></article><article class="legalArticle" data-lovdata-URL="LTI/lov/2015-12-18-105/§24" data-name="§24" id="kapittel-1-kapittel-4-paragraf-6"><h4 class="legalArticleHeader"><span class="legalArticleValue">§ 24</span>. <span class="legalArticleTitle">Retting av feil</span></h4><article class="numberedLegalP" data-numerator="1" id="kapittel-1-kapittel-4-paragraf-6-nummer-1">(1) Rettens administrator kan beslutte å rette en avgjørelse som på grunn av skrive- eller regnefeil, misforståelser, forglemmelse eller lignende klar feil har fått en utforming som ikke stemte med rettens mening. Partene skal uten opphold underrettes om rettelsen. En part kan kreve rettelsen forelagt for retten. Begjæringen må settes fram for Trygderetten senest en uke etter at underretningen om rettelsen er mottatt.</article><article class="numberedLegalP" data-numerator="2" id="kapittel-1-kapittel-4-paragraf-6-nummer-2">(2) Tvisteloven § 19-8 tredje og fjerde ledd gjelder for retting etter paragrafen her.</article></article><article class="legalArticle" data-lovdata-URL="LTI/lov/2015-12-18-105/§25" data-name="§25" id="kapittel-1-kapittel-4-paragraf-7"><h4 class="legalArticleHeader"><span class="legalArticleValue">§ 25</span>. <span class="legalArticleTitle">Tilleggskjennelse</span></h4><article class="numberedLegalP" data-numerator="1" id="kapittel-1-kapittel-4-paragraf-7-nummer-1">(1) Er det i kjennelse ikke truffet avgjørelse om noe som skulle ha vært avgjort, kan tilleggskjennelse avsies dersom det settes fram begjæring om det innen seks uker fra det tidspunkt meddelelsen om kjennelsen er kommet fram til vedkommende part. Tvisteloven § 19-9 gjelder for slik tillleggskjennelse så langt det passer.</article><article class="numberedLegalP" data-numerator="2" id="kapittel-1-kapittel-4-paragraf-7-nummer-2">(2) Ved begjæring om tilleggskjennelse stopper søksmålsfristen. Blir tilleggskjennelse avsagt, løper ny søksmålsfrist. Blir begjæringen ikke tatt til følge, fortsetter fristen å løpe.</article></article></section><section class="section" data-name="kap5" id="kapittel-1-kapittel-5" data-lovdata-URL="LTI/lov/2015-12-18-105/KAPITTEL_1-5"><h3>Kapittel 5 Søksmål og gjenopptak</h3><article class="legalArticle" data-lovdata-URL="LTI/lov/2015-12-18-105/§26" data-name="§26" id="kapittel-1-kapittel-5-paragraf-1"><h4 class="legalArticleHeader"><span class="legalArticleValue">§ 26</span>. <span class="legalArticleTitle">Søksmål</span></h4><article class="numberedLegalP" data-numerator="1" id="kapittel-1-kapittel-5-paragraf-1-nummer-1">(1) Partene kan ved søksmål, og uten forliksmekling, bringe Trygderettens kjennelse inn for lagmannsretten i det lagdømme hvor den ankende part for Trygderetten har sitt alminnelige verneting.</article><article class="numberedLegalP" data-numerator="2" id="kapittel-1-kapittel-5-paragraf-1-nummer-2">(2) Tvist som nevnt i § 2 kan ikke bringes inn for lagmannsretten før Trygderetten har truffet avgjørelse i saken.</article><article class="numberedLegalP" data-numerator="3" id="kapittel-1-kapittel-5-paragraf-1-nummer-3">(3) Domstolene kan prøve lovligheten av Trygderettens kjennelser.</article><article class="numberedLegalP" data-numerator="4" id="kapittel-1-kapittel-5-paragraf-1-nummer-4">(4) Når søksmålet reises mot offentlig myndighet, skal det reises mot det organ som var ankemotpart ved sakens behandling for Trygderetten. Dersom arbeids- og velferdsetaten var ankemotpart, skal søksmålet rettes mot Arbeids- og velferdsdirektoratet.</article><article class="numberedLegalP" data-numerator="5" id="kapittel-1-kapittel-5-paragraf-1-nummer-5">(5) Fristen for søksmål er seks måneder fra det tidspunkt underretning om Trygderettens kjennelse er kommet fram til vedkommende part. Det kan gis oppfriskning mot oversitting av søksmålsfristen etter reglene i tvisteloven §§ 16-12 til 16-14.</article></article><article class="legalArticle" data-lovdata-URL="LTI/lov/2015-12-18-105/§27" data-name="§27" id="kapittel-1-kapittel-5-paragraf-2"><h4 class="legalArticleHeader"><span class="legalArticleValue">§ 27</span>. <span class="legalArticleTitle">Gjenopptak av Trygderettens kjennelse. Vilkår</span></h4><article class="numberedLegalP" data-numerator="1" id="kapittel-1-kapittel-5-paragraf-2-nummer-1">(1) Trygderettens kjennelse kan gjenopptas etter begjæring fra en av partene i saken.</article><article class="numberedLegalP" data-numerator="2" id="kapittel-1-kapittel-5-paragraf-2-nummer-2">(2) Det er et vilkår for gjenopptak at<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-5-paragraf-2-nummer-2-punkt-1"><article class="legalP" id="kapittel-1-kapittel-5-paragraf-2-nummer-2-punkt-1-ledd-1">det er kommet til nye opplysninger om det tidligere faktiske forholdet som er egnet til å føre til et annet resultat, eller</article></article></li><li data-li-identifier="b)" data-name="b)"><article class="listArticle" id="kapittel-1-kapittel-5-paragraf-2-nummer-2-punkt-2"><article class="legalP" id="kapittel-1-kapittel-5-paragraf-2-nummer-2-punkt-2-ledd-1">det foreligger alvorlige saksbehandlingsfeil, uforsvarlig rettsanvendelse eller uforsvarlig skjønnsutøvelse.</article></article></li></ul></article><article class="numberedLegalP" data-numerator="3" id="kapittel-1-kapittel-5-paragraf-2-nummer-3">(3) Begjæring om gjenopptak må settes fram innen seks måneder etter at parten ble kjent med det forholdet som begjæringen bygger på. Retten kan se bort fra at fristen er oversittet når det foreligger særlige grunner.</article><article class="numberedLegalP" data-numerator="4" id="kapittel-1-kapittel-5-paragraf-2-nummer-4">(4) Begjæring om gjenopptak skal settes fram skriftlig. Reglene i § 11 tredje og fjerde ledd gjelder for slik begjæring. Det skal angis om begjæringen gjelder hele avgjørelsen eller bare deler av den.</article><article class="numberedLegalP" data-numerator="5" id="kapittel-1-kapittel-5-paragraf-2-nummer-5">(5) Dersom en begjæring om gjenopptak er ufullstendig eller uklar, skal partene gjøres oppmerksom på eventuelle mangler og gis en frist for å rette opp eller supplere begjæringen. Dersom fristen ikke overholdes, skal begjæringen avvises. Avgjørelse om avvisning kan bare treffes av Trygderetten.</article></article><article class="legalArticle" data-lovdata-URL="LTI/lov/2015-12-18-105/§28" data-name="§28" id="kapittel-1-kapittel-5-paragraf-3"><h4 class="legalArticleHeader"><span class="legalArticleValue">§ 28</span>. <span class="legalArticleTitle">Behandling av begjæring om gjenopptak mv.</span></h4><article class="numberedLegalP" data-numerator="1" id="kapittel-1-kapittel-5-paragraf-3-nummer-1">(1) Den ankende part setter fram begjæring om gjenopptak for ankemotparten i den aktuelle ankesaken. Dersom det aktuelle vedtaket ikke omgjøres, skal ankemotparten forberede sak om gjenopptak for Trygderetten.</article><article class="numberedLegalP" data-numerator="2" id="kapittel-1-kapittel-5-paragraf-3-nummer-2">(2) Ankemotparten setter fram begjæring om gjenopptak for Trygderetten. Retten tar stilling til begjæringen etter at den ankende part er gitt anledning til å uttale seg.</article><article class="numberedLegalP" data-numerator="3" id="kapittel-1-kapittel-5-paragraf-3-nummer-3">(3) Hvis begjæringen ikke avvises, skal avgjørelsen gå ut på at begjæringen ikke tas til følge eller at saken gjenopptas.</article><article class="numberedLegalP" data-numerator="4" id="kapittel-1-kapittel-5-paragraf-3-nummer-4">(4) Dersom saken gjenopptas, skal motparten om nødvendig gis anledning til å uttale seg før saken realitetsbehandles.</article><article class="numberedLegalP" data-numerator="5" id="kapittel-1-kapittel-5-paragraf-3-nummer-5">(5) For øvrig skal de alminnelige regler i denne loven gjelde så langt de passer.</article></article></section><section class="section" data-name="kap6" id="kapittel-1-kapittel-6" data-lovdata-URL="LTI/lov/2015-12-18-105/KAPITTEL_1-6"><h3>Kapittel 6 Utgifter ved saksbehandlingen</h3><article class="legalArticle" data-lovdata-URL="LTI/lov/2015-12-18-105/§29" data-name="§29" id="kapittel-1-kapittel-6-paragraf-1"><h4 class="legalArticleHeader"><span class="legalArticleValue">§ 29</span>. <span class="legalArticleTitle">Sakskostnader</span></h4><article class="numberedLegalP" data-numerator="1" id="kapittel-1-kapittel-6-paragraf-1-nummer-1">(1) Hvis Trygderettens kjennelse er til gunst for den ankende part, skal retten pålegge ankemotparten helt eller delvis å erstatte de nødvendige kostnader som saken har medført for den ankende part. Dette gjelder også nødvendige kostnader den ankende part har hatt i forbindelse med tidligere klagebehandling av saken, og kostnader som er pådratt etter bestemmelsene i lov 13. juni 1980 nr. 35 om fri rettshjelp.</article><article class="numberedLegalP" data-numerator="2" id="kapittel-1-kapittel-6-paragraf-1-nummer-2">(2) Hvis den ankende part åpenbart uten grunn har framsatt eller opprettholdt anke, kan retten bestemme at vedkommende helt eller delvis skal bære de utgifter som anken har medført for ankemotparten og utgifter etter lov 13. juni 1980 nr. 35 om fri rettshjelp. Sakskostnader som den ankende part pålegges, kan inndrives etter reglene for dommer.</article><article class="numberedLegalP" data-numerator="3" id="kapittel-1-kapittel-6-paragraf-1-nummer-3">(3) Sakskostnader tilkjennes bare når parten har krevd det. Retten tar avgjørelse om sakskostnader i den kjennelse som avslutter saken.</article><article class="numberedLegalP" data-numerator="4" id="kapittel-1-kapittel-6-paragraf-1-nummer-4">(4) Rettens avgjørelser om sakskostnader kan ankes separat. Tvisteloven §§ 20-9 og 20-10 gjelder for slik anke. Ankedomstol er den lagmannsrett som er nevnt i § 26 første ledd i loven her. Ankefristen er én måned fra den dag vedkommende mottok underretning om avgjørelsen.</article></article><article class="legalArticle" data-lovdata-URL="LTI/lov/2015-12-18-105/§30" data-name="§30" id="kapittel-1-kapittel-6-paragraf-2"><h4 class="legalArticleHeader"><span class="legalArticleValue">§ 30</span>. <span class="legalArticleTitle">Gebyrfri behandling</span></h4><article class="legalP" id="kapittel-1-kapittel-6-paragraf-2-ledd-1">Behandling i Trygderetten er gebyrfri.</article></article></section><section class="section" data-name="kap7" id="kapittel-1-kapittel-7" data-lovdata-URL="LTI/lov/2015-12-18-105/KAPITTEL_1-7"><h3>Kapittel 7 Forskjellige bestemmelser</h3><article class="legalArticle" data-lovdata-URL="LTI/lov/2015-12-18-105/§31" data-name="§31" id="kapittel-1-kapittel-7-paragraf-1"><h4 class="legalArticleHeader"><span class="legalArticleValue">§ 31</span>. <span class="legalArticleTitle">Melding om kjennelse mv.</span></h4><article class="numberedLegalP" data-numerator="1" id="kapittel-1-kapittel-7-paragraf-1-nummer-1">(1) Trygderettens melding til den ankende part om rettens kjennelse og beslutning som hever en sak som bortfaller uten realitetsavgjørelse, gis gjennom rekommandert brev. Andre meldinger gis på den måten retten finner hensiktsmessig.</article><article class="numberedLegalP" data-numerator="2" id="kapittel-1-kapittel-7-paragraf-1-nummer-2">(2) Meldingen anses for mottatt to uker etter innlevering til postoperatør, hvis ikke vedkommende har fått brevet tidligere.</article><article class="numberedLegalP" data-numerator="3" id="kapittel-1-kapittel-7-paragraf-1-nummer-3">(3) Hvis den ankende part ikke har bopel i riket, kan retten om nødvendig gjennom melding som nevnt i første ledd, pålegge vedkommende innen en fastsatt frist å oppgi en person som er bosatt i Norge som kan motta meldingen. Forpliktelsen varer til saken er avgjort. Etterkommer vedkommende ikke en slik anmodning, sendes meldingen til vedkommendes sist kjente adresse.</article></article><article class="legalArticle" data-lovdata-URL="LTI/lov/2015-12-18-105/§32" data-name="§32" id="kapittel-1-kapittel-7-paragraf-2"><h4 class="legalArticleHeader"><span class="legalArticleValue">§ 32</span>. <span class="legalArticleTitle">Innkalling av parter, vitner og sakkyndige til rettsmøte</span></h4><article class="numberedLegalP" data-numerator="1" id="kapittel-1-kapittel-7-paragraf-2-nummer-1">(1) Trygderetten innkaller parter, vitner og sakkyndige til rettsmøte, om nødvendig ved forkynning.</article><article class="numberedLegalP" data-numerator="2" id="kapittel-1-kapittel-7-paragraf-2-nummer-2">(2) Reglene i domstolloven om forkynning gjelder så langt de passer.</article></article><article class="legalArticle" data-lovdata-URL="LTI/lov/2015-12-18-105/§33" data-name="§33" id="kapittel-1-kapittel-7-paragraf-3"><h4 class="legalArticleHeader"><span class="legalArticleValue">§ 33</span>. <span class="legalArticleTitle">Godtgjørelse til vitner og sakkyndige</span></h4><article class="legalP" id="kapittel-1-kapittel-7-paragraf-3-ledd-1">Vitner og sakkyndige har krav på godtgjørelse etter reglene i lov 21. juli 1916 nr. 2 om vidners og sakkyndiges godtgjørelse m.v.</article></article><article class="legalArticle" data-lovdata-URL="LTI/lov/2015-12-18-105/§34" data-name="§34" id="kapittel-1-kapittel-7-paragraf-4"><h4 class="legalArticleHeader"><span class="legalArticleValue">§ 34</span>. <span class="legalArticleTitle">Taushetsplikt</span></h4><article class="numberedLegalP" data-numerator="1" id="kapittel-1-kapittel-7-paragraf-4-nummer-1">(1) Enhver som i medfør av stilling eller verv etter loven får kjennskap til private forhold eller en virksomhets innretninger eller forretningsforhold som ikke er alminnelig kjent, plikter å bevare taushet om det vedkommende har fått kjennskap til, med mindre annet følger av stillingen eller vervet.</article><article class="numberedLegalP" data-numerator="2" id="kapittel-1-kapittel-7-paragraf-4-nummer-2">(2) Bestemmelsene i første ledd gjelder ikke i tilfelle hvor allmenne interesser tilsier at opplysninger gis, og departementet samtykker i det. Forvaltningsloven §§ 13 til 13 e gjelder ikke.</article></article><article class="legalArticle" data-lovdata-URL="LTI/lov/2015-12-18-105/§35" data-name="§35" id="kapittel-1-kapittel-7-paragraf-5"><h4 class="legalArticleHeader"><span class="legalArticleValue">§ 35</span>. <span class="legalArticleTitle">Straff for å gi uriktige opplysninger mv.</span></h4><article class="legalP" id="kapittel-1-kapittel-7-paragraf-5-ledd-1">Den som mot bedre vitende gir uriktige opplysninger, eller fortier vesentlige opplysninger av betydning for sak som er brakt inn for Trygderetten eller som unnlater å etterkomme påbud som er gitt i medhold av denne lov, straffes med bøter hvis forholdet ikke går inn under et strengere straffebud.</article></article><article class="legalArticle" data-lovdata-URL="LTI/lov/2015-12-18-105/§36" data-name="§36" id="kapittel-1-kapittel-7-paragraf-6"><h4 class="legalArticleHeader"><span class="legalArticleValue">§ 36</span>. <span class="legalArticleTitle">Forskrifter</span></h4><article class="numberedLegalP" data-numerator="1" id="kapittel-1-kapittel-7-paragraf-6-nummer-1">(1) Kongen kan fastsette forskrift om gjennomføringen av denne lov.</article><article class="numberedLegalP" data-numerator="2" id="kapittel-1-kapittel-7-paragraf-6-nummer-2">(2) Kongen kan i forskrift gjøre de unntak fra loven og gi de supplerende regler som er nødvendige til oppfylling av plikter som følge av overenskomst med fremmed stat.</article></article><article class="legalArticle" data-lovdata-URL="LTI/lov/2015-12-18-105/§37" data-name="§37" id="kapittel-1-kapittel-7-paragraf-7"><h4 class="legalArticleHeader"><span class="legalArticleValue">§ 37</span>. <span class="legalArticleTitle">Forholdet til forvaltningsloven</span></h4><article class="legalP" id="kapittel-1-kapittel-7-paragraf-7-ledd-1">Forvaltningsloven gjelder ikke ved behandlingen av saker etter denne lov.</article></article></section><section class="section" data-name="kap8" id="kapittel-1-kapittel-8" data-lovdata-URL="LTI/lov/2015-12-18-105/KAPITTEL_1-8"><h3>Kapittel 8 Ikrafttredelse. Overgangsbestemmelser</h3><article class="legalArticle" data-lovdata-URL="LTI/lov/2015-12-18-105/§38" data-name="§38" id="kapittel-1-kapittel-8-paragraf-1"><h4 class="legalArticleHeader"><span class="legalArticleValue">§ 38</span>.</h4><article class="legalP" id="kapittel-1-kapittel-8-paragraf-1-ledd-1">Denne lov trer i kraft 1. januar 1967.</article></article></section></section><section class="section" data-name="kapII" id="kapittel-2" data-lovdata-URL="LTI/lov/2015-12-18-105/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 21-12 første ledd tredje punktum skal lyde:</article><article class="legalP" id="kapittel-2-ledd-2">Etter at denne klageadgangen er benyttet, kan klageinstansens vedtak, også vedtak om å avvise en klage, ankes inn for Trygderetten etter reglene i lov 16. desember 1966 nr. 9 om anke til Trygderetten.</article> <article class="defaultP" margin-top="true">§ 21-12 tredje ledd første punktum skal lyde:</article><article class="legalP" id="kapittel-2-ledd-3">Klage eller anke settes fram skriftlig eller muntlig for den enheten som Arbeids- og velferdsdirektoratet bestemmer.</article> <article class="defaultP" margin-top="true">§ 21-12 tredje ledd tredje punktum oppheves.</article></section><section class="section" data-name="kapIII" id="kapittel-3" data-lovdata-URL="LTI/lov/2015-12-18-105/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft fra den tid Kongen bestemmer.</article><article class="legalP" id="kapittel-3-ledd-2">Loven gis virkning for saker som er mottatt i Trygderetten etter lovens ikrafttredelse.</article></section></main></body></html>