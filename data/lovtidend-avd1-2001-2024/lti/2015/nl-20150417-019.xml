<!DOCTYPE html><html lang="no"><head><title>Lov om endringer i vegtrafikkloven (tilbakeholdsrett i kjøretøy til sikring av sanksjoner, hjemmel for bruk av innretning til immobilisering av kjøretøy)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-04-17-19</dd><dt class="dokid">DokumentID</dt><dd class="dokid">LTI/lov/2015-04-17-19</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 4 s 463</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1965-06-18-4</li></ul></dd><dt class="legalArea">Rettsområde</dt><dd class="legalArea"><ul><li>32.07</li></ul></dd><dt class="dateOfPublication">Kunngjort</dt><dd class="dateOfPublication">2015-04-17 15:40</dd><dt class="journalNumber">Journalnummer</dt><dd class="journalNumber">2015-0192</dd><dt class="titleShort">Korttittel</dt><dd class="titleShort">Endringslov til vegtrafikkloven</dd><dt class="title">Tittel</dt><dd class="title">Lov om endringer i vegtrafikkloven (tilbakeholdsrett i kjøretøy til sikring av sanksjoner, hjemmel for bruk av innretning til immobilisering av kjøretøy)</dd><dt class="miscInformation">Annet om dokumentet</dt><dd class="miscInformation">Prop.45 L (2014–2015), Innst.170 L (2014–2015), Lovvedtak 43 (2014–2015). Stortingets første og andre gangs behandling hhv. 5. og 12. mars 2015. Fremmet av Samferdselsdepartementet.</dd><dt class="refid">RefID</dt><dd class="refid">lov/2015-04-17-19</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i vegtrafikkloven (tilbakeholdsrett i kjøretøy til sikring av sanksjoner, hjemmel for bruk av innretning til immobilisering av kjøretøy)<ul class="tocSubUl"><li>I<ul class="tocSubUl"><li>§ 36 b. Tilbakeholdsrett i motorvogn og kjøretøy som trekkes av motorvogn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2015-04-17-19" id="dokument"><h1>Lov om endringer i vegtrafikkloven (tilbakeholdsrett i kjøretøy til sikring av sanksjoner, hjemmel for bruk av innretning til immobilisering av kjøretøy)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 18. juni 1965 nr. 4 om vegtrafikk (vegtrafikkloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-04-17-19/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 18. juni 1965 nr. 4 om vegtrafikk gjøres følgende endringer:</article> <article class="defaultP" margin-top="true">Kapittel V overskriften skal lyde:</article><span class="futuretitle" id="kapittel-1-foreslåttittel-1">Kap. V. Reaksjoner ved overtredelse m.m.</span> <article class="defaultP" margin-top="true">§ 36 nr. 3 annet punktum, nytt tredje punktum og nytt fjerde punktum skal lyde:</article><article class="legalP" id="kapittel-1-ledd-2">Det samme gjelder i tilfelle som er nevnt i skattebetalingsloven § 14-11 første ledd, og dersom trafikktrygd ikke blir holdt i kraft, jf. bilansvarslova § 19. Bruksforbud som nevnt i første punktum kan om nødvendig sikres ved bruk av mekanisk eller elektronisk innretning. Kjøretøyet kan ved bruk av slik innretning holdes tilbake inntil omkostninger knyttet til bruken av innretningen er betalt.</article> <article class="defaultP" margin-top="true">§ 36 nr. 9 nytt annet og tredje punktum skal lyde:</article><article class="legalP" id="kapittel-1-ledd-3">Pålegg om hvile kan om nødvendig sikres ved bruk av mekanisk eller elektronisk innretning. Kjøretøyet kan ved bruk av slik innretning holdes tilbake inntil omkostninger knyttet til bruken av innretningen er betalt.</article> <article class="defaultP" margin-top="true">§ 36 a annet ledd skal lyde:</article><article class="legalP" id="kapittel-1-ledd-4">Når kjøretøy påtreffes med overlast som medfører gebyrplikt etter første ledd, kan politiet eller regionvegkontoret ta kjøretøyet i forvaring for eierens regning og risiko eller forby bruk av det inntil gebyr og omkostninger er betalt eller sikkerhet for betaling er stilt. Forvaring og bruksforbud kan om nødvendig sikres ved bruk av mekanisk eller elektronisk innretning. § 31 a fjerde ledd gjelder tilsvarende for gebyr for overlasting.</article> <article class="defaultP" margin-top="true">§ 36 b skal lyde:</article><article class="futureLegalArticle" data-name="§36b" id="kapittel-1-foreslåttparagraf-1"><span class="futureLegalArticleHeader">§ 36 b. <span class="legalArticleTitle">Tilbakeholdsrett i motorvogn og kjøretøy som trekkes av motorvogn</span></span><article class="legalP" id="kapittel-1-foreslåttparagraf-1-ledd-1">Dersom motorvognfører ilegges eller antas å ville bli ilagt straff eller gebyr for overtredelse av bestemmelser gitt i eller i medhold av vegtrafikkloven, kan politiet, regionvegkontoret og tollvesenet treffe avgjørelse om å holde tilbake motorvogn og kjøretøy som trekkes av motorvogn inntil bot, gebyr og omkostninger er betalt, eller sikkerhet for betaling er stilt. I saker der politiet vurderer å holde tilbake kjøretøy etter anmeldelse, er regionvegkontorets og tollvesenets tilbakeholdsrett for å sikre betaling av bot tidsbegrenset til påtalemyndigheten har avgjort påtalespørsmålet eller, dersom pålemyndigheten har besluttet å utferdige forelegg, til forelegget er meddelt.</article><article class="legalP" id="kapittel-1-foreslåttparagraf-1-ledd-2">Tilbakeholdelse kan bare skje når det er nødvendig for å sikre betaling av nevnte beløp. Tilbakeholdsretten kan om nødvendig sikres ved bruk av mekanisk eller elektronisk innretning.</article><article class="legalP" id="kapittel-1-foreslåttparagraf-1-ledd-3">Er beløpet ikke betalt innen 2 måneder etter rettskraftig avgjørelse eller endelig fastsatt gebyr, kan tilbakeholdte kjøretøy selges. Bestemmelsene i § 37 sjette til åttende ledd får tilsvarende anvendelse.</article></article> <article class="defaultP" margin-top="true">§ 37 åttende ledd nytt annet og tredje punktum skal lyde:</article><article class="legalP" id="kapittel-1-ledd-5">Forvaring kan om nødvendig sikres ved hjelp av mekanisk eller elektronisk innretning. Kjøretøyet kan ved bruk av slik innretning holdes tilbake inntil omkostninger knyttet til bruken av innretningen er betalt.</article></section><section class="section" data-name="kapII" id="kapittel-2" data-lovdata-URL="LTI/lov/2015-04-17-19/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid kongen bestemmer.</article></section></main></body></html>