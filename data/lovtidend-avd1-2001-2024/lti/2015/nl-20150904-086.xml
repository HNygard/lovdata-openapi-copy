<!DOCTYPE html><html lang="no"><head><title>Lov om endringer i politiloven (bistand fra Forsvaret)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-09-04-86</dd><dt class="dokid">DokumentID</dt><dd class="dokid">LTI/lov/2015-09-04-86</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 10 s 1593</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1995-08-04-53</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Arbeidsforhold. Sysselsetting</li> <li>30.07</li></ul></dd><dt class="dateOfPublication">Kunngjort</dt><dd class="dateOfPublication">2015-09-04 15:15</dd><dt class="journalNumber">Journalnummer</dt><dd class="journalNumber">2015-0547</dd><dt class="titleShort">Korttittel</dt><dd class="titleShort">Endringer i politiloven</dd><dt class="title">Tittel</dt><dd class="title">Lov om endringer i politiloven (bistand fra Forsvaret)</dd><dt class="miscInformation">Annet om dokumentet</dt><dd class="miscInformation">Prop.79 L (2014–2015), Innst.326 L (2014–2015), Lovvedtak 93 (2014–2015). Stortingets første og andre gangs behandling hhv. 10. og 15. juni 2015. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2015-09-04-86</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i politiloven (bistand fra Forsvaret)<ul class="tocSubUl"><li>I<ul class="tocSubUl"><li>§ 27 a. Bistand fra Forsvaret</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2015-09-04-86" id="dokument"><h1>Lov om endringer i politiloven (bistand fra Forsvaret)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. august 1995 nr. 53 om politiet (politiloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-09-04-86/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. august 1995 nr. 53 om politiet gjøres følgende endringer:</article> <article class="defaultP" margin-top="true">§ 20 nytt femte ledd skal lyde:</article><article class="legalP" id="kapittel-1-ledd-2">Militært personell som bistår politiet etter § 27 a, kan tildeles begrenset politimyndighet. Det samme gjelder når Kystvakten bistår politiet i medhold av kystvaktloven § 17 første ledd. Kongen kan gi nærmere bestemmelser om politimyndigheten.</article> <article class="defaultP" margin-top="true">§ 20 nåværende femte, sjette og syvende ledd blir sjette, syvende og nytt åttende ledd.</article> <article class="defaultP" margin-top="true">§ 20 nytt åttende ledd skal lyde:</article><article class="legalP" id="kapittel-1-ledd-3">Personer som tildeles begrenset politimyndighet etter tredje ledd, skal fremlegge uttømmende og utvidet politiattest, jf. politiregisterloven § 41. Personer som tildeles begrenset politimyndighet etter fjerde og femte ledd, skal undergis vandelsvurdering, jf. politiregisterloven § 45. Dersom situasjonen som begrunner tildelingen ikke tillater vandelsvurdering, kan godkjent sikkerhetsklarering tre i stedet. Dersom situasjonen krever det, kan kravet om sikkerhetsklarering fravikes.</article> <article class="defaultP" margin-top="true">Ny § 27 a skal lyde:</article><article class="futureLegalArticle" data-name="§27a" id="kapittel-1-foreslåttparagraf-1"><span class="futureLegalArticleHeader">§ 27 a. <span class="legalArticleTitle">Bistand fra Forsvaret</span></span><article class="legalP" id="kapittel-1-foreslåttparagraf-1-ledd-1">Etter anmodning kan Forsvaret bistå politiet ved<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">forebygging og bekjempelse av anslag av særlig skadevoldende eller omfattende karakter, herunder vakthold og sikring av objekter og infrastruktur,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">ettersøking og pågripelse av personer som kan sette menneskers liv og helse eller vesentlige samfunnsinteresser i alvorlig fare, og</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">ulykker, naturkatastrofer og lignende for å verne menneskers liv og helse, eiendom og for å opprettholde ro og orden.</article></article></li></ul></article><article class="legalP" id="kapittel-1-foreslåttparagraf-1-ledd-2">Ved bistand som nevnt i første ledd kan Forsvaret utøve makt innenfor de rammer som følger av § 6. Det samme gjelder når Kystvakten yter bistand etter kystvaktloven § 17 første ledd, og når Forsvaret utøver grenseoppsyn på landegrensen mellom Norge og Russland.</article><article class="legalP" id="kapittel-1-foreslåttparagraf-1-ledd-3">Utenfor tilfeller som nevnt i første ledd kan Forsvaret etter anmodning bistå politiet med materiell, spesialkyndig operatørpersonell og annet.</article><article class="legalP" id="kapittel-1-foreslåttparagraf-1-ledd-4">Kongen gir nærmere bestemmelser om Forsvarets bistand til politiet.</article></article></section><section class="section" data-name="kapII" id="kapittel-2" data-lovdata-URL="LTI/lov/2015-09-04-86/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>