<!DOCTYPE html><html lang="no"><head><title>Forskrift om regulering av fisket etter uer nord for 62° N i 2016</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-14-1477</dd><dt class="dokid">DokumentID</dt><dd class="dokid">LTI/forskrift/2015-12-14-1477</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 14 s 2369</dd><dt class="dateInForce">I kraft fra</dt><dd class="dateInForce">2016-01-01 – 2016-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§13</li><li>lov/2008-06-06-37/§14</li><li>lov/2008-06-06-37/§16</li><li>lov/2008-06-06-37/§37</li><li>lov/2008-06-06-37/§59</li><li>lov/1999-03-26-15/§12</li><li>lov/1999-03-26-15/§20</li></ul></dd><dt class="dateOfPublication">Kunngjort</dt><dd class="dateOfPublication">2015-12-16 14:55</dd><dt class="journalNumber">Journalnummer</dt><dd class="journalNumber">2015-1254</dd><dt class="titleShort">Korttittel</dt><dd class="titleShort">Forskrift om uerfisket nord for 62° N, 2016</dd><dt class="title">Tittel</dt><dd class="title">Forskrift om regulering av fisket etter uer nord for 62° N i 2016</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 14. desember 2015 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 13, § 14, § 16, § 37 og § 59 og lov 26. mars 1999 nr. 15 om retten til å delta i fisket og fangst (deltakerloven) § 12 og § 20.</dd><dt class="refid">RefID</dt><dd class="refid">forskrift/2015-12-14-1477</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter uer nord for 62° N i 2016<ul class="tocSubUl"><li>§ 1. Generelt forbud</li><li>§ 2. Totalkvote</li><li>§ 3. Gruppekvote</li><li>§ 4. Fartøykvote</li><li>§ 5. Refordeling</li><li>§ 6. Fredningstid</li><li>§ 7. Områder for bunntrål i tiden før 1. mars</li><li>§ 8. Områder for bunntrål i tiden fra og med 10. mai</li><li>§ 9. Områder for flytetrål</li><li>§ 10. Bifangst</li><li>§ 11. Kvoteutnyttelse</li><li>§ 12. Overføring av fangst</li><li>§ 13. Dispensasjon fra påbudet om bruk av sorteringsrist</li><li>§ 14. Bemyndigelse</li><li>§ 15. Overtredelsesgebyr</li><li>§ 16. Straff</li><li>§ 17. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-14-1477" id="dokument"><h1>Forskrift om regulering av fisket etter uer nord for 62° N i 2016</h1><article class="legalArticle" data-lovdata-URL="LTI/forskrift/2015-12-14-1477/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande uer nord for 62° N i 2016. Forbudet gjelder ikke fartøy som kan fiske og lande uer i henhold til forskrift 22. desember 2004 nr. 1878 om utøvelse av fisket i sjøen.</article></article><article class="legalArticle" data-lovdata-URL="LTI/forskrift/2015-12-14-1477/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h2><article class="legalP" id="paragraf-2-ledd-1">Uten hinder av forbudet i § 1 kan norske fartøy med adgang til å delta, fiske og lande inntil 17&#xa0;600 tonn uer i Norges økonomiske sone nord for N 65° 20′, i fiskerisonen ved Jan Mayen og i internasjonalt farvann. Av dette kvantumet avsettes 100 tonn til dekning av bifangst og 13 tonn til forskningskvote.</article></article><article class="legalArticle" data-lovdata-URL="LTI/forskrift/2015-12-14-1477/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvote</span></h2><article class="legalP" id="paragraf-3-ledd-1">Fartøy med torsketråltillatelse eller seitråltillatelse kan fiske og lande inntil 17 487 tonn uer i Norges økonomiske sone nord for N 65° 20′, i fiskerisonen ved Jan Mayen og i internasjonalt farvann.</article></article><article class="legalArticle" data-lovdata-URL="LTI/forskrift/2015-12-14-1477/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fartøykvote</span></h2><article class="legalP" id="paragraf-4-ledd-1">Fartøy med adgang til å delta kan fiske og lande en fartøykvote på 460 tonn uavhengig av fartøystørrelse og uavhengig av om fartøyet har en eller flere tråltillatelser. Denne kvoten må også dekke bifangst av uer i andre fiskerier.</article></article><article class="legalArticle" data-lovdata-URL="LTI/forskrift/2015-12-14-1477/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Refordeling</span></h2><article class="legalP" id="paragraf-5-ledd-1">Fiskeridirektoratet kan refordele fartøykvotene etter 1. august.</article></article><article class="legalArticle" data-lovdata-URL="LTI/forskrift/2015-12-14-1477/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fredningstid</span></h2><article class="legalP" id="paragraf-6-ledd-1">Det er forbudt å fiske uer med bunntrål i tidsrommet fra og med 1. mars til og med 9. mai.</article></article><article class="legalArticle" data-lovdata-URL="LTI/forskrift/2015-12-14-1477/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Områder for bunntrål i tiden før 1. mars</span></h2><article class="legalP" id="paragraf-7-ledd-1">Med de begrensninger som følger av forskrift 1. juli 2011 nr. 755 om regulering av fiske med bunnredskap i Norges økonomiske sone, fiskerisonen rundt Jan Mayen og i fiskevernsonen ved Svalbard, er fiske med bunntrål etter uer i tiden før 1. mars bare tillatt innenfor følgende område:<p class="leddfortsettelse">I Norges økonomiske sone nord for N 65° 20′, og vest for rette linjer trukket mellom følgende posisjoner:</p><ul class="defaultList"><li data-li-identifier="1." data-name="1."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Fra yttergrensen av Norges økonomiske sone på Ø 017° 30,00′, og videre til</article></article></li><li data-li-identifier="2." data-name="2."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">N 70° 40,00′ Ø 017° 30,00′</article></article></li><li data-li-identifier="3." data-name="3."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">N 68° 00,00′ Ø 009° 24,00′</article></article></li><li data-li-identifier="4." data-name="4."><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">N 67° 10,00′ Ø 008° 35,00′</article></article></li><li data-li-identifier="5." data-name="5."><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">N 67° 00,00′ Ø 008° 18,00′</article></article></li><li data-li-identifier="6." data-name="6."><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">N 66° 50,00′ Ø 008° 09,00′</article></article></li><li data-li-identifier="7." data-name="7."><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">N 66° 30,00′ Ø 006° 59,00′</article></article></li><li data-li-identifier="8." data-name="8."><article class="listArticle" id="paragraf-7-ledd-1-punkt-8"><article class="legalP" id="paragraf-7-ledd-1-punkt-8-ledd-1">N 66° 21,00′ Ø 006° 44,00′</article></article></li><li data-li-identifier="9." data-name="9."><article class="listArticle" id="paragraf-7-ledd-1-punkt-9"><article class="legalP" id="paragraf-7-ledd-1-punkt-9-ledd-1">N 65° 43,00′ Ø 006° 00,00′</article></article></li><li data-li-identifier="10." data-name="10."><article class="listArticle" id="paragraf-7-ledd-1-punkt-10"><article class="legalP" id="paragraf-7-ledd-1-punkt-10-ledd-1">N 65° 20,00′ Ø 006° 00,00′</article></article></li><li data-li-identifier="11." data-name="11."><article class="listArticle" id="paragraf-7-ledd-1-punkt-11"><article class="legalP" id="paragraf-7-ledd-1-punkt-11-ledd-1">Videre langs N 65° 20,00′ til yttergrensen av Norges økonomiske sone.</article></article></li></ul></article></article><article class="legalArticle" data-lovdata-URL="LTI/forskrift/2015-12-14-1477/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Områder for bunntrål i tiden fra og med 10. mai</span></h2><article class="legalP" id="paragraf-8-ledd-1">Med de begrensninger som følger av forskrift 1. juli 2011 nr. 755 om regulering av fiske med bunnredskap i Norges økonomiske sone, fiskerisonen rundt Jan Mayen og i fiskevernsonen ved Svalbard, er fiske med bunntrål etter uer i tiden fra og med 10. mai bare tillatt innenfor følgende område:<p class="leddfortsettelse">I Norges økonomiske sone nord for N 65° 20′, og vest for rette linjer trukket mellom følgende posisjoner:</p><ul class="defaultList"><li data-li-identifier="1." data-name="1."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Fra yttergrensen av Norges økonomiske sone på Ø 024° 00,00′, og videre til</article></article></li><li data-li-identifier="2." data-name="2."><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">N 73° 30,00′ Ø 024° 00,00′</article></article></li><li data-li-identifier="3." data-name="3."><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">N 73° 00,00′ Ø 017° 30,00′</article></article></li><li data-li-identifier="4." data-name="4."><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">N 70° 40,00′ Ø 017° 30,00′</article></article></li><li data-li-identifier="5." data-name="5."><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">N 68° 00,00′ Ø 009° 24,00′</article></article></li><li data-li-identifier="6." data-name="6."><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">N 67° 10,00′ Ø 008° 35,00′</article></article></li><li data-li-identifier="7." data-name="7."><article class="listArticle" id="paragraf-8-ledd-1-punkt-7"><article class="legalP" id="paragraf-8-ledd-1-punkt-7-ledd-1">N 67° 00,00′ Ø 008° 18,00′</article></article></li><li data-li-identifier="8." data-name="8."><article class="listArticle" id="paragraf-8-ledd-1-punkt-8"><article class="legalP" id="paragraf-8-ledd-1-punkt-8-ledd-1">N 66° 50,00′ Ø 008° 09,00′</article></article></li><li data-li-identifier="9." data-name="9."><article class="listArticle" id="paragraf-8-ledd-1-punkt-9"><article class="legalP" id="paragraf-8-ledd-1-punkt-9-ledd-1">N 66° 30,00′ Ø 006° 59,00′</article></article></li><li data-li-identifier="10." data-name="10."><article class="listArticle" id="paragraf-8-ledd-1-punkt-10"><article class="legalP" id="paragraf-8-ledd-1-punkt-10-ledd-1">N 66° 21,00′ Ø 006° 44,00′</article></article></li><li data-li-identifier="11." data-name="11."><article class="listArticle" id="paragraf-8-ledd-1-punkt-11"><article class="legalP" id="paragraf-8-ledd-1-punkt-11-ledd-1">N 65° 43,00′ Ø 006° 00,00′</article></article></li><li data-li-identifier="12." data-name="12."><article class="listArticle" id="paragraf-8-ledd-1-punkt-12"><article class="legalP" id="paragraf-8-ledd-1-punkt-12-ledd-1">N 65° 20,00′ Ø 006° 00,00′</article></article></li><li data-li-identifier="13." data-name="13."><article class="listArticle" id="paragraf-8-ledd-1-punkt-13"><article class="legalP" id="paragraf-8-ledd-1-punkt-13-ledd-1">Videre langs N 65° 20,00′ til yttergrensen av Norges økonomiske sone.</article></article></li></ul></article></article><article class="legalArticle" data-lovdata-URL="LTI/forskrift/2015-12-14-1477/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Områder for flytetrål</span></h2><article class="legalP" id="paragraf-9-ledd-1">Fiske med flytetrål etter uer er bare tillatt innenfor følgende område:</article> <article class="defaultP" margin-top="true"><i>Område A</i><p class="leddfortsettelse">I Norges økonomiske sone nord for N 65° 20′, og vest for rette linjer trukket mellom følgende posisjoner:</p><ul class="defaultList"><li data-li-identifier="14." data-name="14."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Fra yttergrensen av Norges økonomiske sone på Ø 014° 12,00′, og videre til</article></article></li><li data-li-identifier="15." data-name="15."><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">N 71° 45,00′ Ø 014° 45,00′</article></article></li><li data-li-identifier="16." data-name="16."><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">N 71° 00,00′ Ø 016° 48,00′</article></article></li><li data-li-identifier="17." data-name="17."><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">N 70° 27,81′ Ø 016° 53,00′</article></article></li><li data-li-identifier="18." data-name="18."><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">N 68° 00,00′ Ø 009° 24,00′</article></article></li><li data-li-identifier="19." data-name="19."><article class="listArticle" id="paragraf-9-ledd-1-punkt-6"><article class="legalP" id="paragraf-9-ledd-1-punkt-6-ledd-1">N 66° 11,00′ Ø 004° 56,00′</article></article></li><li data-li-identifier="20." data-name="20."><article class="listArticle" id="paragraf-9-ledd-1-punkt-7"><article class="legalP" id="paragraf-9-ledd-1-punkt-7-ledd-1">N 65° 20,00′ Ø 004° 25,00′</article></article></li><li data-li-identifier="21." data-name="21."><article class="listArticle" id="paragraf-9-ledd-1-punkt-8"><article class="legalP" id="paragraf-9-ledd-1-punkt-8-ledd-1">Videre langs N 65° 20,00′ til yttergrensen av Norges økonomiske sone.</article></article></li></ul></article><article class="legalP" id="paragraf-9-ledd-2">Det er ikke tillatt å benytte flytetrål med bunnkontakt under fiske utenfor områder som er åpnet for direkte fiske med flytetrål.</article> <article class="defaultP" margin-top="true"><i>Område B</i></article><article class="legalP" id="paragraf-9-ledd-3">I fiskerisonen ved Jan Mayen.</article></article><article class="legalArticle" data-lovdata-URL="LTI/forskrift/2015-12-14-1477/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Bifangst</span></h2><article class="legalP" id="paragraf-10-ledd-1">Ved fiske med stormasket trål er det uten hinder av forbudene i § 6, § 7, § 8 og § 9 tillatt å ha inntil 20% bifangst av uer i vekt i de enkelte fangster og ved landing.</article></article><article class="legalArticle" data-lovdata-URL="LTI/forskrift/2015-12-14-1477/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kvoteutnyttelse</span></h2><article class="legalP" id="paragraf-11-ledd-1">Hvert fartøy kan bare fiske og lande én kvote av de enkelte fiskeslag innenfor reguleringsåret. Dersom fartøyet har startet fiske på en kvote, kan det ikke starte fiske på en annen kvote av samme fiskeslag i løpet av reguleringsåret. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om spesielle kvoteordninger.</article><article class="legalP" id="paragraf-11-ledd-2">Dersom fartøyeier skifter ut sitt fartøy, skal det gjøres fradrag i kvoten som tildeles det ervervede fartøyet for det kvantum fartøyeier har fisket og landet innenfor reguleringsåret med fartøyet som skiftes ut. Uten hinder av første ledd kan fartøyeier fiske med det ervervede fartøyet selv om tidligere eier har fisket og landet fangst med samme fartøy innenfor reguleringsåret, men det skal da gjøres fradrag i kvoten for det kvantum selger av utskiftingsfartøyet har fisket og landet i reguleringsåret med fartøyet. Første og annet ledd gjelder tilsvarende ved utskifting av fartøy i åpen gruppe. Når det kan gjøres fradrag både etter første og annet punktum, skal bare det kvantumet som er størst trekkes fra.</article><article class="legalP" id="paragraf-11-ledd-3">Ved kjøp av fartøyet for fortsatt drift kan ny fartøyeier uten hinder av første ledd fiske med det ervervede fartøyet selv om tidligere eier har fisket og landet fangst med samme fartøy innenfor reguleringsåret, men det skal gjøres fradrag i kvoten for det selger av fartøyet har fisket og landet med dette fartøyet i løpet av reguleringsåret. Tilsvarende gjelder ved kjøp av fartøy som skal delta i åpen gruppe.</article><article class="legalP" id="paragraf-11-ledd-4">Ved tildeling av fisketillatelse til erstatning for tilsvarende fisketillatelse som oppgis fra et annet fartøy skal det gjøres fradrag i kvoten for det kvantum som innenfor reguleringsåret er fisket i henhold til tillatelsen som oppgis fra det andre fartøyet. Fartøyet som tildeles fisketillatelse kan uten hinder av første ledd fiske på den tildelte fisketillatelsen, men det skal gjøres fradrag i kvoten for det kvantum fartøyet har fisket i løpet av reguleringsåret. Når det kan gjøres fradrag både etter første og annet punktum, skal bare det kvantum som er størst trekkes fra.</article><article class="legalP" id="paragraf-11-ledd-5">Dersom det er foretatt utskifting eller salg for fortsatt drift flere ganger i løpet av reguleringsåret, eller både utskifting og salg for fortsatt drift, skal det så langt det passer tas høyde for dette ved fradrag i kvoten etter annet til fjerde ledd. Tilsvarende gjelder dersom en fisketillatelse tildeles til erstatning for tilsvarende fisketillatelse som oppgis fra annet fartøy, og den oppgitte tillatelsen tidligere i reguleringsåret er tildelt til erstatning for fisketillatelse som oppgis fra et annet fartøy. Tilsvarende gjelder også så langt det passer dersom det i løpet av reguleringsåret er gjennomført både utskifting eller salg for fortsatt drift, og tildeling av fisketillatelse til erstatning for tilsvarende tillatelse.</article><article class="legalP" id="paragraf-11-ledd-6">Det kan gjøres unntak fra bestemmelsene i første ledd, annet ledd annet punktum og tredje ledd dersom fartøyet har deltatt i lukket gruppe i de enkelte fiskeri og ikke har skiftet eier de siste to årene. Det kan gjøres unntak fra bestemmelsen i fjerde ledd dersom fisketillatelsen som oppgis har vært tildelt samme fartøy sammenhengende i de siste to årene.</article><article class="legalP" id="paragraf-11-ledd-7">Fiskeridirektoratets regionkontor kan gjøre unntak fra første ledd, annet ledd annet punktum og tredje ledd for fartøy som erverves til erstatning for fartøy som på grunn av havari eller forlis har vesentlig driftsavbrudd. Det er en forutsetning at vilkårene for bruk av leiefartøy ellers er oppfylt.</article></article><article class="legalArticle" data-lovdata-URL="LTI/forskrift/2015-12-14-1477/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Overføring av fangst</span></h2><article class="legalP" id="paragraf-12-ledd-1">Det kvantum som kan fiskes med det enkelte fartøy kan ikke overføres til annet fartøy. Det er også forbudt å motta og lande fangst som er fisket av et annet fartøy.</article></article><article class="legalArticle" data-lovdata-URL="LTI/forskrift/2015-12-14-1477/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Dispensasjon fra påbudet om bruk av sorteringsrist</span></h2><article class="legalP" id="paragraf-13-ledd-1">Fiskeridirektoratet kan i et direkte fiske etter uer dispensere fra påbudet om bruk av sorteringsrist i forskrift 20. desember 2010 nr. 1786 om bruk av sorteringsristsystem i fiske med bunntrål.</article></article><article class="legalArticle" data-lovdata-URL="LTI/forskrift/2015-12-14-1477/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Bemyndigelse</span></h2><article class="legalP" id="paragraf-14-ledd-1">Fiskeridirektoratet kan stoppe fisket når totalkvoten eller gruppekvoten er beregnet oppfisket.</article><article class="legalP" id="paragraf-14-ledd-2">Fiskeridirektoratet kan endre forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2015-12-14-1477/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Overtredelsesgebyr</span></h2><article class="legalP" id="paragraf-15-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova.</article></article><article class="legalArticle" data-lovdata-URL="LTI/forskrift/2015-12-14-1477/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h2><article class="legalP" id="paragraf-16-ledd-1">Den som forsettlig eller uaktsomt overtrer bestemmelser gitt i eller i medhold av forskriften, straffes i henhold til havressurslova § 60, § 61, § 64, § 65, eller deltakerloven § 31. På samme måte straffes forsøk og medvirkning.</article></article><article class="legalArticle" data-lovdata-URL="LTI/forskrift/2015-12-14-1477/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Forskriften trer i kraft 1. januar 2016 og gjelder til og med 31. desember 2016.</article></article></main></body></html>