<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Norges idrettshøgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-11-12-1627</dd><dt class="dokid">DokumentID</dt><dd class="dokid">LTI/forskrift/2015-11-12-1627</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 15 s 2471</dd><dt class="dateInForce">I kraft fra</dt><dd class="dateInForce">2015-11-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-05-26-1811</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-9</li><li>lov/2005-04-01-15/§5-2</li><li>lov/2005-04-01-15/§5-3</li></ul></dd><dt class="dateOfPublication">Kunngjort</dt><dd class="dateOfPublication">2015-12-22 15:20</dd><dt class="journalNumber">Journalnummer</dt><dd class="journalNumber">2015-1323</dd><dt class="titleShort">Korttittel</dt><dd class="titleShort">Endr. i forskrift om opptak mv. ved NIH</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Norges idrettshøgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges idrettshøgskole 12. november 2015 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-4, § 3-5, § 3-6, § 3-7, § 3-8, § 3-9, § 3-10, § 3-11, § 4-2, § 4-5, § 4-7, § 4-9, § 5-2 og § 5-3.</dd><dt class="refid">RefID</dt><dd class="refid">forskrift/2015-11-12-1627</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Norges idrettshøgskole<ul class="tocSubUl"><li>I<ul class="tocSubUl"><li>§ 4. Generelt opptaksgrunnlag</li><li>§ 5. Opptakskrav for de enkelte studier</li><li>§ 6. Rangeringsregler for de enkelte studier</li><li>§ 7. Kvoter</li><li>§ 10. Politi- og helseattest</li><li>§ 13. Søknad og dokumentasjon</li><li>§ 17. Permisjon</li><li>§ 26. Privatister</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-11-12-1627" id="dokument"><h1>Forskrift om endring i forskrift om opptak, studier og eksamen ved Norges idrettshøgskole</h1><section class="section" data-name="kapI" id="kapittel-1" data-lovdata-URL="LTI/forskrift/2015-11-12-1627/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mai 2005 nr. 1811 om opptak, studier og eksamen ved Norges idrettshøgskole gjøres følgende endringer:</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Generelt opptaksgrunnlag</span></span><article class="legalP" id="kapittel-1-foreslåttparagraf-1-ledd-1">For opptak til alle studier ved Norges idrettshøgskole kreves generell studiekompetanse eller tilsvarende, fastsatt av Kunnskapsdepartementet gjennom forskrift 31. januar 2007 nr. 173 om opptak til høyere utdanning.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Opptakskrav for de enkelte studier</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Opptakskrav til 3-årig bachelor i idrettsvitenskap: Generell studiekompetanse.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Opptakskrav til 3-årig bachelor i faglærer i kroppsøving og idrettsfag: Generell studiekompetanse, samt nasjonale regler for opptak til faglærerutdanning.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-3"><article class="legalP" id="kapittel-1-foreslåttparagraf-2-punkt-3-ledd-1">Opptakskrav til 2. studieår bachelor i idrettsvitenskap: Fullført og bestått basisår i idrettsvitenskap ved NIH eller tilsvarende utdanning.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-punkt-4"><article class="legalP" id="kapittel-1-foreslåttparagraf-2-punkt-4-ledd-1">Opptakskrav til 2. studieår bachelor i faglærer i kroppsøving og idrettsfag: Fullført og bestått basisår i idrettsvitenskap ved NIH eller tilsvarende utdanning, samt nasjonale regler for opptak til faglærerutdanning.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-punkt-5"><article class="legalP" id="kapittel-1-foreslåttparagraf-2-punkt-5-ledd-1">Opptakskrav til praktisk-pedagogisk utdanning (PPU): Tre års høyere utdanning, inkludert basisår i idrettsvitenskap.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-punkt-6"><article class="legalP" id="kapittel-1-foreslåttparagraf-2-punkt-6-ledd-1">Opptakskrav til øvrige studieprogram på lavere grads nivå: Opptakskrav til det enkelte studium er fastsatt i studieplanen.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-punkt-7"><article class="legalP" id="kapittel-1-foreslåttparagraf-2-punkt-7-ledd-1">Opptakskrav til master i idrettsfysioterapi: Bachelorutdanning i fysioterapi og norsk autorisasjon som fysioterapeut. Karaktersnittet må være C (eventuelt 2,7) eller bedre.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-punkt-8"><article class="legalP" id="kapittel-1-foreslåttparagraf-2-punkt-8-ledd-1">Opptakskrav til master i idrettsvitenskap: Søker må oppfylle krav fastsatt i forskrift 1. desember 2005 nr. 1392 om krav til mastergrad. I opptaksgrunnlaget skal det inngå minimum 120 studiepoeng idrettsfag, inkludert fordypningskrav til den enkelte studieretningen som fremgår av studieplanen. Karaktersnittet må være C (eventuelt 2,7) i hele opptaksgrunnlaget (180 studiepoeng).</article></article></li></ul></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Rangeringsregler for de enkelte studier</span></span><article class="legalP" id="kapittel-1-foreslåttparagraf-3-ledd-1">Når antall kvalifiserte søkere overstiger tilgjengelige studieplasser blir søkerne rangert på følgende måter til studieprogrammene:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Søkere til 3-årig bachelor i idrettsvitenskap blir rangert på grunnlag av regler i forskrift om opptak til høyere utdanning.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Søkere til 3-årig bachelor i faglærer i kroppsøving og idrettsfag blir rangert på grunnlag av regler i forskrift om opptak til høyere utdanning høyskoler.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Søkere til 2. studieår bachelor i idrettsvitenskap blir rangert på grunnlag av karakterene fra basisåret i idrettsvitenskap eller tilsvarende, studenter med best karakter får tilbud om plass. Dersom søkerne står likt, blir eldste søker rangert først.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">Søkere til 2. studieår bachelor i faglærer i kroppsøving og idrettsfag blir rangert på grunnlag av karakterene fra basisåret i idrettsvitenskap eller tilsvarende, studenter med best karakter får tilbud om plass. Dersom søkerne står likt, blir eldste søker rangert først.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">Søkere til praktisk-pedagogisk utdanning (PPU) blir rangert på grunnlag av karakterene fra hele opptaksgrunnlaget (180 studiepoeng).</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">Søkere til øvrige studieprogram på lavere grads nivå blir rangert på grunnlag av regler fastsatt i studieplanen for det enkelte studieprogram.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1">Søkere til mastergrad blir rangert på grunnlag av karakterene fra hele opptaksgrunnlaget. Studenter med best poengsum får tilbud om plass. Dersom søkerne står likt, blir eldste søker rangert først.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-3-ledd-1-punkt-8"><article class="legalP" id="kapittel-1-foreslåttparagraf-3-ledd-1-punkt-8-ledd-1">Søkere til mastergrad i idrettsfysioterapi blir rangert på grunnlag av karakterene fra hele opptaksgrunnlaget.</article></article></li><li><article class="listArticle" id="kapittel-1-foreslåttparagraf-3-ledd-1-punkt-9"><article class="legalP" id="kapittel-1-foreslåttparagraf-3-ledd-1-punkt-9-ledd-1">Gruppe 1: søkere med ett års klinisk praksis (100&#xa0;% stilling) som fysioterapeut.</article></article></li><li><article class="listArticle" id="kapittel-1-foreslåttparagraf-3-ledd-1-punkt-10"><article class="legalP" id="kapittel-1-foreslåttparagraf-3-ledd-1-punkt-10-ledd-1">Gruppe 2: søkere kun med bachelorgrad i fysioterapi, samt norsk autorisasjon som fysioterapeut.</article><article class="legalP" id="kapittel-1-foreslåttparagraf-3-ledd-1-punkt-10-ledd-2">Gruppe 1 rangeres foran gruppe 2.</article></article></li></ul></article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Kvoter</span></span><article class="legalP" id="kapittel-1-foreslåttparagraf-4-ledd-1">Opptak til studieplasser som omfattes av kvoteordningene, forutsetter at generelle og spesielle opptakskrav er oppfylt. Høgskolen har følgende kvoter:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Idrettens kvote: Inntil 10&#xa0;% av studieplassene på 3-årige bachelorstudier kan tildeles søkere som er innstilt av Norges idrettsforbund. Inntil fire studieplasser på 2. året på bachelorstudiene kan tildeles tilsvarende, og én studieplass på masterstudiet i idrettsvitenskap.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Inntil fem studieplasser på 2. studieår i bachelorprogrammene kan tilbys søkere med annet opptaksgrunnlag som kvalifiserer for studiene.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Forsvarets Kvote: Inntil 10 studieplasser kan tildeles søkere på lavere grads nivå som er innstilt av Forsvaret.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">Inntil 5 studieplasser kan tilbys søkere innstilt av Forsvaret på masterprogrammet i idrettsvitenskap.</article></article></li></ul></article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Politi- og helseattest</span></span><article class="legalP" id="kapittel-1-foreslåttparagraf-5-ledd-1">For enkelte studier kreves at studenter legger fram politiattest, jf. lov om universiteter og høyskoler § 4-9 og/eller helseattest. Når søker får tilbud om et studieprogram som har krav om politiattest og/eller helseattest, skal høgskolen i tilbudet opplyse om dette kravet og frist for å levere nødvendige attester.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Søknad og dokumentasjon</span></span><article class="legalP" id="kapittel-1-foreslåttparagraf-6-ledd-1">Søknad om opptak skjer via Samordna Opptak eller Søknadsweb. Alle dokumenter som skal gi grunnlag for opptak, må følge søknaden eller ettersendes innen fastsatt frist.</article></article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Permisjon</span></span><article class="legalP" id="kapittel-1-foreslåttparagraf-7-ledd-1">Studenter som har vært registrert på ett studieprogram ved Norges idrettshøgskole i minst ett semester og fullført minimum 10 studiepoeng innenfor det aktuelle studieprogrammet kan søke om permisjon.</article><article class="legalP" id="kapittel-1-foreslåttparagraf-7-ledd-2">Årsaker til permisjon kan være funksjonsnedsetting, særlig tyngende omsorgsoppgaver, toppidrettsstatus, graviditet, sykdom og skade som er til hinder for gjennomføring av undervisning, eller annen vektig grunn. Permisjon gis normalt bare for ett år.</article></article> <article class="defaultP" margin-top="true">§ 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Privatister</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-8-punkt-1"><article class="legalP" id="kapittel-1-foreslåttparagraf-8-punkt-1-ledd-1">Tidligere studenter uten studierett til studieprogram eller emne men med adgang til å ta eksamen etter lov om universiteter og høyskoler må fylle vilkår for å gå opp til eksamen i henhold til § 3-10.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-8-punkt-2"><article class="legalP" id="kapittel-1-foreslåttparagraf-8-punkt-2-ledd-1">Privatister skal betale vederlag ved oppmelding til eksamen som dekker NIHs utgifter til å arrangere eksamen for privatisten og semesteravgift.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-8-punkt-3"><article class="legalP" id="kapittel-1-foreslåttparagraf-8-punkt-3-ledd-1">Privatister må gi skriftlig melding om oppmelding til eksamen til studieavdelingen innen fastsatt frist.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2015-11-12-1627/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft snarest.</article></section></main></body></html>