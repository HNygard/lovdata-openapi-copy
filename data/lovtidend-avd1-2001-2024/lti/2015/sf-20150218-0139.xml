<!DOCTYPE html><html lang="no"><head><title>Forskrift om frivillig merking av næringsmidler med Nøkkelhullet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-02-18-139</dd><dt class="dokid">DokumentID</dt><dd class="dokid">LTI/forskrift/2015-02-18-139</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 2 s 193</dd><dt class="dateInForce">I kraft fra</dt><dd class="dateInForce">2015-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-17-665</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§10</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2015-02-24 15:15</dd><dt class="journalNumber">Journalnummer</dt><dd class="journalNumber">2015-0124</dd><dt class="titleShort">Korttittel</dt><dd class="titleShort">Forskrift om frivillig merking med Nøkkelhullet</dd><dt class="title">Tittel</dt><dd class="title">Forskrift om frivillig merking av næringsmidler med Nøkkelhullet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 18. februar 2015 med hjemmel i lov 19. desember 2003 nr. 124 om matproduksjon og mattrygghet mv. (matloven) § 10 annet ledd, jf. delegeringsvedtak 19. desember 2003 nr. 1790. <br /><strong>EØS-henvisninger:</strong> Forskriften er meldt til EFTAs overvåkingsorgan i henhold til kravene i lov 17. desember 2004 nr. 101 om europeisk meldeplikt for tekniske regler (EØS-høringsloven) og EØS-avtalen vedlegg II kap. XIX nr. 1 (direktiv 98/34/EF endret ved direktiv 98/48/EF).</dd><dt class="refid">RefID</dt><dd class="refid">forskrift/2015-02-18-139</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frivillig merking av næringsmidler med Nøkkelhullet<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Nøkkelhullets utforming</li><li>§ 4. Produkter som kan merkes med Nøkkelhullet</li><li>§ 5. Produkter som ikke kan merkes med Nøkkelhullet</li><li>§ 6. Krav om opplysninger for ikke ferdigpakkede næringsmidler</li><li>§ 7. Generelle vilkår</li><li>§ 8. Tilsyn og vedtak</li><li>§ 9. Straff</li><li>§ 10. Overgangsbestemmelse</li><li>§ 11. Ikrafttredelse og opphevelse av andre forskrifter</li><li>Vedlegg 1. Grafisk utforming</li><li>Vedlegg 2</li></ul></li></ul></dd></dl></header><main class="documentBody" data-lovdata-URL="LTI/forskrift/2015-02-18-139" id="dokument"><h1>Forskrift om frivillig merking av næringsmidler med Nøkkelhullet</h1><article class="legalArticle" data-lovdata-URL="LTI/forskrift/2015-02-18-139/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder frivillig merking og presentasjon av næringsmidler med Nøkkelhullet. Nøkkelhullet kan benyttes for næringsmidler i de næringsmiddelgruppene som angis i vedlegg 2 som oppfyller kravene til innhold av fett, sukkerarter, kostfiber eller salt.</article></article><article class="legalArticle" data-lovdata-URL="LTI/forskrift/2015-02-18-139/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften anvendes følgende definisjoner og begreper:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Fett, mettede fettsyrer, transfettsyrer, salt, sukkerarter, kostfiber, ferdigpakket næringsmiddel, næringsdeklarasjon, kjøtt og plantesteroler, plantesterolestere, plantestanoler og plantestanolestere</i> jf. forskrift 28. november 2014 nr. 1497 om matinformasjon til forbrukerne.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Foredling og uforedlede produkter</i> som definert i forskrift 22. desember 2008 nr. 1623 om næringsmiddelhygiene.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Fiskerivarer, bearbeidede fiskerivarer og levende muslinger</i> som definert i forskrift 22. desember 2008 nr. 1624 om særlige hygieneregler for næringsmidler av animalsk opprinnelse.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Matfett og matfettblandinger</i> som definert i Rådets forordning (EU) nr. 1308/2013 om en felles markedsordning for landbruksprodukter og om særlige bestemmelser for visse landbruksprodukter,<sup class="footnotereference" data-footnotereferencevalue="1" data-unique-footnote-counter="1">1</sup> artikkel 78 jf. vedlegg VII om smørbare fettstoffer og tilsvarende produkter.</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>Glutenfri</i> jf. forskrift 10. juli 2009 nr. 999 om sammensetning og merking av næringsmidler til personer med glutenintoleranse.</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>Fullkorn (sammalt mel):</i> hele kornet inkludert skallet, dvs. endosperm, kim og kli. Kornet kan være knust, malt eller lignende, men bestanddelene skal inngå i samme forhold som for den respektive kornsorten. Definisjonen omfatter følgende kornsorter: hvete, spelt, rug, havre, bygg, mais, ris, hirse, durra og andre Sorghum-arter.</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>Tilsatte sukkerarter:</i> alle mono- og disakkarider som tilsettes under produksjon av næringsmidler. Sukkerarter som naturlig finnes i honning, siruper, fruktjuicer/fruktsafter og fruktkonsentrater omfattes også.</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>Tilsatt smak:</i> tilsetning av aromaer og næringsmiddelingredienser med aromagivende egenskaper som definert i forskrift 6. juni 2011 nr. 669 om aroma og næringsmiddelingredienser med aromagivende egenskaper til anvendelse i og på næringsmidler.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Forordningen er ikke tatt inn i EØS-avtalen, men definisjonene gis anvendelse her.</article></footer></article><article class="legalArticle" data-lovdata-URL="LTI/forskrift/2015-02-18-139/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nøkkelhullets utforming</span></h2><article class="legalP" id="paragraf-3-ledd-1">Nøkkelhullets grafiske utforming skal være som angitt i vedlegg 1. Nøkkelhullet skal etterfølges av merket ®.</article><article class="legalP" id="paragraf-3-ledd-2">Nøkkelhullet skal trykkes med grønn eller svart farge.</article></article><article class="legalArticle" data-lovdata-URL="LTI/forskrift/2015-02-18-139/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Produkter som kan merkes med Nøkkelhullet</span></h2><article class="legalP" id="paragraf-4-ledd-1">Nøkkelhullet kan benyttes ved merking og presentasjon av næringsmidler som oppfyller samtlige vilkår for den aktuelle næringsmiddelgruppen angitt i vedlegg 2.</article><article class="legalP" id="paragraf-4-ledd-2">Nøkkelhullet kan benyttes på:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">ferdigpakkede næringsmidler som omfattes av vedlegg 2 og</article></article></li><li data-li-identifier="2)" data-name="2)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">ikke ferdigpakkede næringsmidler som omfattes av følgende næringsmiddelgrupper: <ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-2-ledd-1-punkt-1"><article class="legalP" id="paragraf-4-ledd-2-punkt-2-ledd-1-punkt-1-ledd-1">grønnsaker m.m. som er uforedlede (næringsmiddelgruppe 1)</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2-ledd-1-punkt-2"><article class="legalP" id="paragraf-4-ledd-2-punkt-2-ledd-1-punkt-2-ledd-1">frukt og bær (næringsmiddelgruppe 2)</article></article></li><li data-li-identifier="c)" data-name="c)"><article class="listArticle" id="paragraf-4-ledd-2-punkt-2-ledd-1-punkt-3"><article class="legalP" id="paragraf-4-ledd-2-punkt-2-ledd-1-punkt-3-ledd-1">brød (næringsmiddelgruppe 8 a og 8 b)</article></article></li><li data-li-identifier="d)" data-name="d)"><article class="listArticle" id="paragraf-4-ledd-2-punkt-2-ledd-1-punkt-4"><article class="legalP" id="paragraf-4-ledd-2-punkt-2-ledd-1-punkt-4-ledd-1">knekkebrød (næringsmiddelgruppe 9)</article></article></li><li data-li-identifier="e)" data-name="e)"><article class="listArticle" id="paragraf-4-ledd-2-punkt-2-ledd-1-punkt-5"><article class="legalP" id="paragraf-4-ledd-2-punkt-2-ledd-1-punkt-5-ledd-1">oster, unntatt fersk ost (næringsmiddelgruppe 16)</article></article></li><li data-li-identifier="f)" data-name="f)"><article class="listArticle" id="paragraf-4-ledd-2-punkt-2-ledd-1-punkt-6"><article class="legalP" id="paragraf-4-ledd-2-punkt-2-ledd-1-punkt-6-ledd-1">vegetabilske alternativer til oster (næringsmiddelgruppe 17)</article></article></li><li data-li-identifier="g)" data-name="g)"><article class="listArticle" id="paragraf-4-ledd-2-punkt-2-ledd-1-punkt-7"><article class="legalP" id="paragraf-4-ledd-2-punkt-2-ledd-1-punkt-7-ledd-1">fiskerivarer (næringsmiddelgruppe 21)</article></article></li><li data-li-identifier="h)" data-name="h)"><article class="listArticle" id="paragraf-4-ledd-2-punkt-2-ledd-1-punkt-8"><article class="legalP" id="paragraf-4-ledd-2-punkt-2-ledd-1-punkt-8-ledd-1">kjøtt (næringsmiddelgruppe 23).</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2015-02-18-139/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Produkter som ikke kan merkes med Nøkkelhullet</span></h2><article class="legalP" id="paragraf-5-ledd-1">Nøkkelhullet kan ikke benyttes på:<ul class="defaultList"><li data-li-identifier="1)" data-name="1)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">næringsmidler som tilsettes følgende ingredienser: <ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1-ledd-1-punkt-1"><article class="legalP" id="paragraf-5-ledd-1-punkt-1-ledd-1-punkt-1-ledd-1">søtstoffer (tilsetningsstoffer)</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-1-ledd-1-punkt-2"><article class="legalP" id="paragraf-5-ledd-1-punkt-1-ledd-1-punkt-2-ledd-1">godkjente nye næringsmidler og nye næringsmiddelingredienser med søtende egenskaper</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-1-ledd-1-punkt-3"><article class="legalP" id="paragraf-5-ledd-1-punkt-1-ledd-1-punkt-3-ledd-1">plantesteroler, plantesterolestere, plantestanoler eller plantestanolestere</article></article></li></ul></article></article></li><li data-li-identifier="2)" data-name="2)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">spesielle næringsmidler til bruk for barn under 3 år.</article></article></li></ul></article></article><article class="legalArticle" data-lovdata-URL="LTI/forskrift/2015-02-18-139/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav om opplysninger for ikke ferdigpakkede næringsmidler</span></h2><article class="legalP" id="paragraf-6-ledd-1">Benyttes Nøkkelhullet ved presentasjon av ikke ferdigpakkede næringsmidler omfattet av næringsmiddelgruppene under her, skal virksomheten på anmodning kunne opplyse om grunnlaget for bruken av Nøkkelhullet:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">brød (næringsmiddelgruppe 8 a og 8 b)</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">knekkebrød (næringsmiddelgruppe 9)</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">oster, unntatt fersk ost (næringsmiddelgruppe 16)</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">vegetabilske alternativer til oster (næringsmiddelgruppe 17)</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">kjøtt (næringsmiddelgruppe 23).</article></article></li></ul></article></article><article class="legalArticle" data-lovdata-URL="LTI/forskrift/2015-02-18-139/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Generelle vilkår</span></h2><article class="legalP" id="paragraf-7-ledd-1">Som vilkår for merking av næringsmidler med Nøkkelhullet gjelder følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Olje eller annet fett som brukes ved fremstilling av nøkkelhullsmerkede næringsmidler, kan inneholde høyst 2 g industrielt fremstilte transfettsyrer per 100 g fett eller olje.</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Fett, sukkerarter eller salt kan bare tilsettes næringsmidler i de næringsmiddelgruppene hvor det i vedlegg 2 er fastsatt vilkår for fett, sukkerarter eller salt. Disse næringsstoffene kan likevel tilsettes næringsmidler i andre næringsmiddelgrupper dersom det ikke brukes større mengder enn det som er nødvendig for å oppnå den ønskede virkning.</article></article></li></ul></article></article><article class="legalArticle" data-lovdata-URL="LTI/forskrift/2015-02-18-139/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn og vedtak</span></h2><article class="legalP" id="paragraf-8-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article><article class="legalArticle" data-lovdata-URL="LTI/forskrift/2015-02-18-139/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2015-02-18-139/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsbestemmelse</span></h2><article class="legalP" id="paragraf-10-ledd-1">Inntil 1. september 2016 tillates produksjon og merking av næringsmidler i samsvar med forskrift 17. juni 2009 nr. 665 om frivillig merking av næringsmidler med Nøkkelhullet.</article><article class="legalP" id="paragraf-10-ledd-2">Næringsmidler som er produsert og merket i samsvar med bestemmelsene i forskrift 17. juni 2009 nr. 665 om frivillig merking av næringsmidler med Nøkkelhullet, kan omsettes inntil lagrene er tomme.</article></article><article class="legalArticle" data-lovdata-URL="LTI/forskrift/2015-02-18-139/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse og opphevelse av andre forskrifter</span></h2><article class="legalP" id="paragraf-11-ledd-1">Denne forskriften trer i kraft 1. mars 2015.</article><article class="legalP" id="paragraf-11-ledd-2">Samtidig oppheves forskrift 17. juni 2009 nr. 665 om frivillig merking av næringsmidler med Nøkkelhullet.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2015-02-18-139/KAPITTEL_1"><h2>Vedlegg 1. Grafisk utforming</h2><article class="legalP" id="kapittel-1-ledd-1">Nøkkelhullets grafiske utforming:<p class="leddfortsettelse"><img height="92" src="static/LTI//ltavd1/filer/grafikk/sf-20150218-0139-01-01.png" width="147" /></p></article></section><section class="section" data-name="vedlegg2" id="kapittel-2" data-lovdata-URL="LTI/forskrift/2015-02-18-139/KAPITTEL_2"><h2>Vedlegg 2</h2><article class="defaultP"><table><thead><tr><th colspan="2" data-text-align="left" data-vertical-align="top"><i>Næringsmiddelgrupper som kan merkes med Nøkkelhullet og vilkår for den enkelte gruppe:</i></th></tr><tr><th data-text-align="left" data-vertical-align="top"><i>Næringsmiddelgruppe</i></th><th data-text-align="left" data-vertical-align="top"><i>Vilkår</i></th></tr></thead><tbody><tr><td colspan="2" data-text-align="left" data-vertical-align="top"><i>Grønnsaker, frukt, bær og nøtter</i></td></tr><tr><td data-text-align="left" data-vertical-align="top"><i>1</i> Grønnsaker, rotfrukter, belgvekster (unntatt peanøtter) og poteter. Produktene kan være foredlet. Uforedlede krydderurter omfattes også.</td><td data-text-align="left" data-vertical-align="top">– tilsatt fett høyst 3 g/100 g<br />– tilsatt fett kan høyst inneholde 20&#xa0;% mettet fett<br />– tilsatte sukkerarter høyst 1 g/100 g<br />– salt høyst 0,5 g/100 g</td></tr><tr><td data-text-align="left" data-vertical-align="top"><i>2</i> Frukt og bær som er uforedlet. Produktene kan likevel være varmebehandlet.</td><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>3</i> Nøtter og peanøtter som er uforedlet. Produktene kan likevel være varmebehandlet.</td><td data-text-align="left" data-vertical-align="top">– mettede fettsyrer høyst 10 g/100 g</td></tr><tr><td colspan="2" data-text-align="left" data-vertical-align="top"><i>Mel, gryn og ris</i></td></tr><tr><td data-text-align="left" data-vertical-align="top"><i>4</i> Mel og gryn av korn som inneholder 100&#xa0;% fullkorn av produktets tørrstoffinnhold. Kli og kim omfattes også.</td><td data-text-align="left" data-vertical-align="top">– kostfiber minst 6 g/100 g</td></tr><tr><td data-text-align="left" data-vertical-align="top"><i>5</i> Ris som inneholder 100&#xa0;% fullkorn av produktets tørrstoffinnhold.</td><td data-text-align="left" data-vertical-align="top">– kostfiber minst 3 g/100 g</td></tr><tr><td data-text-align="left" data-vertical-align="top"><i>6</i> Kornblandinger og frokostkorn som inneholder minst 55&#xa0;% fullkorn av produktets tørrstoffinnhold. Glutenfrie kornblandinger og frokostkorn skal inneholde minst 20&#xa0;% fullkorn av produktets tørrstoffinnhold.</td><td data-text-align="left" data-vertical-align="top">– fett høyst 8 g/100 g<br />– sukkerarter høyst 13 g/100 g<br />– hvorav tilsatte sukkerarter høyst 9 g/100 g<br />– kostfiber minst 6 g/100 g<br />– salt høyst 1,0 g/100 g</td></tr><tr><td colspan="2" data-text-align="left" data-vertical-align="top"><i>Grøt, brød og pasta</i></td></tr><tr><td data-text-align="left" data-vertical-align="top"><i>7</i> Grøt og grøtpulver (tilberedt i følge produsentens anvisning) som inneholder minst 55&#xa0;% fullkorn av produktets tørrstoffinnhold.</td><td data-text-align="left" data-vertical-align="top">– fett høyst 4 g/100 g<br />– sukkerarter høyst 5 g/100 g<br />– kostfiber minst 1 g/100 g<br />– salt høyst 0,3 g/100 g<br />Vilkårene gjelder for det spiseklare produktet.</td></tr><tr><td data-text-align="left" data-vertical-align="top"><i>8 a)</i> Brød og brødmikser hvor bare væske og eventuelt gjær skal tilsettes, og som inneholder minst 30&#xa0;% fullkorn av produktets tørrstoffinnhold. Produkter i gruppe 8 b) omfattes ikke. Glutenfrie brød og brødmikser skal inneholde minst 10&#xa0;% fullkorn av produktets tørrstoffinnhold.</td><td data-text-align="left" data-vertical-align="top">– fett høyst 7 g/100 g<br />– sukkerarter høyst 5 g/100 g<br />– kostfiber minst 5 g/100 g<br />– salt høyst 1,0 g/100 g<br />Vilkårene gjelder for det spiseklare produktet.</td></tr><tr><td data-text-align="left" data-vertical-align="top"><i>8 b)</i> Rugbrød og andre rugbaserte produkter samt brødmikser hvor bare væske og eventuelt gjær skal tilsettes, som inneholder minst 35&#xa0;% fullkorn av produktets tørrstoffinnhold. I produktene skal minst 30&#xa0;% av kornsortene være rug.</td><td data-text-align="left" data-vertical-align="top">– fett høyst 7 g/100 g<br />– sukkerarter høyst 5 g/100 g<br />– kostfiber minst 6 g/100 g<br />– salt høyst 1,2 g/100 g<br />Vilkårene gjelder for det spiseklare produktet.</td></tr><tr><td data-text-align="left" data-vertical-align="top"><i>9</i> Knekkebrød og skonroker som inneholder minst 50&#xa0;% fullkorn av produktets tørrstoffinnhold.<br /><br />Glutenfrie knekkebrød og skonroker skal inneholde minst 15&#xa0;% fullkorn av produktets tørrstoffinnhold.</td><td data-text-align="left" data-vertical-align="top">– fett høyst 7 g/100 g<br />– sukkerarter høyst 5 g/100 g<br />– kostfiber minst 6 g/100 g<br />– salt høyst 1,3 g/100 g</td></tr><tr><td data-text-align="left" data-vertical-align="top"><i>10</i> Pasta (ikke fylt) som inneholder minst 50&#xa0;% fullkorn av produktets tørrstoffinnhold. Glutenfri pasta (ikke fylt) har ikke krav til fullkorn.</td><td data-text-align="left" data-vertical-align="top">– kostfiber minst 6 g/100 g<br />– salt høyst 0,1 g/100 g<br /><br />Vilkårene gjelder for produktets tørrstoffinnhold.</td></tr><tr><td colspan="2" data-text-align="left" data-vertical-align="top"><i>Melk, syrnede melkeprodukter og vegetabilske alternativer</i></td></tr><tr><td data-text-align="left" data-vertical-align="top"><i>11 a)</i> Melk og syrnede melkeprodukter som er beregnet til å drikke, uten tilsatt smak. Tilsvarende laktosefrie produkter og laktosefrie melkedrikker omfattes også.</td><td data-text-align="left" data-vertical-align="top">– fett høyst 0,7 g/100 g</td></tr><tr><td data-text-align="left" data-vertical-align="top"><i>11 b)</i> Vegetabilske produkter med samme bruksområde som produkter i gruppe 11 a), uten tilsatt smak.</td><td data-text-align="left" data-vertical-align="top">– fett høyst 1,5 g/100 g<br />– mettede fettsyrer høyst 33&#xa0;% av fettinnholdet<br />– sukkerarter høyst 5 g/100 g<br />– salt høyst 0,1 g/100 g</td></tr><tr><td data-text-align="left" data-vertical-align="top"><i>12 a)</i> Syrnede melkeprodukter som ikke er beregnet til å drikke, uten tilsatt smak. Tilsvarende laktosefrie produkter omfattes også.</td><td data-text-align="left" data-vertical-align="top">– fett høyst 1,5 g/100 g</td></tr><tr><td data-text-align="left" data-vertical-align="top"><i>12 b)</i> Vegetabilske produkter med samme bruksområde som produkter i gruppe 12 a), uten tilsatt smak.</td><td data-text-align="left" data-vertical-align="top">– fett høyst 1,5 g/100 g<br />– mettede fettsyrer høyst 33&#xa0;% av fettinnholdet<br />– sukkerarter høyst 5 g/100 g<br />– salt høyst 0,1 g/100 g</td></tr><tr><td data-text-align="left" data-vertical-align="top"><i>13 a)</i> Syrnede melkeprodukter som ikke er beregnet til å drikke, med tilsatt smak.<br />Tilsvarende laktosefrie produkter omfattes også.</td><td data-text-align="left" data-vertical-align="top">– fett høyst 1,5 g/100 g<br />– tilsatte sukkerarter høyst 4 g/100 g</td></tr><tr><td data-text-align="left" data-vertical-align="top"><i>13 b)</i> Vegetabilske produkter med samme bruksområde som produkter i gruppe 13 a), med tilsatt smak.</td><td data-text-align="left" data-vertical-align="top">– fett høyst 1,5 g/100 g<br />– mettede fettsyrer høyst 33&#xa0;% av fettinnholdet<br />– sukkerarter høyst 8 g/100 g<br />– salt høyst 0,1 g/100 g</td></tr><tr><td data-text-align="left" data-vertical-align="top"><i>14 a)</i> Produkter som består av en blanding av melk og fløte med samme bruksområde som fløte og tilsvarende syrnede produkter, uten tilsatt smak.<br />Tilsvarende laktosefrie produkter omfattes også.</td><td data-text-align="left" data-vertical-align="top">– fett høyst 5 g/100 g</td></tr><tr><td data-text-align="left" data-vertical-align="top"><i>14 b)</i> Helt eller delvis vegetabilske produkter med samme bruksområde som produkter i gruppe 14 a) uten tilsatt smak.</td><td data-text-align="left" data-vertical-align="top">– fett høyst 5 g/100 g<br />– mettede fettsyrer høyst 33&#xa0;% av fettinnholdet<br />– sukkerarter høyst 5 g/100 g<br />– salt høyst 0,3 g/100 g</td></tr><tr><td data-text-align="left" data-vertical-align="top"><i>15 a)</i> Produkter som består av en blanding av melk og fløte med samme bruksområde som fløte og tilsvarende syrnede produkter, med tilsatt smak. Tilsvarende laktosefrie produkter omfattes også.</td><td data-text-align="left" data-vertical-align="top">– fett høyst 5 g/100 g<br />– sukkerarter høyst 5 g/100 g<br />– salt høyst 0,8 g/100 g</td></tr><tr><td data-text-align="left" data-vertical-align="top"><i>15 b)</i> Helt eller delvis vegetabilske produkter med samme bruksområde som produkter i gruppe 15 a) med tilsatt smak.</td><td data-text-align="left" data-vertical-align="top">– fett høyst 5 g/100 g<br />– mettede fettsyrer høyst 33&#xa0;% av fettinnholdet<br />– sukkerarter høyst 5 g/100 g<br />– salt høyst 0,8 g/100 g</td></tr><tr><td colspan="2" data-text-align="left" data-vertical-align="top"><i>Ost og vegetabilske alternativer</i></td></tr><tr><td data-text-align="left" data-vertical-align="top"><i>16</i> Oster, unntatt ferskoster i gruppe 18. Produktene kan være tilsatt smak.</td><td data-text-align="left" data-vertical-align="top">– fett høyst 17 g/100 g<br />– salt høyst 1,6 g/100 g</td></tr><tr><td data-text-align="left" data-vertical-align="top"><i>17</i> Helt eller delvis vegetabilske produkter med samme bruksområde som produkter i gruppe 16. Produktene kan være tilsatt smak.</td><td data-text-align="left" data-vertical-align="top">– fett høyst 17 g/100 g<br />– mettede fettsyrer høyst 20&#xa0;% av fettinnholdet<br />– salt høyst 1,5 g/100 g</td></tr><tr><td data-text-align="left" data-vertical-align="top"><i>18</i> Ferskoster og tilsvarende produkter. Produktene kan være tilsatt smak.</td><td data-text-align="left" data-vertical-align="top">– fett høyst 5 g/100 g<br />– salt høyst 0,9 g/100 g<br />– tilsatte sukkerarter høyst 1 g/100 g</td></tr><tr><td colspan="2" data-text-align="left" data-vertical-align="top"><i>Matfett og oljer</i></td></tr><tr><td data-text-align="left" data-vertical-align="top"><i>19</i> Matfett og matfettblandinger.<br /><br />Produktene kan være tilsatt smak.</td><td data-text-align="left" data-vertical-align="top">– fett høyst 80 g/100 g<br />– mettede fettsyrer høyst 33&#xa0;% av fettinnholdet<br />– salt høyst 1,1 g/100 g</td></tr><tr><td data-text-align="left" data-vertical-align="top"><i>20</i> Matoljer, flytende matfett og flytende matfettblandinger. Produktene kan være tilsatt smak.</td><td data-text-align="left" data-vertical-align="top">– mettede fettsyrer høyst 20&#xa0;% av fettinnholdet<br />– salt høyst 1,0 g/100 g</td></tr><tr><td colspan="2" data-text-align="left" data-vertical-align="top"><i>Fiskerivarer og produkter av fiskerivarer</i></td></tr><tr><td data-text-align="left" data-vertical-align="top"><i>21</i> Fiskerivarer og levende muslinger.<br />Produktene kan være bearbeidede.</td><td data-text-align="left" data-vertical-align="top" /></tr><tr><td colspan="2" data-text-align="left" data-vertical-align="top"><i>22</i> Produkter fremstilt av minst 50&#xa0;% foredlede fiskerivarer.<br />Produktene kan inneholde saus eller lake. Prosentandelen og vilkårene gjelder for den delen av produktet som er beregnet til å spise.<br />Produktene kan være panert, men tilberedningen som angis kan ikke tilføre produktet fett.</td></tr><tr><td data-text-align="left" data-vertical-align="top"><i>22 a)</i> Produkter som ikke omfattes av gruppene 22 b–d.</td><td data-text-align="left" data-vertical-align="top">– annet fett enn fiskefett høyst 10 g/100 g<br />– sukkerarter høyst 5 g/100 g<br />– salt høyst 1,5 g/100 g</td></tr><tr><td data-text-align="left" data-vertical-align="top"><i>22 b)</i> Påleggsprodukter, skivet.</td><td data-text-align="left" data-vertical-align="top">– annet fett enn fiskefett høyst 10 g/100 g<br />– sukkerarter høyst 5 g/100 g<br />– salt høyst 2,5 g/100 g</td></tr><tr><td data-text-align="left" data-vertical-align="top"><i>22 c)</i> Røkt eller gravet fisk.</td><td data-text-align="left" data-vertical-align="top">– annet fett enn fiskefett høyst 10 g/100 g<br />– sukkerarter høyst 5 g/100 g<br />– salt høyst 3,0 g/100 g</td></tr><tr><td data-text-align="left" data-vertical-align="top"><i>22 d)</i> Kaviar og andre halvkonserver av fisk.</td><td data-text-align="left" data-vertical-align="top">– annet fett enn fiskefett høyst 10 g/100 g<br />– sukkerarter høyst 5 g/100 g<br />– salt høyst 3,0 g/100</td></tr><tr><td colspan="2" data-text-align="left" data-vertical-align="top"><i>Kjøtt og produkter av kjøtt</i></td></tr><tr><td data-text-align="left" data-vertical-align="top"><i>23</i> Kjøtt som er uforedlet.</td><td data-text-align="left" data-vertical-align="top">– fett høyst 10 g/100 g</td></tr><tr><td colspan="2" data-text-align="left" data-vertical-align="top"><i>24</i> Produkter fremstilt av minst 50&#xa0;% kjøtt.<br />For leverpostei i gruppe 24 b) er likevel kravet minst 35&#xa0;% kjøtt. For produkter hvor minst 10&#xa0;% av kjøttet er erstattet av en vegetabilsk råvare med proteiner, er kravet til innhold av kjøtt 40&#xa0;%.<br />Produktene kan inneholde saus eller lake. Prosentandelen og vilkårene gjelder for den delen av produktet som er beregnet til å spise.<br />Produktene kan være panert, men tilberedningen som angis kan ikke tilføre produktet fett.</td></tr><tr><td data-text-align="left" data-vertical-align="top"><i>24 a)</i> Rå produkter av hele eller utskårne kjøttstykker som er overflatemarinert eller krydret.<br /><br /><br /><br />– for stikksaltede produkter likevel</td><td data-text-align="left" data-vertical-align="top">– fett høyst 10 g100g<br />– sukkerarter høyst 3 g/100g<br />– salt høyst 1,0 g/100 g<br /><br />– salt høyst 0,5 g/100 g</td></tr><tr><td data-text-align="left" data-vertical-align="top"><i>24 b)</i> Rå eller spiseklare produkter hvor kvernet/hakket kjøtt er hovedingrediensen.<br /><br /><br /><br />– for pølser likevel<br />– for påleggspølser likevel<br />– for karbonadedeig likevel</td><td data-text-align="left" data-vertical-align="top">– fett høyst 10 g /100 g<br />– sukkerarter høyst 3 g/100g<br />– salt høyst 1,7 g/100 g<br /><br />– salt høyst 2,0 g/100 g<br />– salt høyst 2,2 g/100 g<br />– salt høyst 1,0 g/100 g</td></tr><tr><td data-text-align="left" data-vertical-align="top"><i>24 c)</i> Spiseklare eller røkte produkter hvor hovedingrediensen er helt eller utskåret kjøtt, og som ikke omfattes av gruppe 24 b).<br /><br /><br /><br />– for påleggsprodukter likevel</td><td data-text-align="left" data-vertical-align="top">– fett høyst 10 g /100 g<br />– sukkerarter høyst 3 g/100g<br />– salt høyst 2,0 g/100 g<br /><br />– salt høyst 2,5 g</td></tr><tr><td colspan="2" data-text-align="left" data-vertical-align="top"><i>Vegetabilske produkter</i></td></tr><tr><td data-text-align="left" data-vertical-align="top">25 Produkter som består av minst 60&#xa0;% vegetabilske råvarer. Produktene kan ikke inneholde kjøtt og fiskerivarer.<br />Produktene kan inneholde saus eller lake. Prosentandelen og vilkårene gjelder for den delen av produktet som er beregnet til å spise.<br />Produktene kan være panert, men tilberedningen som angis kan ikke tilføre produktet fett.</td><td data-text-align="left" data-vertical-align="top">– fett høyst 10 g/100 g<br />– mettede fettsyrer høyst 33&#xa0;% av fettinnholdet<br />– sukkerarter høyst 3 g/100 g<br />– salt høyst 1,0 g/100 g</td></tr><tr><td data-text-align="left" data-vertical-align="top"><i>Ferdigretter m.m.</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>26</i> Ferdigretter som er beregnet å utgjøre et komplett måltid med proteiner, karbohydrater og grønnsaker, frukt eller bær, og som ikke er omfattet av gruppene 27, 28, 29, 30 eller 31.<br />Retten skal inneholde:<br />– 400–750 kcal (1670–3140 kJ) per angitt porsjon, og<br />– minst 28 g grønnsaker (unntatt poteter), belgvekster (unntatt peanøtter), rotfrukter, eller frukt og bær per 100 g produkt.<br />Dersom retten inneholder en korndel, skal denne oppfylle kravet til fullkorn som er gitt i den relevante næringsmiddelgruppen. Dersom glutenfri pasta inngår, gjelder kravet til fiber i gruppe 10.</td><td data-text-align="left" data-vertical-align="top">– høyst 33&#xa0;% av energiinnholdet kan komme fra fett<br />– i produkter som inneholder fisk med mer enn 10&#xa0;% fett, kan energiinnholdet fra fett være høyst 40&#xa0;%.<br />– høyst 10&#xa0;% av energiinnholdet kan komme fra mettede fettsyrer – tilsatte sukkerarter høyst 3 g/100 g<br />– salt høyst 0,8 g/100 g<br />– likevel høyst 3,5 g salt totalt per porsjon</td></tr><tr><td data-text-align="left" data-vertical-align="top"><i>27</i> Piroger, pizzaer og andre paier enn dessertpaier, basert på korn, og som inneholder:<br />– minst 250 kcal (1050 kJ) per angitt porsjon, og<br />– minst 28 g grønnsaker (unntatt poteter), belgvekster (unntatt peanøtter), rotfrukter, eller frukt og bær per 100 g produkt.<br />Korndelen skal inneholde minst 30&#xa0;% fullkorn beregnet ut fra korndelens tørrstoffinnhold. For glutenfrie kornprodukter er kravet til fullkorn likevel 10&#xa0;% beregnet ut fra produktets tørrstoffinnhold.</td><td data-text-align="left" data-vertical-align="top">– høyst 33&#xa0;% av energiinnholdet kan komme fra fett<br />– i produkter som inneholder fisk med mer enn 10&#xa0;% fett, kan energiinnholdet fra fett være høyst 40&#xa0;%<br />– høyst 10&#xa0;% av energiinnholdet kan komme fra mettede fettsyrer<br />– tilsatte sukkerarter høyst 3 g/100 g<br />– salt høyst 1,0 g/100 g</td></tr><tr><td data-text-align="left" data-vertical-align="top"><i>28</i> Smørbrød, baguetter, wraps og tilsvarende produkter, basert på korn, og som inneholder:<br />– minst 150 kcal (630 kJ) per angitt porsjon, og<br />– minst 25 g grønnsaker (unntatt poteter), belgvekster (unntatt peanøtter), rotfrukter, eller frukt og bær per 100 g produkt.<br />Korndelen skal inneholde minst 30&#xa0;% fullkorn beregnet ut fra korndelens tørrstoffinnhold. For glutenfrie kornprodukter er kravet til fullkorn likevel 10&#xa0;% beregnet ut fra produktets tørrstoffinnhold.</td><td data-text-align="left" data-vertical-align="top">– høyst 33&#xa0;% av energiinnholdet kan komme fra fett<br />– i produkter som inneholder fisk med mer enn 10&#xa0;% fett, kan energiinnholdet fra fett være høyst 40&#xa0;%<br />– høyst 10&#xa0;% av energiinnholdet kan komme fra mettede fettsyrer<br />– tilsatte sukkerarter høyst 3 g/100g<br />– salt høyst 0,9 g/100 g</td></tr><tr><td data-text-align="left" data-vertical-align="top"><i>29</i> Supper med fisk eller kjøtt (ferdige produkter og produkter tilberedt ifølge produsentens anvisning) som inneholder:<br />– minst 100 kcal (420 kJ) per angitt porsjon og<br />– minst 28 g grønnsaker (unntatt poteter), belgvekster (unntatt peanøtter), rotfrukter, eller frukt og bær per 100 g suppe.<br />Dersom retten inneholder en korndel, skal denne oppfylle kravet til fullkorn som er gitt i den relevante næringsmiddelgruppen. Dersom glutenfri pasta inngår, gjelder kravet til fiber i gruppe 10.</td><td data-text-align="left" data-vertical-align="top">– høyst 33&#xa0;% av energiinnholdet kan komme fra fett<br />– i produkter som inneholder fisk med mer enn 10&#xa0;% fett, kan likevel energiinnholdet fra fett være høyst 40&#xa0;%<br />– tilsatte sukkerarter høyst 3 g/100 g<br />– salt høyst 0,8 g/100 g<br />– likevel høyst 2,5 g salt totalt per porsjon</td></tr><tr><td data-text-align="left" data-vertical-align="top"><i>30</i> Supper uten fisk eller kjøtt (ferdige produkter og produkter tilberedt ifølge produsentens anvisning) som inneholder:<br />– minst 100 kcal (420 kJ) per angitt porsjon, og<br />– minst 50 g grønnsaker (unntatt poteter), belgvekster (unntatt peanøtter), rotfrukter, eller frukt og bær per 100 g suppe.<br />Dersom retten inneholder en korndel, skal denne oppfylle kravet til fullkorn som er gitt i den relevante næringsmiddelgruppen. Dersom glutenfri pasta inngår, gjelder kravet til fiber i gruppe 10.</td><td data-text-align="left" data-vertical-align="top">– høyst 33&#xa0;% av energiinnholdet kan komme fra fett<br />– tilsatte sukkerarter høyst 3 g/100 g<br />– salt høyst 0,8 g/100 g<br />– likevel høyst 2,5 g salt totalt per porsjon</td></tr><tr><td data-text-align="left" data-vertical-align="top"><i>31</i> Ferdigretter som ikke er beregnet å utgjøre et komplett måltid, og som ikke er omfattet av gruppene 26, 27, 28, 29 eller 30. Retten skal inneholde:<br />– minst 100 kcal (420 kJ) per angitt porsjon, og<br />– minst 50 g grønnsaker (unntatt poteter), belgvekster (unntatt peanøtter), rotfrukter, eller frukt og bær per 100 g produkt.<br />Dersom retten inneholder en korndel, skal denne oppfylle kravet til fullkorn som er gitt i den relevante næringsmiddelgruppen. Dersom glutenfri pasta inngår, gjelder kravet til fiber i gruppe 10.</td><td data-text-align="left" data-vertical-align="top">– høyst 33&#xa0;% av energiinnholdet kan komme fra fett<br />– i produkter som inneholder fisk med mer enn 10&#xa0;% fett, kan energiinnholdet fra fett være høyst 40&#xa0;%<br />– høyst 10&#xa0;% av energiinnholdet kan komme fra mettede fettsyrer<br />– tilsatte sukkerarter høyst 3 g/100g<br />– salt høyst 0,8 g/100 g<br />– likevel høyst 2,5 g salt totalt per porsjon</td></tr><tr><td colspan="2" data-text-align="left" data-vertical-align="top"><i>Dressinger og sauser</i></td></tr><tr><td data-text-align="left" data-vertical-align="top">32 Dressinger av olje og eddik. Produktene kan være tilsatt smak.</td><td data-text-align="left" data-vertical-align="top">– mettede fettsyrer høyst 20&#xa0;% av fettinnholdet<br />– sukkerarter høyst 5 g/100 g<br />– salt høyst 0,8 g/100 g</td></tr><tr><td data-text-align="left" data-vertical-align="top"><i>33</i> Sauser til middagsretter (ferdige produkter og produkter tilberedt ifølge produsentens anvisning).</td><td data-text-align="left" data-vertical-align="top">– fett høyst 5 g/100 g<br />– mettede fettsyrer høyst 33&#xa0;% av fettinnholdet<br />– sukkerarter høyst 5 g/100 g<br />– salt høyst 0,8 g/100 g<br />Vilkårene gjelder for det spiseklare produktet.</td></tr></tbody></table></article></section></main></body></html>