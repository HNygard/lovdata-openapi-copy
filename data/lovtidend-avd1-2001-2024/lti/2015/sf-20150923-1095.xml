<!DOCTYPE html><html lang="no"><head><title>Forskrift om overgangsregler for personer som har rett til barnetillegg til uføretrygd per 31. desember 2015</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-09-23-1095</dd><dt class="dokid">DokumentID</dt><dd class="dokid">LTI/forskrift/2015-09-23-1095</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 11 s 1833</dd><dt class="dateInForce">I kraft fra</dt><dd class="dateInForce">2016-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2014-12-19-74</li></ul></dd><dt class="dateOfPublication">Kunngjort</dt><dd class="dateOfPublication">2015-09-29 15:00</dd><dt class="journalNumber">Journalnummer</dt><dd class="journalNumber">2015-0911</dd><dt class="titleShort">Korttittel</dt><dd class="titleShort">Forskrift om overgangsregler barnetillegg til uføretrygd</dd><dt class="title">Tittel</dt><dd class="title">Forskrift om overgangsregler for personer som har rett til barnetillegg til uføretrygd per 31. desember 2015</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 23. september 2015 med hjemmel i lov 19. desember 2014 nr. 74 om endringar i folketrygdlova og einskilde andre lover del IX nr. 4.</dd><dt class="refid">RefID</dt><dd class="refid">forskrift/2015-09-23-1095</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler for personer som har rett til barnetillegg til uføretrygd per 31. desember 2015<ul class="tocSubUl"><li>§ 1. Virkeområdet og personkrets</li><li>§ 2. Øvre tak på summen av uføretrygd og barnetillegg</li><li>§ 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-09-23-1095" id="dokument"><h1>Forskrift om overgangsregler for personer som har rett til barnetillegg til uføretrygd per 31. desember 2015</h1><article class="legalArticle" data-lovdata-URL="LTI/forskrift/2015-09-23-1095/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområdet og personkrets</span></h2><article class="legalP" id="paragraf-1-ledd-1">Forskriften inneholder særlig bestemmelser om barnetillegg etter folketrygdloven § 12-15 for personer som har rett til barnetillegg per 31. desember 2015.</article><article class="legalP" id="paragraf-1-ledd-2">Barnetillegg beregnes etter § 2 så lenge personen har rett til barnetillegg i overgangsperioden, det vil si fra 1. januar 2016 til 31. desember 2018. Dersom det er opphold i retten til barnetillegg på en kalendermåned eller mer, er personen ikke lenger omfattet av forskriften.</article></article><article class="legalArticle" data-lovdata-URL="LTI/forskrift/2015-09-23-1095/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Øvre tak på summen av uføretrygd og barnetillegg</span></h2><article class="legalP" id="paragraf-2-ledd-1">For personer som er omfattet av § 1 gis bestemmelsen i folketrygdloven § 12-15 tredje ledd virkning først fra 1. januar 2019. I overgangsperioden gjelder særlige regler, jf. andre til fjerde ledd.</article><article class="legalP" id="paragraf-2-ledd-2">Fra 1. januar 2016 til 31. desember 2016 kan summen av uføretrygd og barnetillegg ikke utgjøre mer enn 110 prosent av inntekt før uførhet.</article><article class="legalP" id="paragraf-2-ledd-3">Fra 1. januar 2017 til 31. desember 2017 kan summen av uføretrygd og barnetillegg ikke utgjøre mer enn 105 prosent av inntekt før uførhet.</article><article class="legalP" id="paragraf-2-ledd-4">Fra 1. januar 2018 til 31. desember 2018 kan summen av uføretrygd og barnetillegg ikke utgjøre mer enn 100 prosent av inntekt før uførhet.</article></article><article class="legalArticle" data-lovdata-URL="LTI/forskrift/2015-09-23-1095/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft 1. januar 2016.</article></article></main></body></html>