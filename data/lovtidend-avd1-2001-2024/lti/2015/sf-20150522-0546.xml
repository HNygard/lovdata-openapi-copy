<!DOCTYPE html><html lang="no"><head><title>Forskrift om dvergålegras (Zostera noltei) som prioritert art</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-05-22-546</dd><dt class="dokid">DokumentID</dt><dd class="dokid">LTI/forskrift/2015-05-22-546</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 5 s 778</dd><dt class="dateInForce">I kraft fra</dt><dd class="dateInForce">2015-05-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-100/§23</li><li>lov/2009-06-19-100/§24</li><li>lov/2009-06-19-100/§62</li></ul></dd><dt class="dateOfPublication">Kunngjort</dt><dd class="dateOfPublication">2015-05-29 15:00</dd><dt class="journalNumber">Journalnummer</dt><dd class="journalNumber">2015-0433</dd><dt class="titleShort">Korttittel</dt><dd class="titleShort">Forskrift om dvergålegras som prioritert art</dd><dt class="title">Tittel</dt><dd class="title">Forskrift om dvergålegras (Zostera noltei) som prioritert art</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett ved kgl.res. 22. mai 2015 med heimel i lov 19. juni 2009 nr. 100 om forvaltning av naturens mangfold (naturmangfoldloven) § 23, § 24 og § 62. Fremja av Klima- og miljødepartementet.</dd><dt class="refid">RefID</dt><dd class="refid">forskrift/2015-05-22-546</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om dvergålegras (Zostera noltei) som prioritert art<ul class="tocSubUl"><li>§ 1. Dvergålegras som prioritert art</li><li>§ 2. Føremål</li><li>§ 3. Forbod mot uttak, skade og øydelegging</li><li>§ 4. Skjøtsel</li><li>§ 5. Forvaltingsstyresmakt</li><li>§ 6. Dispensasjon</li><li>§ 7. Ikraftsetjing</li></ul></li></ul></dd></dl></header><main class="documentBody" data-lovdata-URL="LTI/forskrift/2015-05-22-546" id="dokument"><h1>Forskrift om dvergålegras (Zostera noltei) som prioritert art</h1><article class="legalArticle" data-lovdata-URL="LTI/forskrift/2015-05-22-546/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Dvergålegras som prioritert art</span></h2><article class="legalP" id="paragraf-1-ledd-1">Dvergålegras <i>(Zostera noltei)</i> er utpeika som prioritert art.</article></article><article class="legalArticle" data-lovdata-URL="LTI/forskrift/2015-05-22-546/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Føremål</span></h2><article class="legalP" id="paragraf-2-ledd-1">Føremålet med forskrifta er å ta vare på dvergålegras i samsvar med forvaltingsmålet for artar i naturmangfaldlova § 5 første ledd.</article></article><article class="legalArticle" data-lovdata-URL="LTI/forskrift/2015-05-22-546/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbod mot uttak, skade og øydelegging</span></h2><article class="legalP" id="paragraf-3-ledd-1">Alle former for uttak, skade eller øydelegging av dvergålegras er forbode. Som øydelegging er medrekna mudring, utbygging, utfylling og endring av straumforholda og andre handlingar dersom dei er eigna til å skade eller på annan måte forringe førekomstar av arten.</article></article><article class="legalArticle" data-lovdata-URL="LTI/forskrift/2015-05-22-546/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skjøtsel</span></h2><article class="legalP" id="paragraf-4-ledd-1">Forvaltingsstyresmakta, eller den forvaltingsstyresmakta har inngått avtale med, helst grunneigar, kan setje i verk tiltak i samsvar med naturmangfaldlova § 47, jf. § 24 andre ledd, for å oppretthalde eller oppnå den natur- eller kulturtilstanden som er nødvendig for å sikre bevaring av arten.</article></article><article class="legalArticle" data-lovdata-URL="LTI/forskrift/2015-05-22-546/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forvaltingsstyresmakt</span></h2><article class="legalP" id="paragraf-5-ledd-1">Fylkesmannen er forvaltingsstyresmakt etter forskrifta.</article></article><article class="legalArticle" data-lovdata-URL="LTI/forskrift/2015-05-22-546/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Fylkesmannen kan, etter søknad, gjere unntak frå forboda i § 3 i samsvar med naturmangfaldlova § 24 femte ledd. Gjeld søknaden fleire fylke, blir han handsama av Miljødirektoratet.</article><article class="legalP" id="paragraf-6-ledd-2">Ved søknad om dispensasjon frå forskrifta, kan forvaltingsstyresmakta krevje at følgjene av det planlagde tiltaket for arten blir klarlagde i samsvar med naturmangfaldlova § 24 første ledd bokstav c.</article></article><article class="legalArticle" data-lovdata-URL="LTI/forskrift/2015-05-22-546/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikraftsetjing</span></h2><article class="legalP" id="paragraf-7-ledd-1">Forskrifta trer i kraft straks.</article></article></main></body></html>