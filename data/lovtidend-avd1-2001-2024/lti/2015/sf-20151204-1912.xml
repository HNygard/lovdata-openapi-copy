<!DOCTYPE html><html lang="no"><head><title>Vedtak om endring i retningslinjer for kateketens og diakonens gudstjenestlige funksjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-04-1912</dd><dt class="dokid">DokumentID</dt><dd class="dokid">LTI/forskrift/2015-12-04-1912</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2016 hefte 6 s 891</dd><dt class="dateInForce">I kraft fra</dt><dd class="dateInForce">2015-12-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-11-15-1457</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1996-11-15-1457</li></ul></dd><dt class="dateOfPublication">Kunngjort</dt><dd class="dateOfPublication">2016-05-20 14:50</dd><dt class="lastupdated">Rettet</dt><dd class="lastupdated">2016-05-24 (hjemmelsfelt)</dd><dt class="journalNumber">Journalnummer</dt><dd class="journalNumber">2016-0425</dd><dt class="titleShort">Korttittel</dt><dd class="titleShort">Endr. i retningslinjer for kateketer og diakoner</dd><dt class="title">Tittel</dt><dd class="title">Vedtak om endring i retningslinjer for kateketens og diakonens gudstjenestlige funksjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkerådet 4. desember 2015 med hjemmel i retningslinjer 15. november 1996 nr. 1457 for kateketens og diakonens gudstjenestlige funksjoner punkt 4.</dd><dt class="refid">RefID</dt><dd class="refid">forskrift/2015-12-04-1912</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i retningslinjer for kateketens og diakonens gudstjenestlige funksjoner<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-04-1912" id="dokument"><h1>Vedtak om endring i retningslinjer for kateketens og diakonens gudstjenestlige funksjoner</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-04-1912/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I retningslinjer 15. november 1996 nr. 1457 for kateketens og diakonens gudstjenestlige funksjoner gjøres følgende endringer:</article> <article class="defaultP" margin-top="true">Punkt 1.1 skal lyde:</article><article class="legalP" id="kapittel-1-ledd-2">Utgangspunktet for kateketens gudstjenestelige funksjoner er det undervisningsoppdrag kateketen er vigslet til ifølge gjeldende vigslingsordning og tjenesteordning.</article><article class="legalP" id="kapittel-1-ledd-3">Utgangspunktet for diakonens gudstjenestelige funksjoner er den diakonale tjeneste diakonen er vigslet til ifølge gjeldende vigslingsordning og tjenesteordning.</article> <article class="defaultP" margin-top="true">Punkt 1.2 skal lyde:</article><article class="legalP" id="kapittel-1-ledd-4">Kateketen og diakonen tar del i planlegging og forberedelsen av gudstjenester og kirkelige handlinger i samarbeid med øvrige ansatte og ulønnede medarbeidere som er involvert i gudstjenestearbeidet.</article><article class="legalP" id="kapittel-1-ledd-5">Kateketens og diakonens deltakelse og medvirkning ved gudstjenester og kirkelige handlinger skjer under ledelse av soknepresten eller forrettende prest, jf. tjenesteordningenes § 7.</article> <article class="defaultP" margin-top="true">Punkt 1.3 skal lyde:</article><article class="legalP" id="kapittel-1-ledd-6">Omfanget av kateketens og diakonens tjeneste knyttet til gudstjenester og kirkelige handlinger skal forankres i menighetens lokale grunnordning og medarbeiderens stillingsbeskrivelse, jf. tjenesteordningenes § 3, tredje ledd.</article> <article class="defaultP" margin-top="true">Tidligere punkt 1.4 oppheves.</article> <article class="defaultP" margin-top="true">Tidligere punkt 1.5 blir nytt punkt 1.4 og skal lyde:</article><article class="legalP" id="kapittel-1-ledd-7">Ved utøvelsen av gudstjenestelige funksjoner bærer kateket og diakon liturgisk drakt.</article><article class="legalP" id="kapittel-1-ledd-8">Liturgisk drakt for vigslet diakon og kateket er alba med skråstilt stola.</article> <article class="defaultP" margin-top="true">Tidligere punkt 1.6 oppheves.</article> <article class="defaultP" margin-top="true">Punkt 2.1 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">2.1</span><article class="legalP" id="kapittel-1-punkt-1-ledd-1">Forberedelse til og medvirkning ved hovedgudstjenesten og andre gudstjenester</article></article> <article class="defaultP" margin-top="true">Punkt 2.1.2 skal lyde:</article><article class="marginIdArticle" id="kapittel-1-punkt-2"><span class="data-marginOriginalId">2.1.2</span><span class="miscHeadline"><i>Menighetens forbønn</i></span><article class="legalP" id="kapittel-1-punkt-2-ledd-1">Kateketen bør regelmessig ta del i forberedelsen av lokalt utformede bønner under menighetens forbønn med særlig ansvar for å bringe fram bønneemner med tilknytning til menighetens undervisningsoppdrag.</article><article class="legalP" id="kapittel-1-punkt-2-ledd-2">Kateketen kan lede forbønnen eller legge til rette for andre medliturger som forbønnsledere.</article></article> <article class="defaultP" margin-top="true">Punkt 2.1.3 skal lyde:</article><article class="marginIdArticle" id="kapittel-1-punkt-3"><span class="data-marginOriginalId">2.1.3</span><span class="miscHeadline"><i>Planlegge og forrette</i></span><article class="legalP" id="kapittel-1-punkt-3-ledd-1">Kateketen bør gis ansvar for å planlegge og være liturg eller medliturg ved gudstjenester med særlig tilknytning til menighetens undervisning for alle aldersgrupper:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-3-ledd-1-punkt-1"><article class="legalP" id="kapittel-1-punkt-3-ledd-1-punkt-1-ledd-1">Gudstjenester i tilknytning til menighetens trosopplæring.</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-1-punkt-2"><article class="legalP" id="kapittel-1-punkt-3-ledd-1-punkt-2-ledd-1">Gudstjenester knyttet til ulike arrangement for barn og ungdom.</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-1-punkt-3"><article class="legalP" id="kapittel-1-punkt-3-ledd-1-punkt-3-ledd-1">Gudstjenester med særlig tilknytning til voksenundervisning.</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-1-punkt-4"><article class="legalP" id="kapittel-1-punkt-3-ledd-1-punkt-4-ledd-1">Skole- og barnehagegudstjenester.</article></article></li></ul></article></article> <article class="defaultP" margin-top="true">Punkt 2.1.4 skal lyde:</article><article class="marginIdArticle" id="kapittel-1-punkt-4"><span class="data-marginOriginalId">2.1.4</span><span class="miscHeadline"><i>Konfirmasjonstidens gudstjenester</i></span><article class="legalP" id="kapittel-1-punkt-4-ledd-1">Kateketen skal delta i planlegging og gjennomføring av konfirmasjonstidens gudstjenester for de konfirmantene som kateketen har et særlig ansvar for.<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-4-ledd-1-punkt-1"><article class="legalP" id="kapittel-1-punkt-4-ledd-1-punkt-1-ledd-1">Dette gjelder gudstjeneste med presentasjon av konfirmanter, konfirmasjonsgudstjeneste med forbønn for den enkelte og øvrige gudstjenester som inngår i konfirmasjonstiden.</article></article></li><li data-li-identifier="-" data-name="-"><article class="listArticle" id="kapittel-1-punkt-4-ledd-1-punkt-2"><article class="legalP" id="kapittel-1-punkt-4-ledd-1-punkt-2-ledd-1">Kateket og prest samarbeider og fordeler ansvar, liturgiske og forkynnende oppgaver mellom seg.</article></article></li><li data-li-identifier="-" data-name="-"><article class="listArticle" id="kapittel-1-punkt-4-ledd-1-punkt-3"><article class="legalP" id="kapittel-1-punkt-4-ledd-1-punkt-3-ledd-1">I særlige tilfeller forretter kateketen konfirmasjonsgudstjenesten som liturg.</article></article></li></ul></article></article> <article class="defaultP" margin-top="true">Nytt punkt 2.1.5 skal lyde:</article><article class="marginIdArticle" id="kapittel-1-punkt-5"><span class="data-marginOriginalId">2.1.5</span><span class="miscHeadline"><i>Sakramentene</i></span><article class="legalP" id="kapittel-1-punkt-5-ledd-1">I kraft av sin vigsling er kateketen autorisert som nattverdmedhjelper og kan delta ved utdelingen av nattverden.</article><article class="legalP" id="kapittel-1-punkt-5-ledd-2">Biskopen kan i særskilte tilfeller gi kateketen fullmakt til å forvalte sakramentene innen rammen av menighetens undervisningstjeneste.</article></article> <article class="defaultP" margin-top="true">Punkt 3.1 skal lyde:</article><article class="marginIdArticle" id="kapittel-1-punkt-6"><span class="data-marginOriginalId">3.1</span><span class="miscHeadline"><i>Forberedelse til og medvirkning ved hovedgudstjenesten og andre gudstjenester</i></span></article> <article class="defaultP" margin-top="true">Punkt 3.1.3 skal lyde:</article><article class="marginIdArticle" id="kapittel-1-punkt-7"><span class="data-marginOriginalId">3.1.3</span><span class="miscHeadline"><i>Menighetens forbønn</i></span><article class="legalP" id="kapittel-1-punkt-7-ledd-1">Diakonen bør regelmessig ta del i forberedelsen av lokalt utformede bønner under menighetens forbønn med særlig ansvar for å bringe fram diakonale bønneemner.</article><article class="legalP" id="kapittel-1-punkt-7-ledd-2">Diakonen kan lede forbønnen eller legge til rette for medliturger som forbønnsledere.</article></article> <article class="defaultP" margin-top="true">Punkt 3.1.5 skal lyde:</article><article class="marginIdArticle" id="kapittel-1-punkt-8"><span class="data-marginOriginalId">3.1.5</span><span class="miscHeadline"><i>Sakramentene</i></span><article class="legalP" id="kapittel-1-punkt-8-ledd-1">I kraft av sin vigsling er diakonen autorisert som nattverdmedhjelper og kan delta ved utdelingen av nattverden.</article><article class="legalP" id="kapittel-1-punkt-8-ledd-2">Biskopen kan i særskilte tilfeller gi diakonen fullmakt til å forvalte sakramentene innen rammen av menighetens diakonale oppdrag.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-04-1912/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>