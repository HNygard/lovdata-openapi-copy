<!DOCTYPE html><html lang="no"><head><title>Forskrift om endring i forskrift om næringsmiddelhygiene (næringsmiddelhygieneforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-11-02-1249</dd><dt class="dokid">DokumentID</dt><dd class="dokid">LTI/forskrift/2015-11-02-1249</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 12 s 1962</dd><dt class="dateInForce">I kraft fra</dt><dd class="dateInForce">2015-11-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-22-1623</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2015-11-03 14:15</dd><dt class="journalNumber">Journalnummer</dt><dd class="journalNumber">2015-1043</dd><dt class="titleShort">Korttittel</dt><dd class="titleShort">Endr. i forskrift om næringsmiddelhygiene</dd><dt class="title">Tittel</dt><dd class="title">Forskrift om endring i forskrift om næringsmiddelhygiene (næringsmiddelhygieneforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 2. november 2015 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg II kap. XII nr. 105 (forordning (EU) nr. 210/2013).</dd><dt class="refid">RefID</dt><dd class="refid">forskrift/2015-11-02-1249</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om næringsmiddelhygiene (næringsmiddelhygieneforskriften)<ul class="tocSubUl"><li>I<ul class="tocSubUl"><li>§ 1d. Gjennomføring av forordning (EU) nr. 210/2013</li></ul></li><li>II</li><li>Forordninger<ul class="tocSubUl"><li>KOMMISJONSFORORDNING (EU) nr. 210/2013 av 11. mars 2013 om godkjenning av virksomheter som produserer spirer, i henhold til europaparlaments- og rådsforordning (EF) nr. 852/2004<ul class="tocSubUl"><li>Artikkel 1</li><li>Artikkel 2</li><li>Artikkel 3</li><li>Vedlegg Krav til godkjenning av virksomheter som produserer spirer</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2015-11-02-1249" id="dokument"><h1>Forskrift om endring i forskrift om næringsmiddelhygiene (næringsmiddelhygieneforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2015-11-02-1249/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2008 nr. 1623 om næringsmiddelhygiene (næringsmiddelhygieneforskriften) gjøres følgende endringer:</article> <article class="defaultP" margin-top="true">I EØS-henvisningsfeltet tilføyes følgende:</article> <article class="defaultP" margin-top="true">vedlegg II kap. XII nr. 105 (forordning (EU) nr. 210/2013)</article> <article class="defaultP" margin-top="true">Ny § 1d skal lyde:</article><article class="futureLegalArticle" data-name="§1d" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1d</span>. <span class="legalArticleTitle">Gjennomføring av forordning (EU) nr. 210/2013</span></span><article class="legalP" id="kapittel-1-foreslåttparagraf-1-ledd-1">EØS-avtalens vedlegg II kapittel XII nr. 105 (forordning (EU) nr. 210/2013) om godkjenning av virksomheter som produserer spirer, i henhold til europaparlaments- og rådsforordning (EF) nr. 852/2004 gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-11-02-1249/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2015-11-02-1249/KAPITTEL_3"><h2>Forordninger</h2><span class="futuretitle" id="kapittel-3-foreslåttittel-1">Forordning (EU) nr. 210/2013 om virksomheter som produserer spirer i henhold til europaparlaments- og rådsforordning (EF) nr. 852/2004</span><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) nr. 210/2013 med de endringer og tillegg som følger av EØS-tilpasningen av rettsakten i samsvar med vedlegg II, protokoll 1 til avtalen og avtalen for øvrig.</article><section class="section" id="kapittel-3-kapittel-1" data-lovdata-URL="LTI/forskrift/2015-11-02-1249/KAPITTEL_3-1"><h3 data-text-align="center">KOMMISJONSFORORDNING (EU) nr. 210/2013<br />av 11. mars 2013<br />om godkjenning av virksomheter som produserer spirer, i henhold til europaparlaments- og rådsforordning (EF) nr. 852/2004</h3><article class="defaultP">EUROPAKOMMISJONEN HAR –</article><article class="legalP" id="kapittel-3-kapittel-1-ledd-1">under henvisning til traktaten om Den europeiske unions virkemåte,</article><article class="legalP" id="kapittel-3-kapittel-1-ledd-2">under henvisning til europaparlaments- og rådsforordning (EF) nr. 852/2004 av 29. april 2004 om næringsmiddelhygiene,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 6 nr. 3 bokstav c), og</article><article class="legalP" id="kapittel-3-kapittel-1-ledd-3">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-ledd-3-punkt-1"><article class="legalP" id="kapittel-3-kapittel-1-ledd-3-punkt-1-ledd-1">Ved europaparlaments- og rådsforordning (EF) nr. 852/2004 er det fastsatt alminnelige regler for næringsmiddelhygiene som gjelder for driftsansvarlige for næringsmiddelforetak, blant annet for primærproduksjon og tilknyttede aktiviteter. Ved nevnte forordning er det fastsatt at driftsansvarlige for næringsmiddelforetak skal sikre at virksomhetene godkjennes av den vedkommende myndighet etter minst ett besøk på stedet dersom godkjenning kreves i henhold til nasjonal lovgivning, europaparlaments- og rådsforordning (EF) nr. 853/2004<sup class="footnotereference" data-footnotereferencevalue="2" data-unique-footnote-counter="2">2</sup> eller en beslutning vedtatt i henhold til forordning (EF) nr. 852/2004.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-ledd-3-punkt-2"><article class="legalP" id="kapittel-3-kapittel-1-ledd-3-punkt-2-ledd-1">Etter utbruddene av shigatoksinproduserende <i>E. coli</i> i mai 2011 i Unionen ble konsum av spirer identifisert som den mest sannsynlige kilden til utbruddene.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-ledd-3-punkt-3"><article class="legalP" id="kapittel-3-kapittel-1-ledd-3-punkt-3-ledd-1">Den europeiske myndighet for næringsmiddeltrygghet (EFSA) vedtok 20. oktober 2011 en vitenskapelig uttalelse om risikoen ved shigatoksinproduserende <i>Escherichia coli</i> (STEC) og andre sykdomsframkallende bakterier i frø og spirer.<sup class="footnotereference" data-footnotereferencevalue="3" data-unique-footnote-counter="3">3</sup> EFSA konkluderer i sin uttalelse med at den mest sannsynlige kilden til utbruddene som kan knyttes til spirer, er at tørre frø er blitt forurenset med sykdomsframkallende bakterier. Videre framgår det av uttalelsen at som følge av den høye fuktigheten og gunstige temperaturen under spiring, kan sykdomsframkallende bakterier på tørre frø formere seg under spiring og utgjøre en fare for folkehelsen.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-ledd-3-punkt-4"><article class="legalP" id="kapittel-3-kapittel-1-ledd-3-punkt-4-ledd-1">Av hensyn til vernet av folkehelsen i Unionen og i lys av EFSAs uttalelse ble kommisjonsforordning (EU) nr. 209/2013<sup class="footnotereference" data-footnotereferencevalue="4" data-unique-footnote-counter="4">4</sup> om endring av forordning (EF) nr. 2073/2005 om mikrobiologiske kriterier for næringsmidler,<sup class="footnotereference" data-footnotereferencevalue="5" data-unique-footnote-counter="5">5</sup> kommisjonsforordning (EU) nr. 211/2013<sup class="footnotereference" data-footnotereferencevalue="6" data-unique-footnote-counter="6">6</sup> og Kommisjonens gjennomføringsforordning (EU) nr. 208/2013<sup class="footnotereference" data-footnotereferencevalue="7" data-unique-footnote-counter="7">7</sup> vedtatt.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-ledd-3-punkt-5"><article class="legalP" id="kapittel-3-kapittel-1-ledd-3-punkt-5-ledd-1">I tillegg til tiltakene fastsatt i nevnte rettsakter bør virksomheter som produserer spirer, være underlagt godkjenning i samsvar med forordning (EF) nr. 852/2004. Slik godkjenning, som skal gis etter minst ett besøkt på stedet, vil sikre at slike virksomheter oppfyller relevante hygieneregler, og dermed sikre et høyt nivå for vern av folkehelsen. Godkjenning av slike virksomheter bør gis under forutsetning av at de oppfyller flere krav for å sikre at risikoen for forurensning i anlegget der spirene produseres, reduseres.</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-ledd-3-punkt-6"><article class="legalP" id="kapittel-3-kapittel-1-ledd-3-punkt-6-ledd-1">Tiltakene fastsatt i denne forordning er i samsvar med uttalelse fra Den faste komité for næringsmiddelkjeden og dyrehelsen –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 139 av 30.4.2004, s. 1.</article><article class="footnote" data-name="2" data-unique-footnote-counter="2"><span class="footnoteLabel">2</span> EUT L 139 av 30.4.2004, s. 55.</article><article class="footnote" data-name="3" data-unique-footnote-counter="3"><span class="footnoteLabel">3</span> EFSA Journal 2011; 9(11):2424.</article><article class="footnote" data-name="4" data-unique-footnote-counter="4"><span class="footnoteLabel">4</span> Se s. 19 i denne utgaven av EUT.</article><article class="footnote" data-name="5" data-unique-footnote-counter="5"><span class="footnoteLabel">5</span> Se s. 16 i denne utgaven av EUT.</article><article class="footnote" data-name="6" data-unique-footnote-counter="6"><span class="footnoteLabel">6</span> EUT L 338 av 22.12.2005, s. 1.</article><article class="footnote" data-name="7" data-unique-footnote-counter="7"><span class="footnoteLabel">7</span> Se s. 26 i denne utgaven av EUT.</article></footer> <article class="defaultP" margin-top="true">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2015-11-02-1249/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="legalP" id="kapittel-3-kapittel-1-paragraf-1-ledd-1">I denne forordning får definisjonen av «spirer» fastsatt i artikkel 2 i gjennomføringsforordning (EU) nr. 208/2013 anvendelse.</article></article><article class="legalArticle" data-lovdata-URL="LTI/forskrift/2015-11-02-1249/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span></h4><article class="legalP" id="kapittel-3-kapittel-1-paragraf-2-ledd-1">Driftsansvarlige for næringsmiddelforetak skal sikre at virksomheter som produserer spirer, er godkjent av den vedkommende myndighet i samsvar med artikkel 6 i forordning (EF) nr. 852/2004. Den vedkommende myndighet skal godkjenne nevnte virksomheter bare dersom de oppfyller kravene fastsatt i vedlegg I til forordning (EF) nr. 852/2004 og i vedlegget til denne forordning.</article></article><article class="legalArticle" data-lovdata-URL="LTI/forskrift/2015-11-02-1249/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span></h4><article class="legalP" id="kapittel-3-kapittel-1-paragraf-3-ledd-1">Denne forordning trer i kraft den 20. dag etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-1-paragraf-3-ledd-2">Den får anvendelse fra 1. juli 2013.</article><article class="legalP" id="kapittel-3-kapittel-1-paragraf-3-ledd-3">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-3-ledd-4">Utferdiget i Brussel, 11. mars 2013. <table><tbody><tr><td data-text-align="left" data-vertical-align="top" /><td data-text-align="center" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="center" data-vertical-align="top">José Manuel BARROSO</td></tr><tr><td data-text-align="left" data-vertical-align="top" /><td data-text-align="center" data-vertical-align="top"><i>President</i></td></tr></tbody></table></article></article><section class="section" id="kapittel-3-kapittel-1-kapittel-1" data-lovdata-URL="LTI/forskrift/2015-11-02-1249/KAPITTEL_3-1-1"><h4 data-text-align="center">Vedlegg<br />Krav til godkjenning av virksomheter som produserer spirer</h4><ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-kapittel-1-punkt-1"><article class="legalP" id="kapittel-3-kapittel-1-kapittel-1-punkt-1-ledd-1">Virksomhetenes utforming og planløsning skal være slik at det er mulighet for god hygienepraksis, herunder beskyttelse mot forurensning mellom og under arbeidsoperasjonene. Overflater (herunder overflater på utstyr) i områder der næringsmidler håndteres, og særlig de overflatene som kommer i kontakt med næringsmidler, skal holdes i god stand, være lette å rengjøre, og ved behov desinfisere.</article></article></li><li data-li-identifier="2." data-name="2."><article class="listArticle" id="kapittel-3-kapittel-1-kapittel-1-punkt-2"><article class="legalP" id="kapittel-3-kapittel-1-kapittel-1-punkt-2-ledd-1">Det skal finnes egnede innretninger for rengjøring, desinfisering og oppbevaring av arbeidsredskaper og arbeidsutstyr. Disse innretningene skal være lette å rengjøre og ha egnet tilførsel av varmt og kaldt vann.</article></article></li><li data-li-identifier="3." data-name="3."><article class="listArticle" id="kapittel-3-kapittel-1-kapittel-1-punkt-3"><article class="legalP" id="kapittel-3-kapittel-1-kapittel-1-punkt-3-ledd-1">Ved behov skal det finnes egnede innretninger for vask av næringsmidler. Vasker eller lignende innretninger for vask av næringsmidler skal ha egnet tilførsel av drikkevann og skal holdes rene, og ved behov desinfiseres.</article></article></li><li data-li-identifier="4." data-name="4."><article class="listArticle" id="kapittel-3-kapittel-1-kapittel-1-punkt-4"><article class="legalP" id="kapittel-3-kapittel-1-kapittel-1-punkt-4-ledd-1">Alt utstyr som frø og spirer kommer i kontakt med, skal være slik konstruert, være av slike materialer og holdes i så god stand at risikoen for forurensning minimeres, og at det kan holdes rent og ved behov desinfiseres.</article></article></li><li data-li-identifier="5." data-name="5."><article class="listArticle" id="kapittel-3-kapittel-1-kapittel-1-punkt-5"><article class="legalP" id="kapittel-3-kapittel-1-kapittel-1-punkt-5-ledd-1">Det skal finnes passende prosedyrer for å sikre at: <ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-kapittel-1-punkt-5-ledd-1-punkt-1"><article class="legalP" id="kapittel-3-kapittel-1-kapittel-1-punkt-5-ledd-1-punkt-1-ledd-1">virksomheten som produserer spirer, holdes ren og ved behov desinfiseres,</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-kapittel-1-punkt-5-ledd-1-punkt-2"><article class="legalP" id="kapittel-3-kapittel-1-kapittel-1-punkt-5-ledd-1-punkt-2-ledd-1">alt utstyr som frø og spirer kommer i kontakt med, rengjøres effektivt og ved behov desinfiseres. Rengjøring og desinfisering av slikt utstyr skal finne sted tilstrekkelig ofte for å unngå enhver risiko for forurensning.</article></article></li></ul></article></article></li></ul></section></section></section></main></body></html>