<!DOCTYPE html><html lang="no"><head><title>Forskrift om krigsgraver</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-04-13-370</dd><dt class="dokid">DokumentID</dt><dd class="dokid">LTI/forskrift/2015-04-13-370</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 4 s 501</dd><dt class="dateInForce">I kraft fra</dt><dd class="dateInForce">2015-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-32/§23a</li></ul></dd><dt class="dateOfPublication">Kunngjort</dt><dd class="dateOfPublication">2015-04-17 15:40</dd><dt class="journalNumber">Journalnummer</dt><dd class="journalNumber">2015-0295</dd><dt class="titleShort">Korttittel</dt><dd class="titleShort">Forskrift om krigsgraver</dd><dt class="title">Tittel</dt><dd class="title">Forskrift om krigsgraver</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 13. april 2015 med hjemmel i lov 7. juni 1996 nr. 32 om gravplasser, kremasjon og gravferd (gravferdsloven) § 23a.</dd><dt class="refid">RefID</dt><dd class="refid">forskrift/2015-04-13-370</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krigsgraver<ul class="tocSubUl"><li>§ 1. Forskriftens virkeområde</li><li>§ 2. Vedlikehold av krigsgraver og krigsminnesmerker</li><li>§ 3. Særskilte krigsgravplasser</li><li>§ 4. Tilsyn</li><li>§ 5. Registerføring</li><li>§ 6. Utgiftsdekning</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-04-13-370" id="dokument"><h1>Forskrift om krigsgraver</h1><article class="legalArticle" data-lovdata-URL="LTI/forskrift/2015-04-13-370/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" id="paragraf-1-ledd-1">Denne forskriften gjelder vedlikehold av graver for utenlandske soldater og krigsfanger etter første og andre verdenskrig (krigsgraver) på offentlige gravplasser og særskilte krigsgravplasser som er reservert for gravlagte soldater og krigsfanger etter andre verdenskrig. Forskriften gjelder også for krigsminnesmerker reist eller anerkjent av departementets krigsgravtjeneste.</article><article class="legalP" id="paragraf-1-ledd-2">Departementet avgjør i tvilstilfelle om en grav, en gravplass eller et minnesmerke omfattes av forskriften.</article><article class="legalP" id="paragraf-1-ledd-3">Med gravplassmyndighet menes i denne forskriften kirkelig fellesråd, menighetsråd eller kommuner som etter gravferdsloven § 23 har ansvar for den lokale gravplassforvaltningen.</article></article><article class="legalArticle" data-lovdata-URL="LTI/forskrift/2015-04-13-370/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vedlikehold av krigsgraver og krigsminnesmerker</span></h2><article class="legalP" id="paragraf-2-ledd-1">Gravplassmyndigheten har ansvar for vedlikehold av krigsgraver som befinner seg på gravplasser de forvalter og krigsminnesmerker oppsatt i kommunen, om ikke departementet har fastsatt noe annet.</article><article class="legalP" id="paragraf-2-ledd-2">Ansvaret omfatter beplantning og alminnelig vedlikehold av steinutstyr, om ikke annet er fastsatt av departementet. Ved behov for utskifting eller mer omfattende reparasjon av steinutstyr skal departementet varsles.</article></article><article class="legalArticle" data-lovdata-URL="LTI/forskrift/2015-04-13-370/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Særskilte krigsgravplasser</span></h2><article class="legalP" id="paragraf-3-ledd-1">Gravplassmyndigheten har ansvar for vedlikehold av særskilte krigsgravplasser som er anlagt i kommunen, om ikke departementet har fastsatt noe annet.</article><article class="legalP" id="paragraf-3-ledd-2">Departementet kan overlate dette ansvaret til andre offentlige organer eller private institusjoner.</article><article class="legalP" id="paragraf-3-ledd-3">Grav på krigsgravplass kan bare åpnes og tilvises etter bestemmelse av departementet.</article></article><article class="legalArticle" data-lovdata-URL="LTI/forskrift/2015-04-13-370/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn</span></h2><article class="legalP" id="paragraf-4-ledd-1">Departementet fører tilsyn med at vedlikeholdet er forsvarlig og kan gi nærmere regler om dette.</article><article class="legalP" id="paragraf-4-ledd-2">Det skal legges til rette for at vedkommende lands krigsgravsmyndigheter får inspisere og eventuelt også utføre vedlikeholdsansvar på sine falnes graver og minnesmerker.</article></article><article class="legalArticle" data-lovdata-URL="LTI/forskrift/2015-04-13-370/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Registerføring</span></h2><article class="legalP" id="paragraf-5-ledd-1">Departementet, eller den det bemyndiger, fører register over kjente og ukjente som er gravlagt i krigsgraver og krigsgravplasser.</article><article class="legalP" id="paragraf-5-ledd-2">Departementet kan gi nærmere regler om registerføringen.</article></article><article class="legalArticle" data-lovdata-URL="LTI/forskrift/2015-04-13-370/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utgiftsdekning</span></h2><article class="legalP" id="paragraf-6-ledd-1">Det kan ikke kreves festeavgift for krigsgraver.</article><article class="legalP" id="paragraf-6-ledd-2">Staten har det økonomiske ansvaret for vedlikeholdet. Vedlikeholdsutgifter dekkes ved et årlig tilskudd dersom de overstiger kr 2000,-.</article><article class="legalP" id="paragraf-6-ledd-3">Det kan kreves rapportering om bruken av midlene.</article></article><article class="legalArticle" data-lovdata-URL="LTI/forskrift/2015-04-13-370/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskriften trer i kraft 1. mai 2015.</article></article></main></body></html>