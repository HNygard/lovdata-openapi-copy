<!DOCTYPE html><html lang="no"><head><title>Forskrift om endring i forskrift om offentlige myndigheters mv. plikt til ukrevet å gi ligningsmyndighetene opplysninger om utbetaling av erstatninger, tilskudd, bidrag, trygder, stønader mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-04-24-408</dd><dt class="dokid">DokumentID</dt><dd class="dokid">LTI/forskrift/2015-04-24-408</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 4 s 554</dd><dt class="dateInForce">I kraft fra</dt><dd class="dateInForce">2015-04-24 med virkning fra og med inntektsåret 2015</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-04-17-386</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-3</li><li>lov/1980-06-13-24/§6-10</li><li>forskrift/2014-02-14-134</li></ul></dd><dt class="dateOfPublication">Kunngjort</dt><dd class="dateOfPublication">2015-04-28 14:25</dd><dt class="journalNumber">Journalnummer</dt><dd class="journalNumber">2015-0334</dd><dt class="titleShort">Korttittel</dt><dd class="titleShort">Endr. i forskrift om opplysninger til ligningsmyndighetene</dd><dt class="title">Tittel</dt><dd class="title">Forskrift om endring i forskrift om offentlige myndigheters mv. plikt til ukrevet å gi ligningsmyndighetene opplysninger om utbetaling av erstatninger, tilskudd, bidrag, trygder, stønader mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 24. april 2015 med hjemmel i lov 13. juni 1980 nr. 24 om ligningsforvaltning (ligningsloven) § 6-3 nr. 3 og § 6-10 og delegeringsvedtak 14. februar 2014 nr. 134.</dd><dt class="refid">RefID</dt><dd class="refid">forskrift/2015-04-24-408</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om offentlige myndigheters mv. plikt til ukrevet å gi ligningsmyndighetene opplysninger om utbetaling av erstatninger, tilskudd, bidrag, trygder, stønader mv.<ul class="tocSubUl"><li>I<ul class="tocSubUl"><li>§ 1. Generelt om opplysningsplikten</li><li>§ 2. Opplysningspliktens omfang</li><li>§ 3. Opplysningspliktens innhold</li><li>§ 4. Levering av opplysninger</li><li>§ 5. Identifikasjon av skattyter og årsoppgave</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-04-24-408" id="dokument"><h1>Forskrift om endring i forskrift om offentlige myndigheters mv. plikt til ukrevet å gi ligningsmyndighetene opplysninger om utbetaling av erstatninger, tilskudd, bidrag, trygder, stønader mv.</h1><section class="section" data-name="kapI" id="kapittel-1" data-lovdata-URL="LTI/forskrift/2015-04-24-408/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. april 2008 nr. 386 om offentlige myndigheters mv. plikt til ukrevet å gi ligningsmyndighetene opplysninger om utbetaling av erstatninger, tilskudd, bidrag, trygder, stønader mv. gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Generelt om opplysningsplikten</span></span><article class="legalP" id="kapittel-1-foreslåttparagraf-1-ledd-1">Offentlige myndigheter og innretninger mv. skal etter bestemmelsene i denne forskrift ukrevet gi opplysninger om erstatninger, tilskudd, bidrag, trygder, stønader mv. som er utbetalt i inntektsåret og som ikke er opplysningspliktig etter ligningsloven kapittel 5.</article><article class="legalP" id="kapittel-1-foreslåttparagraf-1-ledd-2">Offentlige myndigheter og innretninger mv. som administrerer offentlige registre over formuesobjekter skal ukrevet levere opplysninger fra registeret.</article><article class="legalP" id="kapittel-1-foreslåttparagraf-1-ledd-3">Skattedirektoratet fastsetter nærmere regler om opplysningsplikten, herunder hvilke erstatninger, tilskudd, bidrag, trygder, stønader mv. eller formuesobjekter det skal gis opplysninger om.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Opplysningspliktens omfang</span></span><article class="legalP" id="kapittel-1-foreslåttparagraf-2-ledd-1">Det skal gis opplysninger for hver enkelt skattyter for hver type erstatning, tilskudd, bidrag, trygd, stønad mv. som er utbetalt i inntektsåret eller som etter skatteloven skal tidfestes til inntektsåret.</article><article class="legalP" id="kapittel-1-foreslåttparagraf-2-ledd-2">Det skal gis opplysninger for hver person som pr. 1. januar i det året opplysningene gis, er eier av formuesobjekt, eller som var eier av slikt objekt i løpet av foregående år.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Opplysningspliktens innhold</span></span><article class="legalP" id="kapittel-1-foreslåttparagraf-3-ledd-1">Det skal gis opplysninger om:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Navn, adresse, fødselsnummer/d-nummer eller organisasjonsnummer og kommunenummer på den som opplysningene gjelder. Der person/organisasjon som opplysningene gjelder er bosatt/lokalisert i utlandet skal adresseinformasjonen inneholde landkode for bostedsland. For personer som ikke har norsk fødselsnummer/d-nummer eller organisasjoner som ikke har norsk organisasjonsnummer skal opplysningene minimum inneholde fødselsdato eller et unikt ID-nummer som kan brukes i utveksling av kontrollopplysninger med utenlandske skattemyndigheter.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Navn, adresse og organisasjonsnummer på den som gir opplysningene.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">For erstatning, tilskudd, bidrag, trygd, stønad mv. skal det oppgis <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-3-ledd-1-punkt-1-ledd-1">hvilken type erstatning, tilskudd, bidrag, trygd, stønad mv. opplysningene gjelder,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-3-ledd-1-punkt-2-ledd-1">formålet med utbetalingen som nevnt i bokstav a, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1-punkt-3-ledd-1">beløp som er utbetalt i eller som skal tidfestes til siste inntektsår. Skattedirektoratet kan bestemme at beløp for den enkelte utbetalingsmåned spesifiseres.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">For opplysninger fra offentlige registre over eiere av formuesobjekter kan Skattedirektoratet fastsette nærmere hvilke opplysninger som skal gis.</article></article></li></ul></article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Levering av opplysninger</span></span><article class="legalP" id="kapittel-1-foreslåttparagraf-4-ledd-1">Opplysningene skal sendes elektronisk til den mottakssentral og i det formatet som Skattedirektoratet bestemmer.</article><article class="legalP" id="kapittel-1-foreslåttparagraf-4-ledd-2">Skattedirektoratet kan bestemme at opplysningene skal gis på maskinlesbart medium og i en bestemt form. Skattedirektoratet kan fastsette følgeskriv som skal legges ved oversendelsen.</article><article class="legalP" id="kapittel-1-foreslåttparagraf-4-ledd-3">Opplysningene skal leveres samlet til Skattedirektoratet innen 31. januar året etter inntektsåret. Opplysninger som spesifiseres for hver utbetalingsmåned, kan leveres fortløpende gjennom inntektsåret.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Identifikasjon av skattyter og årsoppgave</span></span><article class="legalP" id="kapittel-1-foreslåttparagraf-5-ledd-1">Den opplysningspliktige kan kreve at skattyter oppgir sitt fødsels- eller organisasjonsnummer. Den opplysningspliktige kan også kreve at skattyter som har utenlandsk identifikasjonsnummer, oppgir dette. Den opplysningspliktige kan registrere slik identifikasjon også på grunnlag av opplysninger fra andre enn skattyter.</article><article class="legalP" id="kapittel-1-foreslåttparagraf-5-ledd-2">Den som har gitt opplysninger etter denne forskriften skal ukrevet sende årsoppgave over rapporterte opplysninger til den skattyteren opplysningene gjelder senest 1. februar i året etter inntektsåret. Flere innrapporteringer av samme type ytelse kan summeres og oppgis samlet. Det skal fremgå av årsoppgaven at opplysninger også er sendt ligningsmyndighetene. Skattedirektoratet kan bestemme at årsoppgaven sendes til skattyter i en bestemt form.</article><article class="legalP" id="kapittel-1-foreslåttparagraf-5-ledd-3">Oppgave som er forhåndsutfylt med opplysninger om den opplysningspliktige og skattyter, kan gjøres tilgjengelig for den opplysningspliktige ved elektronisk kommunikasjon.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-04-24-408/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks med virkning fra og med inntektsåret 2015.</article></section></main></body></html>