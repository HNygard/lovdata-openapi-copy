<!DOCTYPE html><html lang="no"><head><title>Forskrift om overgangsregler mv. til lov 10. april 2015 nr. 17 om finansforetak og finanskonsern (finansforetaksloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-21-1794</dd><dt class="dokid">DokumentID</dt><dd class="dokid">LTI/forskrift/2015-12-21-1794</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 16 s 2705</dd><dt class="dateInForce">I kraft fra</dt><dd class="dateInForce">2016-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2015-04-10-17/§23-2</li></ul></dd><dt class="dateOfPublication">Kunngjort</dt><dd class="dateOfPublication">2015-12-30 15:00</dd><dt class="journalNumber">Journalnummer</dt><dd class="journalNumber">2015-1500</dd><dt class="titleShort">Korttittel</dt><dd class="titleShort">Forskrift om overgangsregler mv. til finansforetaksloven</dd><dt class="title">Tittel</dt><dd class="title">Forskrift om overgangsregler mv. til lov 10. april 2015 nr. 17 om finansforetak og finanskonsern (finansforetaksloven)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2015 med hjemmel i lov 10. april 2015 nr. 17 om finansforetak og finanskonsern (finansforetaksloven) § 23-2 første og fjerde ledd.</dd><dt class="refid">RefID</dt><dd class="refid">forskrift/2015-12-21-1794</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler mv. til lov 10. april 2015 nr. 17 om finansforetak og finanskonsern (finansforetaksloven)<ul class="tocSubUl"><li>§ 1. Virkeområde</li><li>§ 2. Tidspunkt for oppfyllelse av krav i finansforetaksloven</li><li>§ 3. Videreføring av forskrifter</li><li>§ 4. Særskilte regler for pensjonskasser</li><li>§ 5. Overgangsregel om egnethetsvurderinger</li><li>§ 6. Verdipapirisering av utlånsporteføljer i medhold av tidligere finansieringsvirksomhetslov</li><li>§ 7. Overgangsregler til finansforetaksloven § 17-13 om forholdsmessig konsolidering</li><li>§ 8. Videreføring av gjeldende konsesjoner</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-21-1794" id="dokument"><h1>Forskrift om overgangsregler mv. til lov 10. april 2015 nr. 17 om finansforetak og finanskonsern (finansforetaksloven)</h1><article class="legalArticle" data-lovdata-URL="LTI/forskrift/2015-12-21-1794/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder foretak og virksomhet mv. som er omfattet av finansforetaksloven.</article></article><article class="legalArticle" data-lovdata-URL="LTI/forskrift/2015-12-21-1794/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tidspunkt for oppfyllelse av krav i finansforetaksloven</span></h2><article class="legalP" id="paragraf-2-ledd-1">Finansforetak som driver virksomhet som omfattes av finansforetaksloven når den trer i kraft, må oppfylle kravene i eller i medhold av lovens kapittel 1-7, 10-15 og 18-23, § 16-10 samt øvrige krav i loven som viderefører krav i lover som loven opphever, fra lovens ikrafttredelse.</article><article class="legalP" id="paragraf-2-ledd-2">Pensjonsforetak er inntil videre unntatt fra kravene i § 13-5 og § 13-6.</article><article class="legalP" id="paragraf-2-ledd-3">§ 13-6 fjerde ledd skal gjelde fra 1. juli 2016 for foretak som ikke har hatt plikt til å ha eget risikoutvalg før finansforetaksloven trer i kraft.</article></article><article class="legalArticle" data-lovdata-URL="LTI/forskrift/2015-12-21-1794/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Videreføring av forskrifter</span></h2><article class="legalP" id="paragraf-3-ledd-1">Forskrifter gitt med hjemmel i lov 6. desember 1996 nr. 75 om sikringsordninger for banker, forsikringsselskapenes garantiordninger og offentlig administrasjon m.v. av finansinstitusjoner (banksikringsloven), og opphevede deler av lov 10. juni 2005 nr. 44 om forsikringsselskaper, pensjonsforetak og deres virksomhet mv. (forsikringsvirksomhetsloven), gjelder også etter at finansforetaksloven har trådt i kraft.</article><article class="legalP" id="paragraf-3-ledd-2">Finanstilsynet kan ved enkeltvedtak avgjøre at bestemmelser i forskriftene som nevnt i første ledd og i finansforetaksloven § 23-2 annet ledd likevel ikke skal gjelde.</article></article><article class="legalArticle" data-lovdata-URL="LTI/forskrift/2015-12-21-1794/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særskilte regler for pensjonskasser</span></h2><article class="legalP" id="paragraf-4-ledd-1">Pensjonskasser skal til enhver tid ha forsikringstekniske avsetninger til dekning av premiereserven og tilleggsytelser beregnet etter reglene i forsikringsvirksomhetsloven § 3-9 og § 3-10, jf. § 2-6 første ledd.</article></article><article class="legalArticle" data-lovdata-URL="LTI/forskrift/2015-12-21-1794/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overgangsregel om egnethetsvurderinger</span></h2><article class="legalP" id="paragraf-5-ledd-1">Finansforetak skal innen 1. januar 2017 sende melding til Finanstilsynet med opplysninger som nevnt i finansforetaksloven § 3-1 fjerde ledd for personer som innehar stillinger som er omfattet av kravet til egnethetsvurderinger i finansforetaksloven § 3-5, og som ikke tidligere er egnethetsvurdert.</article><article class="legalP" id="paragraf-5-ledd-2">Reglene om melding ved endring i personkretsen i finansforetaksloven § 8-9 og § 8-14 gjelder fra lovens ikrafttredelse.</article></article><article class="legalArticle" data-lovdata-URL="LTI/forskrift/2015-12-21-1794/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Verdipapirisering av utlånsporteføljer i medhold av tidligere finansieringsvirksomhetslov</span></h2><article class="legalP" id="paragraf-6-ledd-1">Verdipapirisering av utlånsporteføljer som er gjennomført i medhold av finansieringsvirksomhetsloven § 2-26 til § 2-39 før finansforetaksloven trer i kraft og hvor obligasjonene ennå ikke har forfalt, kan løpe videre og avsluttes som avtalt mellom partene. Spesialforetak som er opprettet i tilknytning til slik verdipapirisering som nevnt i forrige punktum, er ikke konsesjonspliktig. Det er ikke adgang til å overføre nye lån til spesialforetaket.</article></article><article class="legalArticle" data-lovdata-URL="LTI/forskrift/2015-12-21-1794/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsregler til finansforetaksloven § 17-13 om forholdsmessig konsolidering</span></h2><article class="legalP" id="paragraf-7-ledd-1">Finansforetak som deltar i samarbeidende gruppe, skal oppfylle kravet om forholdsmessig konsolidering av eierandeler under 10 prosent fra og med 1. januar 2018.</article></article><article class="legalArticle" data-lovdata-URL="LTI/forskrift/2015-12-21-1794/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Videreføring av gjeldende konsesjoner</span></h2><article class="legalP" id="paragraf-8-ledd-1">Tillatelser som er gitt i medhold av lover som oppheves når finansforetaksloven trer i kraft, videreføres etter lovens ikrafttredelse.</article></article><article class="legalArticle" data-lovdata-URL="LTI/forskrift/2015-12-21-1794/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. januar 2016.</article></article></main></body></html>