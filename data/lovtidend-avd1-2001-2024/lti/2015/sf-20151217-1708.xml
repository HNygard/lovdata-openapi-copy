<!DOCTYPE html><html lang="no"><head><title>Forskrift om endring i forskrift om apotek, forskrift om rekvirering og utlevering av legemidler fra apotek og forskrift om omsetning mv. av visse reseptfrie legemidler utenom apotek</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-17-1708</dd><dt class="dokid">DokumentID</dt><dd class="dokid">LTI/forskrift/2015-12-17-1708</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 15 s 2554</dd><dt class="dateInForce">I kraft fra</dt><dd class="dateInForce">2016-01-01, 2017-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-02-26-178</li><li>forskrift/1998-04-27-455</li><li>forskrift/2003-08-14-1053</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-06-02-39/§6-1</li><li>lov/2000-06-02-39/§6-8</li><li>lov/1992-12-04-132/§16</li></ul></dd><dt class="dateOfPublication">Kunngjort</dt><dd class="dateOfPublication">2015-12-28 15:45</dd><dt class="journalNumber">Journalnummer</dt><dd class="journalNumber">2015-1379</dd><dt class="titleShort">Korttittel</dt><dd class="titleShort">Endr. i forskrift om apotek m.fl.</dd><dt class="title">Tittel</dt><dd class="title">Forskrift om endring i forskrift om apotek, forskrift om rekvirering og utlevering av legemidler fra apotek og forskrift om omsetning mv. av visse reseptfrie legemidler utenom apotek</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 17. desember 2015 med hjemmel i lov 2. juni 2000 nr. 39 om apotek (apotekloven) § 6-1 og § 6-8 og lov 4. desember 1992 nr. 132 om legemidler m.v. (legemiddelloven) § 16.</dd><dt class="refid">RefID</dt><dd class="refid">forskrift/2015-12-17-1708</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om apotek, forskrift om rekvirering og utlevering av legemidler fra apotek og forskrift om omsetning mv. av visse reseptfrie legemidler utenom apotek<ul class="tocSubUl"><li>I<ul class="tocSubUl"><li>§ 41. Legemiddelforsendelse</li><li>§ 42. Salg av legemidler over Internett</li><li>§ 44. Fraktrefusjon</li></ul></li><li>II<ul class="tocSubUl"><li>§ 11-3. Utlevering av legemidler</li></ul></li><li>III<ul class="tocSubUl"><li>§ 10a. Salg av legemidler over Internett</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-17-1708" id="dokument"><h1>Forskrift om endring i forskrift om apotek, forskrift om rekvirering og utlevering av legemidler fra apotek og forskrift om omsetning mv. av visse reseptfrie legemidler utenom apotek</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-17-1708/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. februar 2001 nr. 178 om apotek (apotekforskriften) gjøres følgende endringer:</article> <article class="defaultP" margin-top="true">§ 41 skal lyde:</article><article class="futureLegalArticle" data-name="§41" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 41</span>. <span class="legalArticleTitle">Legemiddelforsendelse</span></span><article class="legalP" id="kapittel-1-foreslåttparagraf-1-ledd-1">Med forsendelse menes i denne forskrift enhver distribusjon av legemidler utenfor apotekets driftslokaler.</article><article class="legalP" id="kapittel-1-foreslåttparagraf-1-ledd-2">Før en ny forsendelsesmåte tas i bruk, skal apoteket sikre seg at kravene som stilles i forskrift om legemidler fra apotek kapittel 11 blir ivaretatt. Apoteket skal ved stikkprøvekontroll eller på annen egnet måte kvalitetssikre sine forsendelser.</article><article class="legalP" id="kapittel-1-foreslåttparagraf-1-ledd-3">Ved forsendelse skal apoteket sikre sporbarhet for å ivareta forsvarlig utlevering og legemiddelhåndtering.</article></article> <article class="defaultP" margin-top="true">§ 42 skal lyde:</article><article class="futureLegalArticle" data-name="§42" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 42</span>. <span class="legalArticleTitle">Salg av legemidler over Internett</span></span><article class="legalP" id="kapittel-1-foreslåttparagraf-2-ledd-1">Med salg av legemidler over Internett menes i denne forskrift salg av legemidler når avtale om kjøp formidles elektronisk og inngås uten at kunden er fysisk tilstede i apoteket.</article><article class="legalP" id="kapittel-1-foreslåttparagraf-2-ledd-2">Apotek som selger legemidler over Internett, plikter å gi Statens legemiddelverk oppdaterte opplysninger om følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">adressen til det stedet som legemidlene skal utleveres fra,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">tidspunktet for når salg av legemidler over Internett påbegynnes, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">adressen til det nettstedet som skal benyttes og andre relevante opplysninger som er nødvendige for å kunne identifisere nettstedet.</article></article></li></ul></article><article class="legalP" id="kapittel-1-foreslåttparagraf-2-ledd-3">[Nettstedet skal inneholde følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">en logo, fastsatt av Statens legemiddelverk, på hver side i nettstedet, som identifiserer hvor selgeren av legemidlene er etablert,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">en lenke til Statens legemiddelverks informasjonsside på Internett om salg av legemidler over Internett, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-3-punkt-3"><article class="legalP" id="kapittel-1-foreslåttparagraf-2-ledd-3-punkt-3-ledd-1">en lenke fra logo som nevnt i bokstav a), til Statens legemiddelverks elektroniske liste over aktører som har tillatelse til å selge legemidler over Internett.]</article></article></li></ul></article><article class="legalP" id="kapittel-1-foreslåttparagraf-2-ledd-4">Ved salg av reseptpliktige legemidler over Internett skal apotek tilby alle legemidler som er tillatt solgt i Norge, jf. apotekloven § 5-3. Apoteket kan unnlate forsendelse av legemidler med særskilte krav til forsendelse, oppbevaring eller holdbarhet, og legemidler som krever særlig aktsomhet ved utlevering. Informasjon om leveringstid, pris, og hvilke legemidler som eventuelt ikke sendes, skal fremkomme på nettstedet.</article><article class="legalP" id="kapittel-1-foreslåttparagraf-2-ledd-5">Salg av reseptfrie legemidler over Internett skal ikke skje til personer under 18 år.</article><article class="legalP" id="kapittel-1-foreslåttparagraf-2-ledd-6">Apotek skal opplyse hvordan kunden kan komme i kontakt med apotekpersonell, og innhente kontaktinformasjon om kunden.</article><article class="legalP" id="kapittel-1-foreslåttparagraf-2-ledd-7">Ved salg av reseptpliktige legemidler over Internett skal kunden autentiseres før oppslag i reseptformidleren. Databehandlingsansvarlig for reseptformidleren kan etablere retningslinjer for slik autentisering.</article><article class="legalP" id="kapittel-1-foreslåttparagraf-2-ledd-8">Ved salg av legemidler over Internett skal nettstedet utformes slik at taushetsbelagt informasjon ikke deles med tredjeparter ved hjelp av informasjonskapsler eller lignende, unntatt når dette skjer innenfor rammene av en databehandleravtale og i samsvar med reglene om taushetsplikt.</article></article> <article class="defaultP" margin-top="true">§ 44 skal lyde:</article><article class="futureLegalArticle" data-name="§44" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 44</span>. <span class="legalArticleTitle">Fraktrefusjon</span></span><article class="legalP" id="kapittel-1-foreslåttparagraf-3-ledd-1">I tillegg til prisen for legemidlet, jf. legemiddelforskriften kapittel 12, kan apotek ta betalt av forbrukeren for forsendelse av legemidler. Det kan ikke tas urimelig høy pris for frakt og ekspedisjon, jf. 42 fjerde ledd. For pasienter med særskilt behov for hyppig og kostbar forsendelse av legemidler kan det offentlige refundere utgifter til forsendelse. Departementet fastsetter nærmere retningslinjer for fraktrefusjon.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-17-1708/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 27. april 1998 nr. 455 om rekvirering og utlevering av legemidler fra apotek gjøres følgende endring:</article> <article class="defaultP" margin-top="true">Ny § 11-3 skal lyde:</article><article class="futureLegalArticle" data-name="§11-3" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Utlevering av legemidler</span></span><article class="legalP" id="kapittel-2-foreslåttparagraf-1-ledd-1">Ved utlevering av legemidler ved forsendelse skal det kreves dokumentasjon for at rett person mottar legemidlene.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2015-12-17-1708/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 14. august 2003 nr. 1053 om omsetning mv. av visse reseptfrie legemidler utenom apotek gjøres følgende endringer:</article> <article class="defaultP" margin-top="true">§ 10 fjerde ledd oppheves.</article> <article class="defaultP" margin-top="true">Ny § 10a skal lyde:</article><article class="futureLegalArticle" data-name="§10a" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Salg av legemidler over Internett</span></span><article class="legalP" id="kapittel-3-foreslåttparagraf-1-ledd-1">Med salg av legemidler over Internett menes i denne forskrift salg av legemidler når avtale om kjøp formidles elektronisk og inngås uten at kunden er fysisk tilstede i utsalgsstedet.</article><article class="legalP" id="kapittel-3-foreslåttparagraf-1-ledd-2">Utsalgssted som selger legemidler over Internett, plikter å gi Statens legemiddelverk oppdaterte opplysninger om følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-1-ledd-2-punkt-1"><article class="legalP" id="kapittel-3-foreslåttparagraf-1-ledd-2-punkt-1-ledd-1">adressen til det stedet som legemidlene skal utleveres fra,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-1-ledd-2-punkt-2"><article class="legalP" id="kapittel-3-foreslåttparagraf-1-ledd-2-punkt-2-ledd-1">tidspunktet for når salg av legemidler over Internett påbegynnes, og</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-1-ledd-2-punkt-3"><article class="legalP" id="kapittel-3-foreslåttparagraf-1-ledd-2-punkt-3-ledd-1">adressen til det nettstedet som skal benyttes og andre relevante opplysninger som er nødvendige for å kunne identifisere nettstedet.</article></article></li></ul></article><article class="legalP" id="kapittel-3-foreslåttparagraf-1-ledd-3">Nettstedet skal inneholde følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-1-ledd-3-punkt-1"><article class="legalP" id="kapittel-3-foreslåttparagraf-1-ledd-3-punkt-1-ledd-1">en logo, fastsatt av Statens legemiddelverk, på hver side i nettstedet, som identifiserer hvor selgeren av legemidlene er etablert,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-1-ledd-3-punkt-2"><article class="legalP" id="kapittel-3-foreslåttparagraf-1-ledd-3-punkt-2-ledd-1">en lenke til Statens legemiddelverks informasjonsside på Internett om salg av legemidler over Internett, og</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-1-ledd-3-punkt-3"><article class="legalP" id="kapittel-3-foreslåttparagraf-1-ledd-3-punkt-3-ledd-1">en lenke fra logo som nevnt i bokstav a), til Statens legemiddelverks elektroniske liste over aktører som har tillatelse til å selge legemidler over Internett.</article></article></li></ul></article></article> <article class="defaultP" margin-top="true">Paragrafoverskrift til § 11 skal lyde:</article> <article class="defaultP" margin-top="true"><i>Utlevering og forsendelse av legemidler</i></article> <article class="defaultP" margin-top="true">§ 11 nytt fjerde til sjette ledd skal lyde:</article><article class="legalP" id="kapittel-3-ledd-2">Med forsendelse menes i denne bestemmelsen enhver distribusjon av legemidler utenfor utsalgsstedets driftslokaler.</article><article class="legalP" id="kapittel-3-ledd-3">Ved forsendelse av legemidler gjelder kravene i forskrift om rekvirering og utlevering av legemidler fra apotek kapittel 11. Før en ny forsendelsesmåte tas i bruk, skal utsalgsstedet sikre seg at kravene blir ivaretatt. Utsalgsstedet skal ved stikkprøvekontroll eller på annen egnet måte kvalitetssikre sine forsendelser.</article><article class="legalP" id="kapittel-3-ledd-4">Ved forsendelse skal utsalgsstedet sikre sporbarhet for å ivareta forsvarlig utlevering og legemiddelhåndtering.</article> <article class="defaultP" margin-top="true">Nåværende § 11 fjerde ledd blir nytt sjuende ledd.</article></section><section class="section" data-name="kapIV" id="kapittel-4" data-lovdata-URL="LTI/forskrift/2015-12-17-1708/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft 1. januar 2016 med unntak av endringen i apotekforskriften § 44 som trer i kraft 1. januar 2017.</article></section></main></body></html>