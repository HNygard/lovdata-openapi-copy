<!DOCTYPE html><html lang="no"><head><title>Forskrift om endring i forskrift om eksamen ved Atlantis Medisinske Høgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-15-1823</dd><dt class="dokid">DokumentID</dt><dd class="dokid">LTI/forskrift/2015-12-15-1823</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 17 s 2731</dd><dt class="dateInForce">I kraft fra</dt><dd class="dateInForce">2015-12-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-05-24-547</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2016-01-05 15:45</dd><dt class="journalNumber">Journalnummer</dt><dd class="journalNumber">2015-1540</dd><dt class="titleShort">Korttittel</dt><dd class="titleShort">Endr. i forskrift om eksamen ved AMH</dd><dt class="title">Tittel</dt><dd class="title">Forskrift om endring i forskrift om eksamen ved Atlantis Medisinske Høgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Atlantis Medisinske Høgskole 15. desember 2015 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2015-12-15-1823</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksamen ved Atlantis Medisinske Høgskole<ul class="tocSubUl"><li>I<ul class="tocSubUl"><li>§ 3. Eksamensrett</li><li>§ 4. Eksamensforsøk</li><li>§ 5. Utsatt eksamen og kontinuasjonseksamen</li><li>§ 8. Oppmelding og avmelding til eksamen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-15-1823" id="dokument"><h1>Forskrift om endring i forskrift om eksamen ved Atlantis Medisinske Høgskole</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-15-1823/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 24. mai 2013 nr. 547 om eksamen ved Atlantis Medisinske Høgskole gjøres følgende endringer:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Eksamensrett</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Den som oppfyller opptakskravene til et emne eller studium ved høyskolen og som har signert studiekontrakt, har rett til å gå opp til de eksamener som inngår i emnet eller studiet.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. For å få adgang til eksamen må kandidaten ha betalt studieavgiften for gjeldende eksamenssemester innen fastsatte frister.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">3. Høyskolen kan fastsette obligatoriske arbeidskrav som skal være godkjente, eller deleksamener som skal være bestått, før avsluttende eksamen i bestemte emner kan avlegges. Opplysninger om dette skal fremgå av studieplanen. Kandidater som ikke oppfyller fastsatte krav kan nektes adgang til eksamen.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Eksamensforsøk</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">1. Kandidaten har inntil tre eksamensforsøk i samme emne, forutsatt at alle forsøkene faller innenfor perioden for tildelt studierett. Kandidaten kan etter søknad i særlige tilfeller få innvilget et fjerde og siste eksamensforsøk.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">2. Kandidater som pga. sykdom eller annen tvingende fraværsgrunn ikke kan møte til eksamen må fremlegge dokumentasjon på gyldig fravær for at dette ikke skal regnes som et eksamensforsøk. Med mindre det er umulig eller urimelig vanskelig skal gyldig dokumentasjon på fraværet være datert samme dag som eksamen gjennomføres, og være levert høyskolen senest én uke etter eksamensdato.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">3. Kandidater som uten gyldig grunn unnlater å møte til eksamen, vil bli registrert som «ikke møtt». Oppmeldingen teller da som et eksamensforsøk. Tilsvarende gjelder for kandidater som møter, men som trekker seg under eksamen.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">4. Kandidater som blir syke under eksamen og ikke er i stand til å fullføre, kan trekke seg fra eksamen. Det skal framlegges legeattest for at det skal være et gyldig fravær og ikke regnes som et eksamensforsøk. Med mindre det er umulig eller urimelig vanskelig skal legeattest være datert samme dag som eksamen gjennomføres, og være levert høyskolen senest én uke etter eksamensdato.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">5. Ved gyldig sykefravær ved deleksamen midtveis i semesteret gis det anledning til å ta en samlet eksamen under ordinær avsluttende eksamen i emnet. Ved gyldig sykefravær ved avsluttende deleksamen vil studenten kunne ta avsluttende deleksamen separat ved tilhørende kontinuasjonseksamen. Det gis ikke anledning til å ta opp kun deleksamen påfølgende semestre.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">6. Kandidater som ønsker å forbedre karakter, har adgang til å melde seg opp til ny eksamen innen den fristen som er kunngjort for slik oppmelding. Ved ny eksamen blir den beste karakteren gjeldende. Det er kun anledning til å forbedre karakter én gang per emne.</article><article class="numberedLegalP" data-numerator="7" id="kapittel-1-foreslåttparagraf-2-nummer-7">7. Kandidaten har inntil tre forsøk på å bestå bacheloroppgaven, forutsatt at alle forsøkene faller innenfor perioden for tildelt studierett. Ved ikke bestått oppgave, må kandidaten utarbeide ny besvarelse. Tilsvarende må kandidaten utarbeide ny besvarelse ved forbedring av karakter. Det gis kun anledning til å forbedre karakter på bacheloroppgave én gang. Kandidater som har brukt tre forsøk på å bestå bacheloroppgaven, vil ikke få anledning til å forbedre karakteren.</article><article class="numberedLegalP" data-numerator="8" id="kapittel-1-foreslåttparagraf-2-nummer-8">8. Kandidater som etter fullført studium ønsker å forbedre karakterer (eksamen og/eller bacheloroppgave), må gi skriftlig beskjed om dette innen én uke etter at siste karakter i grad/studium ble kunngjort. Det kan innvilges inntil ett semester forlenget studietid til forbedring av karakter, forutsatt at kandidaten er innenfor gjeldende fullføringsfrist for aktuelle studium.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Utsatt eksamen og kontinuasjonseksamen</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">1. Utsatt eksamen er en ekstraordinær eksamen som avvikles for kandidater som har dokumentert gyldig fravær ved ordinær eksamen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">2. Kontinuasjonseksamen er en ekstraordinær eksamen som avvikles for kandidater som har «ikke møtt» eller «ikke bestått» på ordinær eksamen.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">3. Utsatt eksamen og kontinuasjonseksamen arrangeres samtidig og innen rimelig tid etter ordinær eksamen.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">4. Kandidater som ønsker å forbedre karakter, kan melde seg opp til kontinuasjonseksamen eller ordinær eksamen.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">5. Dersom antallet oppmeldt til utsatt eksamen og kontinuasjonseksamen er mindre enn syv, kan det arrangeres muntlig eksamen. Dette avgjøres av rektor.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Oppmelding og avmelding til eksamen</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">1. Studenter blir automatisk oppmeldt til ordinær eksamen (inkludert deleksamen), og utsatt eksamen. Det gis ikke anledning til å melde seg av nevnte eksamener.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">2. Studenter som skal ta kontinuasjonseksamen må selv melde seg opp til eksamen. Det samme gjelder studenter som er i progresjonspermisjon eller som ønsker å forbedre karakter. Studenter kan melde seg av eksamener som de selv har meldt seg opp til. Oppmelding og avmelding gjøres via Studentweb innen gjeldende frister.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-15-1823/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>