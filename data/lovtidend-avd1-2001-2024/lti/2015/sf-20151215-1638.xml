<!DOCTYPE html><html lang="no"><head><title>Forskrift om endring i forskrift om årsavgift for motorvogn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-15-1638</dd><dt class="dokid">DokumentID</dt><dd class="dokid">LTI/forskrift/2015-12-15-1638</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 15 s 2491</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-07-04-1433</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li></ul></dd><dt class="dateOfPublication">Kunngjort</dt><dd class="dateOfPublication">2015-12-22 15:20</dd><dt class="journalNumber">Journalnummer</dt><dd class="journalNumber">2015-1317</dd><dt class="titleShort">Korttittel</dt><dd class="titleShort">Endr. i forskrift om årsavgift for motorvogn</dd><dt class="title">Tittel</dt><dd class="title">Forskrift om endring i forskrift om årsavgift for motorvogn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 15. desember 2015 med hjemmel i lov 19. juni 1959 nr. 2 om avgifter vedrørende motorkjøretøyer og båter og Stortingets vedtak om årsavgift.</dd><dt class="refid">RefID</dt><dd class="refid">forskrift/2015-12-15-1638</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsavgift for motorvogn<ul class="tocSubUl"><li>I<ul class="tocSubUl"><li>§ 2. Fakturering av avgift</li><li>§ 10. Kontroll</li><li>§ 12. Utfyllende bestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-15-1638" id="dokument"><h1>Forskrift om endring i forskrift om årsavgift for motorvogn</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-15-1638/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. juli 1986 nr. 1433 om årsavgift for motorvogn gjøres følgende endringer:</article> <article class="defaultP" margin-top="true">§ 1 første punktum skal lyde:</article><article class="legalP" id="kapittel-1-ledd-2">I samsvar med Stortingets avgiftsvedtak skal avgift betales til skattekontoret for kjøretøy som er eller skal være registrert i Statens vegvesens motorvognregister.</article> <article class="defaultP" margin-top="true">§ 2 overskriften og første ledd skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Fakturering av avgift</span></span><article class="legalP" id="kapittel-1-foreslåttparagraf-1-ledd-1">For kjøretøy som pr. 1. januar står registrert i motorvognregisteret blir avgiften fakturert av skattekontoret. Det samme gjelder for årsprøvekjennemerke. Faktura sendes eier eller bruker på papir, eller elektronisk dersom eier har tilrettelagt for dette innen 30. januar i avgiftsåret. Avgiften skal betales selv om krav ikke mottas.</article></article> <article class="defaultP" margin-top="true">§ 3 annet ledd tredje punktum skal lyde:</article><article class="legalP" id="kapittel-1-ledd-3">Skattekontoret foretar etterskuddsvis beregning og utskriving av avgiften.</article> <article class="defaultP" margin-top="true">§ 5 annet ledd annet punktum skal lyde:</article><article class="legalP" id="kapittel-1-ledd-4">For kjøretøy som ikke er vrakpantberettigede, gis refusjon etter søknad til skattekontoret.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Kontroll</span></span><article class="legalP" id="kapittel-1-foreslåttparagraf-2-ledd-1">Tjenestemenn fra skattemyndighetene, tollmyndighetene og Regionvegkontoret samt politi og lensmenn kan når som helst uten varsel kontrollere kjøretøy (utekontroll) for å påse at avgiftsbestemmelsene blir overholdt.</article><article class="legalP" id="kapittel-1-foreslåttparagraf-2-ledd-2">Ved slik kontroll plikter føreren å:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">stanse straks og ellers forholde seg som det blir anvist ved tegn eller skilt,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">oppholde seg ved kjøretøyet til kontrollen er avsluttet eller til det er gitt tillatelse til å forlate stedet,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">vise fram offentlige dokumenter som det er påbudt å ha med under kjøringen og gi opplysninger som kontrollmyndigheten mener har betydning for avgiftskontrollen,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">kjøre til anvist veie- eller kontrollplass.</article></article></li></ul></article><article class="legalP" id="kapittel-1-foreslåttparagraf-2-ledd-3">Skattemyndighetene og tollmyndighetene kan påby kjøretøy innkalt til Regionvegkontoret for kontroll av kjøretøyets registreringsforhold av hensyn til avgiften.</article><article class="legalP" id="kapittel-1-foreslåttparagraf-2-ledd-4">For avgift som er betalt etter forfall, bør vognføreren som bevis ved eventuell kontroll ha med seg avgiftskvittering under kjøringen.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Utfyllende bestemmelser</span></span><article class="legalP" id="kapittel-1-foreslåttparagraf-3-ledd-1">Spørsmål om avgiftspliktens omfang forelegges Skattedirektoratet. Direktoratet kan gi nærmere bestemmelser til presisering, utfylling og gjennomføring av denne forskrift, herunder beregning, tilbakebetaling og kontroll mv.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-15-1638/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2016.</article></section></main></body></html>