<!DOCTYPE html><html lang="no"><head><title>Forskrift om endring i forskrift om utlendingers fiske og fangst mv. i Norges økonomiske sone og landinger til norsk havn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-08-13-960</dd><dt class="dokid">DokumentID</dt><dd class="dokid">LTI/forskrift/2015-08-13-960</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 10 s 1651</dd><dt class="dateInForce">I kraft fra</dt><dd class="dateInForce">2015-08-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-05-13-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-12-17-91/§4</li><li>lov/1976-12-17-91/§6</li><li>lov/2008-06-06-37/§52</li><li>forskrift/1977-05-13-2/§14</li></ul></dd><dt class="dateOfPublication">Kunngjort</dt><dd class="dateOfPublication">2015-08-18 15:25</dd><dt class="lastupdated">Rettet</dt><dd class="lastupdated">2015-08-21 (§ 13 syvende ledd, leddfeil)</dd><dt class="journalNumber">Journalnummer</dt><dd class="journalNumber">2015-0820</dd><dt class="titleShort">Korttittel</dt><dd class="titleShort">Endr. i forskrift om utlendingers fiske i NØS</dd><dt class="title">Tittel</dt><dd class="title">Forskrift om endring i forskrift om utlendingers fiske og fangst mv. i Norges økonomiske sone og landinger til norsk havn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartmentet 13. august 2015 med hjemmel i lov 17. desember 1976 nr. 91 om Norges økonomiske sone § 4 og § 6, lov 6. juni 2008 nr. 37 om forvaltning av viltlevande marine ressursar (havressurslova) § 52 og forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til norsk havn § 14.</dd><dt class="refid">RefID</dt><dd class="refid">forskrift/2015-08-13-960</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utlendingers fiske og fangst mv. i Norges økonomiske sone og landinger til norsk havn<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-08-13-960" id="dokument"><h1>Forskrift om endring i forskrift om utlendingers fiske og fangst mv. i Norges økonomiske sone og landinger til norsk havn</h1><section class="section" data-name="kapI" id="kapittel-1" data-lovdata-URL="LTI/forskrift/2015-08-13-960/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til norsk havn gjøres følgende endringer:</article> <article class="defaultP" margin-top="true">Overskriften (endret) skal lyde:</article> <article class="defaultP" margin-top="true"><i>Forskrift om utlendingers fiske og fangst mv. i Norges økonomiske sone og landinger til eller annen bruk av norsk havn</i></article> <article class="defaultP" margin-top="true">§ 1 første ledd (endret) skal lyde:</article><article class="legalP" id="kapittel-1-ledd-2">Denne forskrift gjelder i Norges økonomiske sone utenfor det norske fastland mellom 12 og 200 nautiske mil (en nautisk mil = 1852) fra grunnlinjene for utenlandske fartøy av ethvert slag som skal drive fiske og fangst i ervervsøyemed, herunder omlasting. Forskriften gjelder også for fartøy som bistår fiskeflåten, herunder transportfartøy og lete- og forsøksfartøy. Ved omlasting kommer bestemmelsen til anvendelse uavhengig av hvilket område fisken er fanget i. Forskriften gjelder også for utenlandske fartøy som skal lande fangst til eller på annen måte bruke norsk havn.</article> <article class="defaultP" margin-top="true">§ 12 (endret) skal lyde:</article><article class="legalP" id="kapittel-1-ledd-3">Gjeldende regelverk for fiske i Norges økonomiske sone skal være tilgjengelig om bord.</article> <article class="defaultP" margin-top="true">§ 13 første ledd (endret) skal lyde:</article><article class="legalP" id="kapittel-1-ledd-4">Fartøy som har fisk om bord fanget i NEAFCs konvensjonsområde som skal lande eller på annen måte bruke norsk havn, skal sende forhåndsmelding. Fartøy som har fryst fisk om bord, skal sende meldingen 24 timer før ankomst havn. Fiskeridirektoratet kan dispensere fra tidsfristen i andre punktum. Fartøy som har kun fersk fisk om bord skal sende meldingen 4 timer før ankomst havn. Tilsvarende gjelder dersom fartøyet er gitt tillatelse til å omlaste i havn eller i territorialfarvannet.</article> <article class="defaultP" margin-top="true">§ 13 annet ledd (endret) skal lyde:</article><article class="legalP" id="kapittel-1-ledd-5">Fartøy som ikke fører flagget til et land som er kontraktspart i NEAFC som driver fiske og fangst i ervervsøyemed eller som bistår fiskeflåten, og som skal lande eller på annen måte bruke norsk havn, skal uansett fangststed sende forhåndsmelding minst tre virkedager før ankomst havn.</article> <article class="defaultP" margin-top="true">§ 13 tredje ledd (endret) skal lyde:</article><article class="legalP" id="kapittel-1-ledd-6">Fartøy som fører flagget til et land som er kontraktspart i NEAFC som har fisk om bord fanget utenfor NEAFCs konvensjonsområde, og som skal lande eller på annen måte bruke norsk havn, skal sende forhåndsmelding minst tre virkedager før ankomst havn.</article> <article class="defaultP" margin-top="true">§ 13 fjerde ledd (nytt) skal lyde:</article><article class="legalP" id="kapittel-1-ledd-7">Forhåndsmelding etter første til tredje ledd kan kanselleres. Eventuell ny melding må sendes i henhold til tidsfristene angitt i første til tredje ledd.</article> <article class="defaultP" margin-top="true">Gjeldende § 13 fjerde til sjuende ledd blir § 13 femte til åttende ledd.</article> <article class="defaultP" margin-top="true">§ 13 sjuende ledd (endret) skal lyde:</article><article class="legalP" id="kapittel-1-ledd-8">Fartøy som bare har om bord fisk fanget av fartøyet selv skal fylle ut PSC 1, jf. vedlegg 3. Fartøy som har om bord fisk mottatt fra andre fartøy som ikke er norske, skal fylle ut et eksemplar av PSC 2 for hvert fartøy det er tatt imot fisk fra, jf. vedlegg 4. Fartøy som har om bord både egen fisk og fisk mottatt fra andre fartøy skal fylle ut både PSC 1 og PSC 2. Alle felt på skjemaenes del A skal fylles ut. Utfylte skjema for fisk fanget i NEAFCs konvensjonsområde og for tunfisk og tunfisklignende arter fanget i ICCATs konvensjonsområde sendes Fiskeridirektoratet elektronisk. Utfylte skjema for fisk fanget i NAFOs reguleringsområde sendes Fiskeridirektoratet på telefaks, jf. vedlegg 2. Fiskeridirektoratet sender de mottatte skjemaene til flaggstaten. Fiskeridirektoratet avgjør om bekreftelsen godtas. Nærings- og fiskeridepartementet er klageinstans.</article> <article class="defaultP" margin-top="true">§ 13 åttende ledd (endret) skal lyde:</article><article class="legalP" id="kapittel-1-ledd-9">Det er forbudt å lande og motta fisk dersom flaggstaten til fartøyet som fanget fisken ikke gir sin bekreftelse på skjemaets del B eller Fiskeridirektoratet ikke har godtatt bekreftelsen. For fartøy som fører flagget til et land som ikke er kontraktspart i NEAFC er det forbudt å bruke norsk havn dersom flaggstaten ikke gir sin bekreftelse på skjemaets del B eller Fiskeridirektoratet ikke har godtatt bekreftelsen.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-08-13-960/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft 13. august 2015.</article></section></main></body></html>