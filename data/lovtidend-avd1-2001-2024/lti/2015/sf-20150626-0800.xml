<!DOCTYPE html><html lang="no"><head><title>Forskrift om beskyttelse av mindreårige mot skadelige bildeprogram</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-26-800</dd><dt class="dokid">DokumentID</dt><dd class="dokid">LTI/forskrift/2015-06-26-800</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 8 s 1342</dd><dt class="dateInForce">I kraft fra</dt><dd class="dateInForce">2015-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-20-1515</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2015-02-06-7/§5</li><li>lov/2015-02-06-7/§8</li><li>lov/2015-02-06-7/§16</li><li>lov/2015-02-06-7/§19</li><li>lov/2015-02-06-7/§20</li></ul></dd><dt class="dateOfPublication">Kunngjort</dt><dd class="dateOfPublication">2015-07-02 15:10</dd><dt class="journalNumber">Journalnummer</dt><dd class="journalNumber">2015-0681</dd><dt class="titleShort">Korttittel</dt><dd class="titleShort">Forskrift om beskyttelse av mindreårige mot skadelige bildeprogram</dd><dt class="title">Tittel</dt><dd class="title">Forskrift om beskyttelse av mindreårige mot skadelige bildeprogram</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 26. juni 2015 med hjemmel i lov 6. februar 2015 nr. 7 om beskyttelse av mindreårige mot skadelige bildeprogram mv. § 5, § 8, § 16, § 19 og § 20.</dd><dt class="refid">RefID</dt><dd class="refid">forskrift/2015-06-26-800</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beskyttelse av mindreårige mot skadelige bildeprogram<ul class="tocSubUl"><li>§ 1. Forhåndskontroll av kinofilmer</li><li>§ 2. Filmkontrollavgift</li><li>§ 3. Unntak fra kravet om å betale filmkontrollavgift</li><li>§ 4. Sendetidsregler for fjernsyn</li><li>§ 5. Beskyttelsestiltak ved tilgjengeliggjøring i audiovisuelle bestillingstjenester</li><li>§ 6. Babykino</li><li>§ 7. Sammensetningen av Klagenemnda for mediesaker (Medieklagenemnda)</li><li>§ 8. Overtredelsesgebyr</li><li>§ 9. Forhøyet overtredelsesgebyr</li><li>§ 10. Betaling av overtredelsesgebyr</li><li>§ 11. Tvangsmulkt</li><li>§ 12. Ikrafttredelse og overgangsordninger mv.</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-26-800" id="dokument"><h1>Forskrift om beskyttelse av mindreårige mot skadelige bildeprogram</h1><article class="legalArticle" data-lovdata-URL="LTI/forskrift/2015-06-26-800/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forhåndskontroll av kinofilmer</span></h2><article class="legalP" id="paragraf-1-ledd-1">Kinofilmer som fremvises under medlemsarrangement i regi av en ikke-kommersiell filmklubb unntas fra kravet om forhåndskontroll i lov 6. februar 2015 nr. 7 om beskyttelse av mindreårige mot skadelig bildeprogram mv. (heretter loven) § 5 første ledd. Aldersgrense fastsettes i disse tilfeller av bildeprogramdistributør i tråd med reglene i loven § 6.</article></article><article class="legalArticle" data-lovdata-URL="LTI/forskrift/2015-06-26-800/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Filmkontrollavgift</span></h2><article class="legalP" id="paragraf-2-ledd-1">For forhåndskontroll av bildeprogram krever Medietilsynet inn en avgift som skal dekke inn kostnadene ved ordningen, jf. loven § 5 fjerde ledd. Avgiften utgjør en prosentsats av netto omsetning ved fremvisningen av det aktuelle bildeprogrammet innenfor avgiftsperioden. Departementet fastsetter prosentsatsen samt minsteavgift og maksimumsavgift. Avgiftsperioden er 30 dager fra og med premieredagen.</article><article class="legalP" id="paragraf-2-ledd-2">Omsetning skal rapporteres til Medietilsynet straks etter utløpet av avgiftsperioden.</article><article class="legalP" id="paragraf-2-ledd-3">Avgift skal betales uten hensyn til hvilken avgjørelse Medietilsynet tar.</article></article><article class="legalArticle" data-lovdata-URL="LTI/forskrift/2015-06-26-800/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra kravet om å betale filmkontrollavgift</span></h2><article class="legalP" id="paragraf-3-ledd-1">Følgende bildeprogram unntas fra kravet om å betale avgift for forhåndskontroll av kinofilm etter loven § 5 fjerde ledd:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Forfilm på kino</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">kortfilmpakker distribuert gratis ut til kinoene av Norsk filminstitutt</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">relansering av tidligere oppsatte kinofilmer</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">filmer som bare blir vist som skolekinoforestillinger og ikke som ordinære kinoforestillinger.</article></article></li></ul></article><article class="legalP" id="paragraf-3-ledd-2">Med forfilm menes her kortfilmer som ikke er en del av hovedprogrammet.</article></article><article class="legalArticle" data-lovdata-URL="LTI/forskrift/2015-06-26-800/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sendetidsregler for fjernsyn</span></h2><article class="legalP" id="paragraf-4-ledd-1">Dersom tilbyder av fjernsyn ikke har iverksatt tekniske tiltak etter loven § 9 andre ledd, skal tjenestetilbyder innrette sendinger av bildeprogram med fastsatt aldersgrenser etter loven § 4 i tråd med følgende sendetidsregler:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">bildeprogram med aldersgrensene tillatt for alle, 6 år og 9 år, kan sendes hele døgnet</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">bildeprogram med aldersgrense 12 år kan sendes i tidsrommet kl. 19.00–05.30</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">bildeprogram med aldersgrensene 15 år og 18 år, kan sendes i tidsrommet kl. 21.00–05.30</article></article></li></ul></article><article class="legalP" id="paragraf-4-ledd-2">Nyhets- og aktualitetsprogrammer er unntatt fra sendetidsreglene i første ledd. For bildeprogrammer uten aldersgrense etter loven § 4 tredje og fjerde ledd og tilknyttet materiale til bildeprogrammer, skal sendingene innrettes i tråd med prinsippene i første ledd.</article></article><article class="legalArticle" data-lovdata-URL="LTI/forskrift/2015-06-26-800/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beskyttelsestiltak ved tilgjengeliggjøring i audiovisuelle bestillingstjenester</span></h2><article class="legalP" id="paragraf-5-ledd-1">Tilbyder av audiovisuelle bestillingstjenester skal etablere et system med PIN-koder, passord eller andre løsninger som gir tilsvarende sikkerhet for at mindreårige normalt ikke får tilgang til alvorlig skadelig innhold.</article></article><article class="legalArticle" data-lovdata-URL="LTI/forskrift/2015-06-26-800/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Babykino</span></h2><article class="legalP" id="paragraf-6-ledd-1">Foreldre eller andre foresatte kan ta barn under ett år med på kinofremvisninger som er særskilt tilrettelagt for det, såkalt «babykino», selv om bildeprogrammet som blir vist har en høyere aldersgrense enn barnets alder. Bestemmelsen i første punktum innebærer et unntak fra loven § 11.</article></article><article class="legalArticle" data-lovdata-URL="LTI/forskrift/2015-06-26-800/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sammensetningen av Klagenemnda for mediesaker (Medieklagenemnda)</span></h2><article class="legalP" id="paragraf-7-ledd-1">Ved behandling av klager over Medietilsynets enkeltvedtak etter loven skal Medieklagenemnda bestå av medlemmer med barnefaglig, mediefaglig og juridisk kompetanse.</article></article><article class="legalArticle" data-lovdata-URL="LTI/forskrift/2015-06-26-800/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overtredelsesgebyr</span></h2><article class="legalP" id="paragraf-8-ledd-1">Ved overtredelse av loven § 5, § 6, § 7, § 8, § 9, § 10, § 11, § 12, § 14 og § 15, forskriften her § 2 annet ledd, § 4 og § 5 eller enkeltvedtak truffet i medhold av disse bestemmelsene, kan Medietilsynet ilegge den ansvarlige et overtredelsesgebyr som fastsettes skjønnsmessig.</article><article class="legalP" id="paragraf-8-ledd-2">Ved fastsettelsen legges det blant annet vekt på overtredelsens grovhet, økonomiske fordeler oppnådd som følge av overtredelsen og den ansvarliges betalingsevne.</article><article class="legalP" id="paragraf-8-ledd-3">Ved vurderingen av overtredelsens grovhet skal det blant annet legges vekt på overtredelsens alvorlighetsgrad, herunder om én bestemmelse er brutt flere ganger eller om samme handling medfører brudd på flere bestemmelser.</article><article class="legalP" id="paragraf-8-ledd-4">Ved vurdering av den ansvarliges betalingsevne skal det for foretak tas utgangspunkt i siste tilgjengelige årsregnskap.</article><article class="legalP" id="paragraf-8-ledd-5">Overtredelsesgebyr etter denne bestemmelsen er begrenset oppad til kr 2&#xa0;000&#xa0;000,-.</article></article><article class="legalArticle" data-lovdata-URL="LTI/forskrift/2015-06-26-800/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forhøyet overtredelsesgebyr</span></h2><article class="legalP" id="paragraf-9-ledd-1">Ved gjentatte overtredelser av regelverket kan gebyrene etter § 8 forhøyes. Med gjentatte overtredelser skal forstås mer enn én overtredelse av regelverket innenfor en 18 måneders periode, enten ved flere overtredelser av samme bestemmelse eller overtredelser av ulike bestemmelser.</article></article><article class="legalArticle" data-lovdata-URL="LTI/forskrift/2015-06-26-800/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Betaling av overtredelsesgebyr</span></h2><article class="legalP" id="paragraf-10-ledd-1">Overtredelsesgebyr forfaller til betaling tre uker etter at underretning om endelig vedtak i sak om ileggelse av overtredelsesgebyr er kommet fram til den ansvarlige.</article><article class="legalP" id="paragraf-10-ledd-2">Ved forsinket betaling av overtredelsesgebyr løper forsinkelsesrente i henhold til lov 17. desember 1976 nr. 100 om renter ved forsinket betaling m.m.</article><article class="legalP" id="paragraf-10-ledd-3">Er overtredelsesgebyr ikke betalt ved forfall etter første ledd, kan gebyr og renter inndrives fjorten dager etter at varsel om inndriving er kommet fram til den ansvarlige.</article></article><article class="legalArticle" data-lovdata-URL="LTI/forskrift/2015-06-26-800/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tvangsmulkt</span></h2><article class="legalP" id="paragraf-11-ledd-1">Medietilsynet kan ilegge den ansvarlige tvangsmulkt ved overtredelse av bestemmelser i loven § 6, § 7, § 8, § 9, § 10, § 11, § 12, § 14 og § 15, samt i forskriften her § 2 annet ledd, § 4 og § 5 eller enkeltvedtak fastsatt i medhold av disse bestemmelsene.</article><article class="legalP" id="paragraf-11-ledd-2">Tvangsmulkten utmåles etter en skjønnsmessig vurdering. I saker der det er relevant kan Medietilsynet se hen til hva den ansvarlige sparer ved ikke å oppfylle plikten til rett tid.</article><article class="legalP" id="paragraf-11-ledd-3">Ved forsinket betaling av tvangsmulkt løper forsinkelsesrente i henhold til lov 17. desember 1976 nr. 100 om renter ved forsinket betaling m.m.</article><article class="legalP" id="paragraf-11-ledd-4">Er tvangsmulkten ikke betalt ved forfall, kan gebyr og renter inndrives fjorten dager etter at varsel om inndriving er kommet fram til den ansvarlige.</article></article><article class="legalArticle" data-lovdata-URL="LTI/forskrift/2015-06-26-800/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse og overgangsordninger mv.</span></h2><article class="legalP" id="paragraf-12-ledd-1">Forskriften trer i kraft 1. juli 2015.</article><article class="legalP" id="paragraf-12-ledd-2">Fra samme tidspunkt oppheves § 4-2 første og annet ledd, § 4-3, § 4-4, § 4-5, § 5-1, § 5-2, § 5-3, § 6-1, § 6-2, § 6-3, § 7-6, § 8-2, § 8-3 og § 10-3 i forskrift 20. desember 1999 nr. 1515 om film og videogram.</article><article class="legalP" id="paragraf-12-ledd-3">For bildeprogram som ligger tilgjengelig som audiovisuell bestillingstjeneste før 1. juli 2015, inntrer plikten til å fastsette og informere om de nye aldersgrensene etter loven § 4, § 6 og § 7 andre ledd bokstav b) fra 1. juli 2016.</article><article class="legalP" id="paragraf-12-ledd-4">Plikten til å iverksette tekniske beskyttelsestiltak for skadelig og alvorlig skadelig innhold etter loven § 10 inntrer fra 1. januar 2016.</article></article></main></body></html>