<!DOCTYPE html><html lang="no"><head><title>Forskrift om endring i forskrift om krav til sporvei, tunnelbane, forstadsbane m.m. (kravforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-04-591</dd><dt class="dokid">DokumentID</dt><dd class="dokid">LTI/forskrift/2015-06-04-591</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 5 s 817</dd><dt class="dateInForce">I kraft fra</dt><dd class="dateInForce">2015-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-10-1572</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§5</li><li>lov/1993-06-11-100/§6</li><li>forskrift/2010-12-10-1569/§1-6</li></ul></dd><dt class="dateOfPublication">Kunngjort</dt><dd class="dateOfPublication">2015-06-09 15:00</dd><dt class="journalNumber">Journalnummer</dt><dd class="journalNumber">2015-0473</dd><dt class="titleShort">Korttittel</dt><dd class="titleShort">Endr. i kravforskriften</dd><dt class="title">Tittel</dt><dd class="title">Forskrift om endring i forskrift om krav til sporvei, tunnelbane, forstadsbane m.m. (kravforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 4. juni 2015 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 5 og § 6, jf. forskrift 10. desember 2010 nr. 1569 om tillatelse til å drive trafikkvirksomhet og infrastruktur for sporvei, tunnelbane, forstadsbane og godsbane, samt sidespor, havnespor m.m. (tillatelsesforskriften) § 1-6. <br /><strong>EØS-henvisninger:</strong> Forskriften er meldt til EFTAs overvåkingsorgan i henhold til kravene i lov 17. desember 2004 nr. 101 om europeisk meldeplikt for tekniske regler m.m. (EØS-høringsloven), jf. EØS-avtalen vedlegg II kap. XIX nr. 1 (direktiv 98/34/EF endret ved direktiv 98/48/EF).</dd><dt class="refid">RefID</dt><dd class="refid">forskrift/2015-06-04-591</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til sporvei, tunnelbane, forstadsbane m.m. (kravforskriften)<ul class="tocSubUl"><li>I<ul class="tocSubUl"><li>§ 12-1a. Universell utforming</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-04-591" id="dokument"><h1>Forskrift om endring i forskrift om krav til sporvei, tunnelbane, forstadsbane m.m. (kravforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-04-591/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. desember 2014 nr. 1572 om krav til sporvei, tunnelbane, forstadsbane m.m. (kravforskriften) gjøres følgende endringer:</article> <article class="defaultP" margin-top="true">1. § 1-1 nytt annet ledd skal lyde: I tillegg er formålet å fastsette minimumskrav til universell utforming.</article> <article class="defaultP" margin-top="true">2. § 1-3 ny bokstav y skal lyde: <i>universell utforming:</i> utforming eller tilrettelegging av hovedløsningen i de fysiske forholdene slik at virksomhetens alminnelige funksjon kan benyttes av flest mulig.</article> <article class="defaultP" margin-top="true">3. § 11-4 første ledd annet punktum skal lyde: Det skal legges til rette for at redningspersonell kan drive effektivt redningsarbeid, herunder av personer med nedsatt funksjonsevne.</article> <article class="defaultP" margin-top="true">4. Ny § 12-1a skal lyde:</article><article class="futureLegalArticle" data-name="§12-1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12-1a</span>. <span class="legalArticleTitle">Universell utforming</span></span><article class="legalP" id="kapittel-1-foreslåttparagraf-1-ledd-1">Nytt eller vesentlig oppgradert kjøretøy beregnet for persontransport skal være universelt utformet. Som minimumskrav gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Innganger skal så langt det er mulig være trinnfrie og tilpasset plattformen slik at på- og avstigning kan skje uten hjelp. Dører som skal betjenes av passasjerer skal være automatiske eller skal kunne betjenes enkelt.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Håndtak og holdestenger skal være plassert slik at både sittende, stående og gående personer alle steder kan ha nødvendig støtte.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Kjøretøy skal ha et hensiktsmessig antall prioriterte seter for personer med nedsatt funksjonsevne. Slike seter skal være plassert i nærheten av dør som er egnet til på- og avstigning.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Kjøretøy skal ha et hensiktsmessig antall rullestolplasser.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">Der passasjerer skal forflytte seg, skal det så langt det er mulig ikke være noen hindringer. Det skal være mulig å forflytte seg uhindret med rullestol mellom inngang og rullestolplass.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">Døråpner/-lukker, signalknapp for stopp, hindre, herunder trappetrinn og skråplan, og andre viktige funksjoner skal være visuelt og følbart merket.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">Kjøretøy skal være utstyrt med et kommunikasjonssystem for kunngjøringer. Dersom systemet er automatisk eller forhåndsprogrammert, skal det kunne overstyres manuelt. Visuell informasjon skal kunne leses under alle lysforhold og skal stå i tilfredsstillende kontrast til bakgrunnen.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">Kjøretøy skal være utstyrt med nødanropsinnretning som skal være visuelt og følbart merket og gi et synlig og hørbart tegn på at innretningen er i bruk.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1">Overflater på gulv og i trapper skal være sklisikre.</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-1-punkt-10"><article class="legalP" id="kapittel-1-foreslåttparagraf-1-ledd-1-punkt-10-ledd-1">Belysning og kontraster skal være slik at sentrale elementer, som for eksempel passasjer, dører, seter, holdestenger, betjeningselementer, informasjon, hindre og merking, framstår tydelig.</article></article></li></ul></article></article> <article class="defaultP" margin-top="true">5. § 12-6 første ledd annet punktum skal lyde: Det skal legges til rette for at redningspersonell kan drive effektivt redningsarbeid, herunder av personer med nedsatt funksjonsevne.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-06-04-591/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2015.</article></section></main></body></html>