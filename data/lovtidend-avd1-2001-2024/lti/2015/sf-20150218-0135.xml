<!DOCTYPE html><html lang="no"><head><title>Forskrift om endring i forskrift om industrivern</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-02-18-135</dd><dt class="dokid">DokumentID</dt><dd class="dokid">LTI/forskrift/2015-02-18-135</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 2 s 190</dd><dt class="dateInForce">I kraft fra</dt><dd class="dateInForce">2015-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-20-1434</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-06-25-45/§23</li><li>lov/2010-06-25-45/§30</li><li>forskrift/2003-09-01-1161</li></ul></dd><dt class="dateOfPublication">Kunngjort</dt><dd class="dateOfPublication">2015-02-20 14:30</dd><dt class="lastupdated">Rettet</dt><dd class="lastupdated">Ledetekst § 25 fjernet</dd><dt class="journalNumber">Journalnummer</dt><dd class="journalNumber">2015-0123</dd><dt class="titleShort">Korttittel</dt><dd class="titleShort">Endr. i forskrift om industrivern</dd><dt class="title">Tittel</dt><dd class="title">Forskrift om endring i forskrift om industrivern</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 18. februar 2015 med hjemmel i lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven) § 23 femte ledd og § 30 jf. delegeringsvedtak 1. september 2003 nr. 1161.</dd><dt class="refid">RefID</dt><dd class="refid">forskrift/2015-02-18-135</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om industrivern<ul class="tocSubUl"><li>I<ul class="tocSubUl"><li>§ 5. Oversikt over uønskede hendelser</li><li>§ 15. Forsterkninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-02-18-135" id="dokument"><h1>Forskrift om endring i forskrift om industrivern</h1><section class="section" data-name="kapI" id="kapittel-1" data-lovdata-URL="LTI/forskrift/2015-02-18-135/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2011 nr. 1434 om industrivern gjøres følgende endringer:</article> <article class="defaultP" margin-top="true">§ 2 første ledd ny næringskode skal lyde: <table><tbody><tr><td data-text-align="left" data-vertical-align="top">37</td><td data-text-align="left" data-vertical-align="top">Oppsamling og behandling av avløpsvann</td></tr></tbody></table></article> <article class="defaultP" margin-top="true">§ 3 første ledd bokstav c til g skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>innsatsperson:</i> person i industrivernet som skal være i operativ innsats på skadested</article></article></li><li data-li-identifier="d)" data-name="d)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>innsatspersonell:</i> fellesbetegnelse på innsatsleder og innsatspersoner</article></article></li><li data-li-identifier="e)" data-name="e)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>sysselsatte:</i> fast eller midlertidig ansatte og innleide og eventuelt andre som har et avtaleforhold med virksomheten som innebærer tilstedeværelse</article></article></li><li data-li-identifier="f)" data-name="f)"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1"><i>uønsket hendelse:</i> hendelse som avviker fra det normale, og som har medført eller kan medføre tap av liv eller skade på helse, miljø og materielle verdier</article></article></li><li data-li-identifier="g)" data-name="g)"><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1"><i>øvelse:</i> alle praktiske aktiviteter som vedlikeholder eller øker ferdighetene i å kunne håndtere virksomhetens uønskede hendelser.</article></article></li></ul></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Oversikt over uønskede hendelser</span></span><article class="legalP" id="kapittel-1-foreslåttparagraf-1-ledd-1">Med bakgrunn i gjennomført risikovurdering i henhold til internkontrollforskriften § 5 annet ledd nr. 6, skal virksomheten utarbeide en oversikt over uønskede hendelser som skal benyttes som beslutningsgrunnlag for organisering og dimensjonering av industrivernet.</article><article class="legalP" id="kapittel-1-foreslåttparagraf-1-ledd-2">Oversikten over uønskede hendelser skal gjennomgås minimum én gang i året og oppdateres ved endringer som har betydning for organisering og dimensjonering av industrivernet.</article></article> <article class="defaultP" margin-top="true">§ 6 tredje ledd skal lyde:</article><article class="legalP" id="kapittel-1-ledd-2">Industrivernet skal organiseres med innsatsleder og tilstrekkelig antall innsatspersoner for å kunne ivareta førsteinnsatsen ved uønskede hendelser. Innsatspersonellet skal til enhver tid være tilgjengelig i eller i umiddelbar nærhet til virksomheten slik at innsatsen kan iverksettes så raskt som mulig. I særlige tilfeller der det er få sysselsatte tilstede og lav risiko, gjelder likevel ikke kravet om tilgjengelighet.</article> <article class="defaultP" margin-top="true">§ 8 nytt annet ledd skal lyde:</article><article class="legalP" id="kapittel-1-ledd-3">Oversikt over personlig verneutstyr skal dokumenteres skriftlig.</article> <article class="defaultP" margin-top="true">§ 9 nytt annet ledd skal lyde:</article><article class="legalP" id="kapittel-1-ledd-4">Oversikt over tilgjengelig utstyr skal dokumenteres skriftlig.</article> <article class="defaultP" margin-top="true">§ 10 annet og tredje skal lyde:</article><article class="legalP" id="kapittel-1-ledd-5">Innsatsleder skal ha god kunnskap om virksomheten og beredskapsplanen og ha kvalifikasjoner for å kunne lede egne innsatspersoner og samarbeide med nødetatene.</article><article class="legalP" id="kapittel-1-ledd-6">Innsatspersonene skal ha nødvendig kunnskap om virksomheten og beredskapsplanen og ha kvalifikasjoner for å håndtere virksomhetens uønskede hendelser.</article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-7">Dersom konsekvensene av en uønsket hendelse kan påvirke annen virksomhet som er pliktig til å etablere industrivern etter denne forskriften, skal virksomhetenes industrivern samordnes. Samordningen skal avtales skriftlig og beskrives i virksomhetens beredskapsplan.</article> <article class="defaultP" margin-top="true">§ 12 skal lyde:</article><article class="legalP" id="kapittel-1-ledd-8">Innsatspersonellet skal øves minst hver sjette måned i å håndtere uønskede hendelser, jf. § 5.</article><article class="legalP" id="kapittel-1-ledd-9">Det skal utarbeides skriftlig øvelsesplan. Den enkelte øvelse skal planlegges med tema og mål og evalueres. Evalueringen skal dokumenteres skriftlig og skal minst inneholde opplysninger om hvem som deltok og eventuelle forbedringstiltak.</article> <article class="defaultP" margin-top="true">§ 14 første ledd skal lyde:</article><article class="legalP" id="kapittel-1-ledd-10">Industrivernet skal forsterkes dersom uønskede hendelser, i forbindelse med aktiviteten i virksomheten, kan medføre én eller flere av følgende konsekvenser:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">alvorlige personskader</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">evakuering av personer utenfor virksomheten</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">betydelige og langvarige miljøskader</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">betydelige materielle skader</article></article></li><li data-li-identifier="e)" data-name="e)"><article class="listArticle" id="kapittel-1-ledd-10-punkt-5"><article class="legalP" id="kapittel-1-ledd-10-punkt-5-ledd-1">materielle skader utenfor virksomheten.</article></article></li></ul><p class="leddfortsettelse">Slike virksomheter skal i tillegg til kravene i kapittel 2, også etterleve kravene i kapittel 3.</p></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Forsterkninger</span></span><article class="legalP" id="kapittel-1-foreslåttparagraf-2-ledd-1">Virksomhet med potensial for hendelser med alvorlige konsekvenser, jf. § 14, skal organisere industrivernet med redningsstab. Redningsstaben skal ha myndighet til å ta avgjørelser på strategisk nivå og evne til å vurdere hendelsens utvikling og de fremtidige behov i samarbeid med ledelsen på skadestedet.</article><article class="legalP" id="kapittel-1-foreslåttparagraf-2-ledd-2">Virksomheten skal med bakgrunn i oversikten etter § 5 forsterke industrivernet innenfor ett eller flere av følgende fagområder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">førstehjelp</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">brannvern</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">miljø- og kjemikalievern</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">kjemikaliedykking</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">røykdykking.</article></article></li></ul></article><article class="legalP" id="kapittel-1-foreslåttparagraf-2-ledd-3">Virksomheten skal vurdere behovet for ytterligere forsterkning av industrivernet og gjennomføre nødvendige tiltak.</article><article class="legalP" id="kapittel-1-foreslåttparagraf-2-ledd-4">Når det er behov for bistand til avsperring, sikring av skadested og mottak av nødetatene, skal virksomheten organisere industrivernet med orden og sikring.</article></article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-11">Redningsstaben skal disponere tilstrekkelig og tilfredsstillende utstyr og ha tilgang til egnede lokaler.</article><article class="legalP" id="kapittel-1-ledd-12">Orden og sikring skal disponere tilstrekkelig og tilfredsstillende utstyr.</article><article class="legalP" id="kapittel-1-ledd-13">Oversikt over tilgjengelig utstyr skal dokumenteres skriftlig.</article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-14">Personer i redningsstab skal ha nødvendig kunnskap om virksomheten og beredskapsplanen.</article><article class="legalP" id="kapittel-1-ledd-15">Personer i orden og sikring skal ha kvalifikasjoner for å kunne avsperre og bidra til sikring av skadested.</article><article class="legalP" id="kapittel-1-ledd-16">Ved forsterket industrivern etter § 15 stilles følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">Innsatspersoner ved forsterket førstehjelp skal ha kvalifikasjoner for å håndtere alvorlige personskader.</article></article></li><li data-li-identifier="b)" data-name="b)"><article class="listArticle" id="kapittel-1-ledd-16-punkt-2"><article class="legalP" id="kapittel-1-ledd-16-punkt-2-ledd-1">Innsatspersoner ved forsterket brannvern skal ha kvalifikasjoner for å håndtere brann.</article></article></li><li data-li-identifier="c)" data-name="c)"><article class="listArticle" id="kapittel-1-ledd-16-punkt-3"><article class="legalP" id="kapittel-1-ledd-16-punkt-3-ledd-1">Innsatspersoner i miljø- og kjemikalievern skal ha kvalifikasjoner for å håndtere hendelser med kjemikalier som ikke innebærer behov for kjemikalieverndrakt og pusteluft.</article></article></li><li data-li-identifier="d)" data-name="d)"><article class="listArticle" id="kapittel-1-ledd-16-punkt-4"><article class="legalP" id="kapittel-1-ledd-16-punkt-4-ledd-1">Kjemikaliedykkere skal tilfredsstille gjeldende helsekrav og ha tilfredsstillende kvalifikasjoner for å håndtere uønskede hendelser med kjemikalier.</article></article></li><li data-li-identifier="e)" data-name="e)"><article class="listArticle" id="kapittel-1-ledd-16-punkt-5"><article class="legalP" id="kapittel-1-ledd-16-punkt-5-ledd-1">Røykdykkere skal tilfredsstille gjeldende helsekrav og ha tilfredsstillende kvalifikasjoner for å håndtere uønskede hendelser med brann.</article></article></li></ul></article><article class="legalP" id="kapittel-1-ledd-17">Den enkeltes kvalifikasjoner skal dokumenteres skriftlig.</article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-18">Innsatspersonellet skal øves regelmessig og minimum fire ganger i året. Øvelsene skal planlegges og gjennomføres slik at de dekker variasjoner i tema, årstider, værforhold, tider på døgnet, ulike driftssituasjoner og andre forhold av betydning for håndteringen av uønskede hendelser.</article><article class="legalP" id="kapittel-1-ledd-19">Personer i redningsstab samt orden og sikring skal minimum én gang i året øves i de oppgavene de kan bli stilt overfor.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-02-18-135/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer ikraft 1. mars 2015.</article></section></main></body></html>