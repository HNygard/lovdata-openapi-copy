<!DOCTYPE html><html lang="no"><head><title>Forskrift om endring i forskrift om offentlig godkjenning av renholdsvirksomheter og om kjøp av renholdstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-07-01-851</dd><dt class="dokid">DokumentID</dt><dd class="dokid">LTI/forskrift/2015-07-01-851</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 8 s 1415</dd><dt class="dateInForce">I kraft fra</dt><dd class="dateInForce">2015-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-05-08-408</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-4</li><li>lov/2005-06-17-62/§4-1</li></ul></dd><dt class="dateOfPublication">Kunngjort</dt><dd class="dateOfPublication">2015-07-09 16:00</dd><dt class="journalNumber">Journalnummer</dt><dd class="journalNumber">2015-0726</dd><dt class="titleShort">Korttittel</dt><dd class="titleShort">Endr. i forskrift om godkjenning av renholdsvirksomheter m.m.</dd><dt class="title">Tittel</dt><dd class="title">Forskrift om endring i forskrift om offentlig godkjenning av renholdsvirksomheter og om kjøp av renholdstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 1. juli 2015 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-4 og § 4-1.</dd><dt class="refid">RefID</dt><dd class="refid">forskrift/2015-07-01-851</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om offentlig godkjenning av renholdsvirksomheter og om kjøp av renholdstjenester<ul class="tocSubUl"><li>I<ul class="tocSubUl"><li>§ 4. Godkjenningsregister og HMS-kort</li><li>§ 9. Plikt til å ha HMS-kort</li><li>§ 10. Utstedelse av HMS-kort</li><li>§ 11. Gyldighetsperiode</li><li>§ 12. Krav til opplysninger på HMS-kortet</li><li>§ 13. Kortinnehavers ansvar</li><li>§ 14. Tap av HMS-kort</li><li>§ 15. Søknadsprosedyrer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-07-01-851" id="dokument"><h1>Forskrift om endring i forskrift om offentlig godkjenning av renholdsvirksomheter og om kjøp av renholdstjenester</h1><section class="section" data-name="kapI" id="kapittel-1" data-lovdata-URL="LTI/forskrift/2015-07-01-851/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. mai 2012 nr. 408 om offentlig godkjenning av renholdsvirksomheter og om kjøp av renholdstjenester gjøres følgende endringer:</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Godkjenningsregister og HMS-kort</span></span><article class="legalP" id="kapittel-1-foreslåttparagraf-1-ledd-1">Godkjent virksomhet skal innføres i et eget register, jf. § 6, og få utstedt HMS-kort til sine arbeidstakere etter reglene i kapittel 3.</article></article> <article class="defaultP" margin-top="true">§ 5 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Virksomheten må oppfylle pålagt rapporteringsplikt til Sentralskattekontoret for utenlandssaker i henhold til likningsloven § 5-6.</article> <article class="defaultP" margin-top="true">Overskriften til kapittel 3 skal lyde:</article><span class="futuretitle" id="kapittel-1-foreslåttittel-1">Kapittel 3. Bestemmelser om HMS-kort</span> <article class="defaultP" margin-top="true">§ 7 annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Dersom virksomheten unnlater å oppfylle kravet i første ledd kan godkjenningen tilbakekalles, og virksomheten bli slettet fra registeret over godkjente virksomheter. Før sletting foretas, skal virksomheten varsles om at den vil bli slettet fra registeret, dersom den ikke innen en frist som er gitt i varslet, oppfyller kravet om melding etter første ledd.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Plikt til å ha HMS-kort</span></span><article class="legalP" id="kapittel-1-foreslåttparagraf-2-ledd-1">Virksomhet som blir godkjent i henhold til § 5 skal sørge for at arbeidstakere som utfører renholdsarbeid har HMS-kort utstedt av en kortutsteder utpekt av departementet. Plikten til å ha HMS-kort gjelder tilsvarende for innehaver av enkeltpersonforetak som ikke sysselsetter arbeidstakere.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Utstedelse av HMS-kort</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Departementet er behandlingsansvarlig i henhold til personopplysningsloven § 2 nr. 4. Ved utstedelsen av HMS-kort opptrer kortutsteder på vegne av departementet.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Kortutsteder skal påse at virksomheten oppfyller kravene i § 5, og foreta identitetskontroll av arbeidstaker før HMS-kort utstedes.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Kortutsteder skal gi melding til Arbeidstilsynet om at HMS-kort er utstedt.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Kortutsteder skal opprette og føre et register over godkjente HMS-kortbestillere.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Kortutsteder skal opprette og føre et register over alle utstedte kort, med tilhørende data.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Gyldighetsperiode</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) HMS-kortet utstedes for en periode tilsvarende ansettelsesforholdets lengde, men ikke i noe tilfelle for mer enn to år.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Når HMS-kortet utløper eller det ansettes nye arbeidstakere i renholdsvirksomheten, skal godkjente virksomheter bestille nytt kort hos kortutsteder. Kortutsteder skal påse at virksomheten er godkjent, og at kravene i § 5 annet til femte ledd er oppfylt før nytt kort utstedes. Dersom kravene i § 5 annet til femte ledd ikke er oppfylt, skal kortutsteder gi melding til Arbeidstilsynet.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Ved tilbakekall av godkjenning etter § 7 annet ledd eller § 19, ved opphør av arbeidsforholdet eller virksomheten, eller ved utløpet av kortets gyldighetsperiode skal renholdsvirksomheten sørge for at HMS-kortet innleveres og sendes til kortutsteder for makulering. Arbeidstilsynet, Petroleumstilsynet og skattemyndighetene kan inndra HMS-kort som er ugyldige fordi virksomhetens godkjenning er tilbakekalt, kortets gyldighetsperiode er utløpt eller fordi arbeidsforholdet eller virksomheten er opphørt. Inndratte kort skal innleveres til kortutsteder for makulering.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Krav til opplysninger på HMS-kortet</span></span><article class="legalP" id="kapittel-1-foreslåttparagraf-5-ledd-1">HMS-kortet skal inneholde følgende opplysninger på norsk og engelsk:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">organisasjonsnummer og navn på arbeidsgiver eller enkeltpersonforetak</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">navn på kortinnehaveren</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">bilde av kortinnehaveren</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">kortinnehaverens fødselsdato og kjønn</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">kortinnehaverens signatur</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">gyldighetsperiode</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">kortnummer</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-5-ledd-1-punkt-8"><article class="legalP" id="kapittel-1-foreslåttparagraf-5-ledd-1-punkt-8-ledd-1">navn og adresse til utsteder av kortet.</article></article></li></ul></article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Kortinnehavers ansvar</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) HMS-kortet er personlig og skal ikke overdras til andre.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) HMS-kortet skal bæres godt synlig og skal på oppfordring vises til Arbeidstilsynet, skattemyndighetene, oppdragsgiver, verneombud og hovedbedrift med ansvar for samordning etter arbeidsmiljøloven § 2-2.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Tap av HMS-kort</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Ved tapt eller stjålet HMS-kort skal kortinnehaveren umiddelbart gi melding til virksomheten. Virksomheten skal straks melde fra til kortutsteder slik at kortet gjøres ugyldig og nytt kort utstedes. Tilsvarende gjelder for innehaver av enkeltpersonforetak som ikke sysselsetter arbeidstakere.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Dersom tapt HMS-kort kommer til rette skal det sendes kortutsteder for makulering.</article></article> <article class="defaultP" margin-top="true">Overskriften til kapittel 4 skal lyde:</article><span class="futuretitle" id="kapittel-1-foreslåttittel-2">Kapittel 4. Søknad om godkjenning og HMS-kort</span> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Søknadsprosedyrer</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Virksomheten skal sende søknad om godkjenning sammen med dokumentasjon som nevnt i § 5 første og annet ledd til Arbeidstilsynet. Søknad om HMS-kort skal samtidig sendes til kortutsteder.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Virksomheten plikter å sørge for nødvendig identitetskontroll av arbeidstakeren før søknad om godkjenning og HMS-kort.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-07-01-851/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>