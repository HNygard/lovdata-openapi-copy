<!DOCTYPE html><html lang="no"><head><title>Lov om endringer i folketrygdloven og enkelte andre lover (økning i grunnpensjon til gifte og samboende pensjonister og andre endringer)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-12-18-103</dd><dt class="dokid">DokumentID</dt><dd class="dokid">LTI/lov/2015-12-18-103</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 14 s 2269</dd><dt class="dateInForce">I kraft fra</dt><dd class="dateInForce">2015-12-18, 2016-01-01, 2016-09-01</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-28-26</li><li>lov/1953-06-26-11</li><li>lov/1957-07-06-26</li><li>lov/1962-06-22-12</li><li>lov/1993-06-04-58</li><li>lov/1997-02-28-19</li><li>lov/2005-04-29-21</li><li>lov/2005-06-17-62</li><li>lov/2014-12-19-74</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett &gt; Medlemskap i folketrygden</li> <li>Pensjons- og trygderett &gt; Beregning av pensjoner m.m.</li> <li>Pensjons- og trygderett &gt; Dagpenger under arbeidsløshet</li> <li>Pensjons- og trygderett &gt; Ytelser ved sykdom m.m.</li> <li>Pensjons- og trygderett &gt; Utbetalingen og saksbehandlingen i trygdesaker m.m.</li></ul></dd><dt class="dateOfPublication">Kunngjort</dt><dd class="dateOfPublication">2015-12-18 15:50</dd><dt class="journalNumber">Journalnummer</dt><dd class="journalNumber">2015-1276</dd><dt class="titleShort">Korttittel</dt><dd class="titleShort">Endringslov til folketrygdloven mv.</dd><dt class="title">Tittel</dt><dd class="title">Lov om endringer i folketrygdloven og enkelte andre lover (økning i grunnpensjon til gifte og samboende pensjonister og andre endringer)</dd><dt class="miscInformation">Annet om dokumentet</dt><dd class="miscInformation">Prop.11 L (2015–2016), Innst.106 L (2015–2016), Lovvedtak 28 (2015–2016). Stortingets første og andre gangs behandling hhv. 11. og 14. desember 2015. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2015-12-18-103</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven og enkelte andre lover (økning i grunnpensjon til gifte og samboende pensjonister og andre endringer)<ul class="tocSubUl"><li>I</li><li>II</li><li>III</li><li>IV</li><li>V</li><li>VI<ul class="tocSubUl"><li>§ 12-15. Barnetillegg</li></ul></li><li>VII</li><li>VIII</li><li>IX</li><li>X Ikrafttredelse og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/lov/2015-12-18-103" id="dokument"><h1>Lov om endringer i folketrygdloven og enkelte andre lover (økning i grunnpensjon til gifte og samboende pensjonister og andre endringer)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. juli 1949 nr. 26 om Statens pensjonskasse.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 26. juni 1953 nr. 11 om pensjonsordning for apotekvirksomhet mv.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 6. juli 1957 nr. 26 om samordning av pensjons- og trygdeytelser (samordningsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 22. juni 1962 nr. 12 om pensjonsordning for sykepleiere.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 4. juni 1993 nr. 58 om allmenngjøring av tariffavtaler m.v. (allmenngjøringsloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 29. april 2005 nr. 21 om supplerande stønad til personar med kort butid i Noreg.</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 19. desember 2014 nr. 74 om endringer i folketrygdlova og einskilde andre lover.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-12-18-103/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. juli 1949 nr. 26 om Statens pensjonskasse gjøres følgende endringer:</article> <article class="defaultP" margin-top="true">§ 28 andre ledd nytt andre punktum skal lyde:</article><article class="legalP" id="kapittel-1-ledd-2">Det samme gjelder når medlemmet får avtalefestet pensjon som omfattes av samordningsloven § 1 nr. 1 første ledd bokstav a og ikke lenger har rett til arbeidsavklaringspenger fra folketrygden.</article> <article class="defaultP" margin-top="true">§ 28 andre ledd nåværende andre punktum blir nytt tredje punktum.</article> <article class="defaultP" margin-top="true">§ 38 fjerde ledd tredje punktum skal lyde:</article><article class="legalP" id="kapittel-1-ledd-3">Ellers skal den tjenestetiden den avdøde ville ha fått ved å fortsette i stillingen fram til aldersgrensen legges til grunn, men ikke ut over 67 år.</article></section><section class="section" data-name="kapII" id="kapittel-2" data-lovdata-URL="LTI/lov/2015-12-18-103/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 26. juni 1953 nr. 11 om pensjonsordning for apotekvirksomhet mv. gjøres følgende endringer:</article> <article class="defaultP" margin-top="true">§ 11 andre ledd nytt andre punktum skal lyde:</article><article class="legalP" id="kapittel-2-ledd-2">Det samme gjelder når medlemmet får avtalefestet pensjon som omfattes av samordningsloven § 1 nr. 1 første ledd bokstav a og ikke lenger har rett til arbeidsavklaringspenger fra folketrygden.</article> <article class="defaultP" margin-top="true">§ 11 andre ledd nåværende andre punktum blir nytt tredje punktum.</article> <article class="defaultP" margin-top="true">§ 23 fjerde ledd tredje punktum skal lyde:</article><article class="legalP" id="kapittel-2-ledd-3">Ellers skal den tjenestetiden den avdøde ville ha fått ved å fortsette i stillingen fram til aldersgrensen legges til grunn, men ikke ut over 67 år.</article></section><section class="section" data-name="kapIII" id="kapittel-3" data-lovdata-URL="LTI/lov/2015-12-18-103/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 6. juli 1957 nr. 26 om samordning av pensjons- og trygdeytelser gjøres følgende endringer:</article> <article class="defaultP" margin-top="true">§ 23 nr. 1 andre ledd første punktum skal lyde:</article><article class="legalP" id="kapittel-3-ledd-2">Bestemmelsene i første ledd gjelder tilsvarende for særtillegg fra folketrygden, for tillegg etter folketrygdloven § 19-14 femte ledd, for tillegg fastsatt etter § 5-4 andre ledd og § 5-8 andre ledd i forskrift 22. desember 2009 nr. 1810 om alderspensjon i folketrygden, for ventetillegg fra folketrygden for tilleggspensjon og for den delen av arbeidsavklaringspengene og overgangsstønad etter folketrygdloven kapittel 11 og 15 som overstiger folketrygdens grunnbeløp.</article> <article class="defaultP" margin-top="true">§ 24 nr. 1 første ledd tredje punktum skal lyde:</article><article class="legalP" id="kapittel-3-ledd-3">Basispensjonstillegg etter folketrygdloven § 19-9 tredje ledd, tillegg etter folketrygdloven § 19-14 femte ledd og tillegg beregnet etter § 5-4 andre ledd og § 5-8 andre ledd i forskrift 22. desember 2009 nr. 1810 om alderspensjon i folketrygden samordnes som særtillegg, jf. § 23.</article></section><section class="section" data-name="kapIV" id="kapittel-4" data-lovdata-URL="LTI/lov/2015-12-18-103/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 22. juni 1962 nr. 12 om pensjonsordning for sykepleiere gjøres følgende endringer:</article> <article class="defaultP" margin-top="true">§ 13 andre ledd nytt andre punktum skal lyde:</article><article class="legalP" id="kapittel-4-ledd-2">Det samme gjelder når medlemmet får avtalefestet pensjon som omfattes av samordningsloven § 1 nr. 1 første ledd bokstav a og ikke lenger har rett til arbeidsavklaringspenger fra folketrygden.</article> <article class="defaultP" margin-top="true">§ 13 andre ledd nåværende andre punktum blir nytt tredje punktum.</article> <article class="defaultP" margin-top="true">§ 13 sjette ledd første punktum skal lyde:</article><article class="legalP" id="kapittel-4-ledd-3">Det medregnes ikke framtidig tjenestetid dersom pensjonen er innvilget etter § 12 femte ledd.</article> <article class="defaultP" margin-top="true">§ 24 tredje ledd tredje punktum skal lyde:</article><article class="legalP" id="kapittel-4-ledd-4">Ellers skal den tjenestetiden den avdøde ville ha fått ved å fortsette i stillingen fram til aldersgrensen legges til grunn, men ikke ut over 67 år.</article></section><section class="section" data-name="kapV" id="kapittel-5" data-lovdata-URL="LTI/lov/2015-12-18-103/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 4. juni 1993 nr. 58 om allmenngjøring av tariffavtaler m.v. skal § 4 første ledd første punktum lyde:</article><article class="legalP" id="kapittel-5-ledd-2">For at Tariffnemnda skal ta et krav om allmenngjøring av en tariffavtale til behandling, er det et vilkår at kravet er fremsatt av en arbeidstaker- eller arbeidsgiverorganisasjon som er part i avtalen og har innstillingsrett etter arbeidstvistloven § 39 første ledd.</article></section><section class="section" data-name="kapVI" id="kapittel-6" data-lovdata-URL="LTI/lov/2015-12-18-103/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">Tredje strekpunkt i innholdsfortegnelsen til kapittel 3 skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-6-ledd-1-punkt-1"><article class="legalP" id="kapittel-6-ledd-1-punkt-1-ledd-1">særregler for alderspensjon til mottakere av uføretrygd mv. står i §§ 3-17 til 3-22</article></article></li></ul></article> <article class="defaultP" margin-top="true">§ 3-2 fjerde ledd innledningen skal lyde:</article><article class="legalP" id="kapittel-6-ledd-2">Full grunnpensjon utgjør likevel 90 prosent av grunnbeløpet dersom pensjonisten lever sammen med en ektefelle</article> <article class="defaultP" margin-top="true">§ 3-2 femte ledd andre punktum skal lyde:</article><article class="legalP" id="kapittel-6-ledd-3">Full grunnpensjon utgjør 90 prosent av grunnbeløpet også når pensjonistens samboer får pensjon eller overgangsstønad etter kapittel 16 eller 17.</article> <article class="defaultP" margin-top="true">I § 3-15 andre ledd skal punktmarkøren «a.» endres til «a)».</article> <article class="defaultP" margin-top="true">§ 4-5 nytt tredje ledd skal lyde:</article><article class="legalP" id="kapittel-6-ledd-4">Medlemmer som har mottatt dagpenger i mer enn 52 uker, fritas for kravet om å være reell arbeidssøker i inntil fire uker i forbindelse med feriefravær. Departementet kan ved forskrift fastsette nærmere bestemmelser om fritaket, herunder om vilkår.</article> <article class="defaultP" margin-top="true">Nåværende § 4-5 tredje ledd blir nytt fjerde ledd.</article> <article class="defaultP" margin-top="true">§ 4-10 andre og tredje ledd skal lyde:</article><article class="legalP" id="kapittel-6-ledd-5">Forlenget ventetid løper fra det tidspunkt det er søkt om stønad, og fastsettes til<ul class="defaultList"><li data-li-identifier="a)" data-name="a)"><article class="listArticle" id="kapittel-6-ledd-5-punkt-1"><article class="legalP" id="kapittel-6-ledd-5-punkt-1-ledd-1">tolv uker første gang forhold som nevnt i første ledd inntreffer,</article></article></li><li data-li-identifier="b)" data-name="b)"><article class="listArticle" id="kapittel-6-ledd-5-punkt-2"><article class="legalP" id="kapittel-6-ledd-5-punkt-2-ledd-1">seks måneder dersom forhold som nevnt i første ledd eller i § 4-20 har inntruffet to eller flere ganger innenfor de siste tolv måneder.</article></article></li></ul></article><article class="legalP" id="kapittel-6-ledd-6">For at det skal kunne fastsettes forlenget ventetid etter andre ledd bokstav b, må det som følge av de tidligere forholdene ha vært gjort vedtak om forlenget ventetid etter bestemmelsene i denne paragraf eller vedtak om tidsbegrenset bortfall av dagpenger etter bestemmelsene i § 4-20.</article> <article class="defaultP" margin-top="true">§ 4-20 tredje ledd skal lyde:</article><article class="legalP" id="kapittel-6-ledd-7">Retten til dagpenger faller bort i<ul class="defaultList"><li data-li-identifier="a)" data-name="a)"><article class="listArticle" id="kapittel-6-ledd-7-punkt-1"><article class="legalP" id="kapittel-6-ledd-7-punkt-1-ledd-1">tolv uker første gang et forhold som nevnt i første ledd bokstav a til d eller andre ledd inntreffer,</article></article></li><li data-li-identifier="b)" data-name="b)"><article class="listArticle" id="kapittel-6-ledd-7-punkt-2"><article class="legalP" id="kapittel-6-ledd-7-punkt-2-ledd-1">seks måneder dersom forhold som nevnt i første ledd bokstav a til d eller andre ledd, eller i § 4-10 første ledd, har inntruffet to eller flere ganger innenfor de siste tolv måneder.</article></article></li></ul></article> <article class="defaultP" margin-top="true">§ 4-20 femte ledd skal lyde:</article><article class="legalP" id="kapittel-6-ledd-8">For at det skal kunne fastsettes tidsbegrenset bortfall av dagpenger etter tredje ledd bokstav b eller etter fjerde ledd bokstav b eller c, må det som følge av de tidligere forholdene ha vært gjort vedtak om tidsbegrenset bortfall av dagpenger etter denne paragraf eller vedtak om forlenget ventetid etter § 4-10.</article> <article class="defaultP" margin-top="true">§ 12-5 første ledd første punktum skal lyde:</article><article class="legalP" id="kapittel-6-ledd-9">Det er et vilkår for rett til uføretrygd at vedkommende har gjennomgått hensiktsmessig behandling for å bedre inntektsevnen.</article> <article class="defaultP" margin-top="true">§ 12-6 tredje ledd skal lyde:</article><article class="legalP" id="kapittel-6-ledd-10">Den medisinske lidelsen må ha medført en varig funksjonsnedsettelse av en slik art og grad at den utgjør hovedårsaken til nedsettelsen av inntektsevnen.</article> <article class="defaultP" margin-top="true">§ 12-9 andre ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-6-ledd-10-punkt-1"><article class="legalP" id="kapittel-6-ledd-10-punkt-1-ledd-1">3,3 ganger grunnbeløpet for personer som lever sammen med en ektefelle (se § 1-5) eller med en samboer i et samboerforhold som har vart i minst 12 av de siste 18 månedene.</article></article></li></ul></article> <article class="defaultP" margin-top="true">§ 12-13 andre ledd skal lyde:</article><article class="legalP" id="kapittel-6-ledd-11">Minste årlige ytelse er 2,28 ganger grunnbeløpet (ordinær sats) for personer som lever sammen med en ektefelle (se § 1-5) eller med en samboer i et samboerforhold som har vart i minst 12 av de siste 18 månedene. Minste årlige ytelse er likevel 2,33 ganger grunnbeløpet dersom vedkommende mottar en uføretrygd som er en omregnet uførepensjon. For andre utgjør minste årlige ytelse 2,48 ganger grunnbeløpet (høy sats).</article> <article class="defaultP" margin-top="true">§ 12-14 andre ledd andre punktum skal lyde:</article><article class="legalP" id="kapittel-6-ledd-12">Reduksjonen skal svare til den overskytende inntekten multiplisert med en brøk der vedkommendes uføretrygd ved 100 prosent uføregrad er teller og inntekt før uførhet (se § 12-9 første og andre ledd) er nevner.</article> <article class="defaultP" margin-top="true">§ 12-15 skal lyde:</article><article class="futureLegalArticle" data-name="§12-15" id="kapittel-6-foreslåttparagraf-1"><span class="futureLegalArticleHeader">§ 12-15. <span class="legalArticleTitle">Barnetillegg</span></span><article class="legalP" id="kapittel-6-foreslåttparagraf-1-ledd-1">En person som mottar uføretrygd og som forsørger barn (se § 1-6), har rett til barnetillegg. Det ytes ikke barnetillegg hvis barnet har inntekt, inkludert kapitalinntekt, som er større enn grunnbeløpet.</article><article class="legalP" id="kapittel-6-foreslåttparagraf-1-ledd-2">Barnetillegg utgjør 40 prosent av grunnbeløpet for hvert forsørget barn, men avkortes tilsvarende dersom trygdetiden som legges til grunn for uføretrygden er kortere enn 40 år. Barnetillegg til en flyktning som er medlem i folketrygden, avkortes ikke på grunn av manglende trygdetid. Barnetillegg påvirkes ikke av at uføregraden er lavere enn 100 prosent.</article><article class="legalP" id="kapittel-6-foreslåttparagraf-1-ledd-3">Dersom uføretrygd tilsvarende 100 prosent uføregrad tillagt barnetillegg utgjør mer enn 95 prosent av inntekt før uførhet, se § 12-9 første og andre ledd, reduseres tillegget. Uføretrygd omfatter her gjenlevendetillegg, se § 12-18. Barnetillegg prøves deretter mot forsørgerens inntekt, se § 12-16.</article><article class="legalP" id="kapittel-6-foreslåttparagraf-1-ledd-4">Når et barn blir forsørget av flere som mottar uføretrygd eller alderspensjon, ytes tillegget til den som har rett til høyest tillegg. Dersom forsørgerne ikke bor sammen, ytes tillegget til den som har den daglige omsorgen for barnet.</article><article class="legalP" id="kapittel-6-foreslåttparagraf-1-ledd-5">Barnetillegg for fosterbarn (se barnevernloven § 4-22) ytes dersom mottakeren har forsørget barnet i de siste to årene før krav om tillegg blir satt fram. Dette vilkåret kan fravikes når særlige grunner gjør det rimelig.</article><article class="legalP" id="kapittel-6-foreslåttparagraf-1-ledd-6">Departementet kan i forskrift gi nærmere regler om gjennomføring av bestemmelsene i denne paragrafen.</article></article> <article class="defaultP" margin-top="true">§ 12-16 andre ledd skal lyde:</article><article class="legalP" id="kapittel-6-ledd-13">Personinntekt etter skatteloven § 12-2 og tilsvarende inntekter og ytelser fra utlandet kan føre til at barnetillegg blir redusert. Det skal likevel ses bort fra ytelser eller en del av ytelse fra utlandet som blir redusert på tilsvarende måte som etter paragrafen her.</article> <article class="defaultP" margin-top="true">§ 12-16 nåværende femte ledd blir fjerde ledd nytt tredje punktum.</article> <article class="defaultP" margin-top="true">§ 12-16 nytt femte ledd skal lyde:</article><article class="legalP" id="kapittel-6-ledd-14">Bestemmelsene om etteroppgjør i § 12-14 fjerde ledd gjelder tilsvarende.</article> <article class="defaultP" margin-top="true">§ 17-6 første ledd skal lyde:</article><article class="legalP" id="kapittel-6-ledd-15">Til en gjenlevende ektefelle som ikke fyller vilkårene i § 17-5, ytes det overgangsstønad dersom medlemmet<ul class="defaultList"><li data-li-identifier="a)" data-name="a)"><article class="listArticle" id="kapittel-6-ledd-15-punkt-1"><article class="legalP" id="kapittel-6-ledd-15-punkt-1-ledd-1">fyller vilkårene for rett til overgangsstønad i § 15-5, jf. § 15-6,</article></article></li><li data-li-identifier="b)" data-name="b)"><article class="listArticle" id="kapittel-6-ledd-15-punkt-2"><article class="legalP" id="kapittel-6-ledd-15-punkt-2-ledd-1">tar nødvendig utdanning som nevnt i § 15-6 første ledd bokstav c, og utdanningen er påbegynt innen to år etter dødsfallet, eller</article></article></li><li data-li-identifier="c)" data-name="c)"><article class="listArticle" id="kapittel-6-ledd-15-punkt-3"><article class="legalP" id="kapittel-6-ledd-15-punkt-3-ledd-1">er i en omstillingsperiode etter dødsfallet.</article></article></li></ul></article> <article class="defaultP" margin-top="true">§ 19-8 fjerde ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-6-ledd-15-punkt-4"><article class="legalP" id="kapittel-6-ledd-15-punkt-4-ledd-1">som mottar ytelser som nevnt i tredje ledd, uføretrygd, pensjon eller overgangsstønad etter kapitlene 16 og 17, eller</article></article></li></ul></article> <article class="defaultP" margin-top="true">§ 22-8 nytt sjuende ledd skal lyde:</article><article class="legalP" id="kapittel-6-ledd-16">Når det er utbetalt stønad etter lov 29. april 2005 nr. 21 om supplerande stønad til personar med kort butid i Noreg, og det etterbetales alderspensjon fra folketrygden, skal etterbetalingen reduseres med det beløp som svarer til utbetalt supplerende stønad for samme tidsrom.</article> <article class="defaultP" margin-top="true">§ 25-4 første ledd skal lyde:</article><article class="legalP" id="kapittel-6-ledd-17">En person som etter § 1-5 regnes som samboer, plikter å gi arbeids- og velferdsetaten melding om samboerskapet dersom vedkommende mottar pensjon eller overgangsstønad fra folketrygden, eller avtalefestet pensjon som nevnt i § 3-19. Også en person som har bodd sammen med en annen i 12 av de siste 18 månedene og som mottar pensjon eller overgangsstønad etter folketrygdloven kapitlene 16 og 17, eller avtalefestet pensjon som nevnt i § 3-19, plikter å gi arbeids- og velferdsetaten melding om samboerskapet. En person som mottar stønad etter folketrygdloven kapittel 15, plikter å gi arbeids- og velferdsetaten melding når vedkommende ikke lenger kan regnes som enslig mor eller far etter § 15-4.</article></section><section class="section" data-name="kapVII" id="kapittel-7" data-lovdata-URL="LTI/lov/2015-12-18-103/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 29. april 2005 nr. 21 om supplerande stønad til personar med kort butid i Noreg gjøres følgende endringer:</article> <article class="defaultP" margin-top="true">§ 3 første, andre og nytt tredje ledd skal lyde:</article><article class="legalP" id="kapittel-7-ledd-2">Supplerande stønad vert gitt til personar som har fylt 67 år og som er busette i Noreg. Ein person vert rekna som busett dersom han eller ho er registrert i folkeregisteret og har permanent opphaldsløyve.</article><article class="legalP" id="kapittel-7-ledd-3">Familiemedlemer i oppstigande linje, onkel eller tante til referansepersonen eller garantisten, som har fått opphaldsløyve i Noreg på grunnlag av familiesameining, har ikkje rett til supplerande stønad. Dette gjeld berre dersom det i det første vedtaket om søkjaren sitt opphaldsløyve vart stilt krav til referansepersonen eller garantisten sitt underhald.</article><article class="legalP" id="kapittel-7-ledd-4">Med referansepersonen meiner ein den personen som søkjaren ønsker å bli gjenforeint med eller å etablere familieliv med. Med garantisten meiner ein den personen som stiller økonomisk garanti (tredjemannsgaranti) og legg fram skriftleg erklæring om at vedkommande tar på seg å garantere for underhald av søkjaren, og som er ein del av referansepersonen sitt hushald.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">§ 5 bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-7-ledd-4-punkt-1"><article class="legalP" id="kapittel-7-ledd-4-punkt-1-ledd-1">minste pensjonsnivå med ordinær sats for kvar av ektemakane når begge har fylt 67 år og for stønadstakarar som deler bustad med sine vaksne barn eller andre vaksne, utan at forholdet mellom dei vert definert som ekteskapsliknande (bufellesskap).</article></article></li></ul></article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-7-ledd-5">Dersom ein søkjar eller ektemaken har formue over 0,5 ganger grunnbeløpet, skal ein gi avslag på søknaden. Som formue vert ikkje rekna vanleg bustad eller vanlege ting til dagleg bruk.</article> <article class="defaultP" margin-top="true">§ 11 femte ledd skal lyde:</article><article class="legalP" id="kapittel-7-ledd-6">Dersom det er utbetalt økonomisk stønad etter kapittel 4 i lov 18. desember 2009 nr. 131 om sosiale tjenester i arbeids- og velferdsforvaltningen i periodar som det vert etterbetalt supplerande stønad for, skal det gjerast frådrag i etterbetalinga tilsvarande den økonomiske stønaden. Dette gjeld også for økonomisk stønad utbetalt den månaden da supplerende stønad kjem til utbetaling.</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-7-ledd-7">Personar som er innlagde i institusjon der opphaldet heilt eller delvis vert dekt av det offentlege, har ikkje rett til supplerande stønad for tidsrom etter at opphaldet har vara i ein kalendermånad utover den månaden då han eller ho vart innlagt.</article></section><section class="section" data-name="kapVIII" id="kapittel-8" data-lovdata-URL="LTI/lov/2015-12-18-103/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 17. juni 2005 nr. 62 om arbeidsmiljø, arbeidstid og stillingsvern mv. skal § 4-1 sjuende ledd lyde:</article><article class="numberedLegalP" data-numerator="7" id="kapittel-8-nummer-1">(7) Departementet kan gi forskrift som pålegger bruk av HMS-kort for arbeidstakere innenfor bransjer der det er nødvendig eller hensiktsmessig for å ivareta arbeidstakernes helse, miljø og sikkerhet og om oversiktslister over hvem som til enhver tid er sysselsatt på arbeidsplassen. Etter pålegg fra departementet plikter offentlige myndigheter uten hinder av taushetsplikt å gi utsteder av HMS-kort alle opplysninger fra offentlige registre som er nødvendige for utstedelse av HMS-kort.</article></section><section class="section" data-name="kapIX" id="kapittel-9" data-lovdata-URL="LTI/lov/2015-12-18-103/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I lov 19. desember 2014 nr. 74 om endringer i folketrygdlova og einskilde andre lover gjøres følgende endringer:</article> <article class="defaultP" margin-top="true">Del V oppheves.</article> <article class="defaultP" margin-top="true">I del IX oppheves nr. 4.</article></section><section class="section" data-name="kapX" id="kapittel-10" data-lovdata-URL="LTI/lov/2015-12-18-103/KAPITTEL_10"><h2 data-text-align="center">X<br />Ikrafttredelse og overgangsbestemmelser</h2><ul class="defaultList"><li data-li-identifier="1." data-name="1."><article class="listArticle" id="kapittel-10-punkt-1"><article class="legalP" id="kapittel-10-punkt-1-ledd-1">Endringene i lov 28. juli 1949 nr. 26 om Statens pensjonskasse § 28 andre ledd, lov 26. juni 1953 nr. 11 om pensjonsordning for apotekvirksomhet mv. § 11 andre ledd og lov 22. juni 1962 nr. 12 om pensjonsordning for sykepleiere § 13 andre ledd trer i kraft straks og gis virkning fra 1. januar 2015.</article></article></li><li data-li-identifier="2." data-name="2."><article class="listArticle" id="kapittel-10-punkt-2"><article class="legalP" id="kapittel-10-punkt-2-ledd-1">Endringene i lov 28. juli 1949 nr. 26 om Statens pensjonskasse § 38 fjerde ledd tredje punktum, lov 26. juni 1953 nr. 11 om pensjonsordning for apotekvirksomhet mv. § 23 fjerde ledd tredje punktum, lov 26. juli 1957 nr. 26 om samordning av pensjons- og trygdeytelser § 23 nr. 1 andre ledd første punktum og § 24 nr. 1 første ledd tredje punktum, lov 22. juni 1962 nr. 12 om pensjonsordning for sykepleiere § 13 sjette ledd første punktum og § 24 tredje ledd tredje punktum, allmenngjøringsloven § 4 første ledd første punktum, folketrygdloven tredje strekpunkt i innholdsfortegnelsen til kapittel 3, bokstavlisten til § 3-15 andre ledd, § 12-5 første ledd, § 12-6 tredje ledd, § 12-9 andre ledd, § 12-14 andre ledd og § 19-8 fjerde ledd bokstav a, endringen i arbeidsmiljøloven § 4-1 sjuende ledd og endringene i lov 19. desember 2014 nr. 74 om endringer i folketrygdlova og einskilde andre lover trer i kraft straks.</article></article></li><li data-li-identifier="3." data-name="3."><article class="listArticle" id="kapittel-10-punkt-3"><article class="legalP" id="kapittel-10-punkt-3-ledd-1">Endringene i folketrygdloven § 4-5, § 4-10 andre og tredje ledd, § 4-20 tredje og femte ledd, § 12-15, § 12-16, § 17-6 første ledd, § 22-8, § 25-4 første ledd, og endringene i lov 29. april 2005 nr. 21 om supplerande stønad for personar med kort butid i Noreg trer i kraft 1. januar 2016.</article></article></li><li data-li-identifier="4." data-name="4."><article class="listArticle" id="kapittel-10-punkt-4"><article class="legalP" id="kapittel-10-punkt-4-ledd-1">Endringene i folketrygdloven § 3-2 fjerde ledd og femte ledd andre punktum trer i kraft 1. september 2016. Departementet kan gi overgangsregler for omregningen av ytelser med virkning fra 1. september 2016 for personer som per 31. august 2016 mottar alderspensjon etter folketrygdloven kapittel 19, pensjon eller overgangsstønad som tidligere familiepleier eller gjenlevende ektefelle etter henholdsvis folketrygdloven kapittel 16 og 17, herunder regler om fastsetting av grunnpensjon og basisgrunnpensjon og fastsetting av minste pensjonsnivå lav og ordinær sats.</article></article></li><li data-li-identifier="5." data-name="5."><article class="listArticle" id="kapittel-10-punkt-5"><article class="legalP" id="kapittel-10-punkt-5-ledd-1">Endringene i folketrygdloven § 12-13 andre ledd trer i kraft 1. september 2016. Personer som hadde rett til uførepensjon per 31. desember 2014 og som lever sammen med en ektefelle (se § 1-5) eller med en samboer i et samboerforhold som har vart i minst 12 av de siste 18 månedene, får en økning i uføretrygden tilsvarende 0,05 ganger grunnbeløpet med virkning fra 1. september 2016. Medlemmer som er gift eller samboer og som per 31. desember 2014 mottok grunnpensjon tilsvarende 100 prosent av grunnbeløpet, omfattes ikke av økningen. Departementet gir i forskrift nærmere bestemmelser om gjennomføringen.</article></article></li><li data-li-identifier="6." data-name="6."><article class="listArticle" id="kapittel-10-punkt-6"><article class="legalP" id="kapittel-10-punkt-6-ledd-1">Departementet kan gi nærmere overgangsregler i tillegg til de tilfellene som omfattes av nr. 4 og 5.</article></article></li><li data-li-identifier="7." data-name="7."><article class="listArticle" id="kapittel-10-punkt-7"><article class="legalP" id="kapittel-10-punkt-7-ledd-1">Departementet gir nærmere overgangsregler etter folketrygdloven § 12-15 for mottakere av barnetillegg per 31. desember 2015.</article></article></li></ul></section></main></body></html>