<!DOCTYPE html><html lang="no"><head><title>Delegering av departementets myndighet etter finansforetaksloven til Finanstilsynet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-21-1803</dd><dt class="dokid">DokumentID</dt><dd class="dokid">LTI/forskrift/2015-12-21-1803</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 17 s 2715</dd><dt class="dateInForce">I kraft fra</dt><dd class="dateInForce">2016-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2015-04-10-17</li></ul></dd><dt class="dateOfPublication">Kunngjort</dt><dd class="dateOfPublication">2016-01-04 15:45</dd><dt class="journalNumber">Journalnummer</dt><dd class="journalNumber">2015-1499</dd><dt class="titleShort">Korttittel</dt><dd class="titleShort">Deleg. av myndighet etter finansforetaksloven til Finanstilsynet</dd><dt class="title">Tittel</dt><dd class="title">Delegering av departementets myndighet etter finansforetaksloven til Finanstilsynet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2015 med hjemmel i lov 10. april 2015 nr. 17 om finansforetak og finanskonsern (finansforetaksloven).</dd><dt class="refid">RefID</dt><dd class="refid">forskrift/2015-12-21-1803</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av departementets myndighet etter finansforetaksloven til Finanstilsynet</li></ul></dd></dl></header><main class="documentBody" data-lovdata-URL="LTI/forskrift/2015-12-21-1803" id="dokument"><h1>Delegering av departementets myndighet etter finansforetaksloven til Finanstilsynet</h1><article class="legalP" id="ledd-1">Stortinget vedtok 7. april 2015 ny lov om finansforetak og finanskonsern, som ble sanksjonert 10. april 2015. Loven trer i kraft 1. januar 2016.</article><article class="legalP" id="ledd-2">Finansdepartementet delegerer herved til Finanstilsynet departementets myndighet til å treffe enkeltvedtak etter de bestemmelser som er angitt nedenfor.</article><article class="legalP" id="ledd-3">Delegasjon av myndighet gjelder ikke for saker av viktighet og/eller prinsipiell karakter, herunder også dersom saken reiser enkeltspørsmål av viktighet og/eller prinsipiell karakter. Ved tvil om saken er av viktighet og/eller prinsipiell karakter skal Finanstilsynet forelegge saken for Finansdepartementet. Det presiseres at saker av viktighet og/eller prinsipiell karakter skal oversendes departementet for avgjørelse etter saksforberedelse. Delegasjon av myndighet gjelder heller ikke myndighet til å fatte vedtak som gjelder institusjoner av særlig betydning.</article> <article class="defaultP" margin-top="true">Lov 10. april 2015 nr. 17 om finansforetak og finanskonsern (finansforetaksloven)<ul class="defaultList"><li data-li-identifier="-" data-name="-"><article class="listArticle" id="ledd-3-punkt-1"><article class="legalP" id="ledd-3-punkt-1-ledd-1">§ 2-5 tredje ledd annet punktum: Kompetanse til å gjøre unntak fra første og annet ledd om at valutavirksomhet bare kan drives av foretak som nevnt, og hva som regnes som valutavirksomhet</article></article></li><li data-li-identifier="-" data-name="-"><article class="listArticle" id="ledd-3-punkt-2"><article class="legalP" id="ledd-3-punkt-2-ledd-1">§ 2-10 tredje ledd bokstav c: Fastsette et annet maksimalbeløp ved enkeltvedtak</article></article></li><li data-li-identifier="-" data-name="-"><article class="listArticle" id="ledd-3-punkt-3"><article class="legalP" id="ledd-3-punkt-3-ledd-1">§ 2-10 fjerde ledd annet punktum: Gjøre unntak for virksomhet som omfattes av tredje ledd</article></article></li><li data-li-identifier="-" data-name="-"><article class="listArticle" id="ledd-3-punkt-4"><article class="legalP" id="ledd-3-punkt-4-ledd-1">§ 3-2 første ledd: Gi tillatelse, godkjennelse og samtykke etter loven og å sette vilkår for slik tillatelse, herunder: <ul class="defaultList"><li data-li-identifier="-" data-name="-"><article class="listArticle" id="ledd-3-punkt-4-ledd-1-punkt-1"><article class="legalP" id="ledd-3-punkt-4-ledd-1-punkt-1-ledd-1">gi konsesjoner som nevnt i § 2-7 til § 2-18,</article></article></li><li data-li-identifier="-" data-name="-"><article class="listArticle" id="ledd-3-punkt-4-ledd-1-punkt-2"><article class="legalP" id="ledd-3-punkt-4-ledd-1-punkt-2-ledd-1">gi tillatelse til at norsk finansforetak etablerer eller erverver finansforetak som datterforetak i annen EØS-stat etter § 4-1 første ledd,</article></article></li><li data-li-identifier="-" data-name="-"><article class="listArticle" id="ledd-3-punkt-4-ledd-1-punkt-3"><article class="legalP" id="ledd-3-punkt-4-ledd-1-punkt-3-ledd-1">gi tillatelse til at finansieringsforetak etablerer filial i annen EØS-stat etter § 4-2 femte ledd,</article></article></li><li data-li-identifier="-" data-name="-"><article class="listArticle" id="ledd-3-punkt-4-ledd-1-punkt-4"><article class="legalP" id="ledd-3-punkt-4-ledd-1-punkt-4-ledd-1">gi tillatelse til at norsk finansforetak etablerer eller erverver finansforetak som datterforetak i stat som ikke omfattes av EØS-avtalen etter § 4-4 første ledd,</article></article></li><li data-li-identifier="-" data-name="-"><article class="listArticle" id="ledd-3-punkt-4-ledd-1-punkt-5"><article class="legalP" id="ledd-3-punkt-4-ledd-1-punkt-5-ledd-1">gi tillatelse til at finansforetak etablerer filial i en stat som ikke omfattes av EØS-avtalen etter § 4-4 annet ledd,</article></article></li><li data-li-identifier="-" data-name="-"><article class="listArticle" id="ledd-3-punkt-4-ledd-1-punkt-6"><article class="legalP" id="ledd-3-punkt-4-ledd-1-punkt-6-ledd-1">gi tillatelse til at finansforetak erverver eierandel på ti prosent eller mer i et finansforetak i en stat som ikke omfattes av EØS-avtalen etter § 4-4 tredje ledd første punktum,</article></article></li><li data-li-identifier="-" data-name="-"><article class="listArticle" id="ledd-3-punkt-4-ledd-1-punkt-7"><article class="legalP" id="ledd-3-punkt-4-ledd-1-punkt-7-ledd-1">gi tillatelse til at finanskonsern hjemmehørende utenfor Norge etablerer datterforetak her i riket etter § 5-1 første ledd første punktum,</article></article></li><li data-li-identifier="-" data-name="-"><article class="listArticle" id="ledd-3-punkt-4-ledd-1-punkt-8"><article class="legalP" id="ledd-3-punkt-4-ledd-1-punkt-8-ledd-1">at finansforetak som har hovedsete i fremmed stat, etablerer og driver virksomhet gjennom filial her i riket etter § 5-6 første ledd</article></article></li></ul></article></article></li><li data-li-identifier="-" data-name="-"><article class="listArticle" id="ledd-3-punkt-5"><article class="legalP" id="ledd-3-punkt-5-ledd-1">§ 3-3 tredje ledd første punktum: Gjøre unntak fra kravet om offentlig tegning av aksjekapitalen ved kapitalforhøyelse</article></article></li><li data-li-identifier="-" data-name="-"><article class="listArticle" id="ledd-3-punkt-6"><article class="legalP" id="ledd-3-punkt-6-ledd-1">§ 3-3 tredje ledd annet punktum: Samtykke til at hele aksjekapitalen blir tegnet av foretak i et finanskonsern som banken eller forsikringsselskapet skal inngå i</article></article></li><li data-li-identifier="-" data-name="-"><article class="listArticle" id="ledd-3-punkt-7"><article class="legalP" id="ledd-3-punkt-7-ledd-1">§ 3-4 femte ledd annet punktum: Samtykke til lavere samlet startkapital</article></article></li><li data-li-identifier="-" data-name="-"><article class="listArticle" id="ledd-3-punkt-8"><article class="legalP" id="ledd-3-punkt-8-ledd-1">§ 3-4 femte ledd tredje punktum: Gi tillatelse selv om kravene i første til femte ledd ikke er oppfylt, dersom den inneholder vilkår om at tillatelsen ikke trer i kraft før kapital lik minstekravet er registrert innbetalt</article></article></li><li data-li-identifier="-" data-name="-"><article class="listArticle" id="ledd-3-punkt-9"><article class="legalP" id="ledd-3-punkt-9-ledd-1">§ 3-7 første ledd: Endre, tilbakekalle eller sette nye vilkår for tillatelser som er gitt av Finanstilsynet</article></article></li><li data-li-identifier="-" data-name="-"><article class="listArticle" id="ledd-3-punkt-10"><article class="legalP" id="ledd-3-punkt-10-ledd-1">§ 3-7 annet ledd: Gjøre unntak fra plikten til å avvikle foretaket slik at deler av virksomheten kan videreføres</article></article></li><li data-li-identifier="-" data-name="-"><article class="listArticle" id="ledd-3-punkt-11"><article class="legalP" id="ledd-3-punkt-11-ledd-1">§ 4-3 første ledd tredje punktum: Grensekryssende virksomhet i annen EØS-stat. Fastsette at meldeplikt skal gjelde</article></article></li><li data-li-identifier="-" data-name="-"><article class="listArticle" id="ledd-3-punkt-12"><article class="legalP" id="ledd-3-punkt-12-ledd-1">§ 5-4 fjerde ledd annet punktum: Gjøre unntak fra § 5-4 når virksomheten er underlagt regler i hjemstaten som regulerer samme forhold</article></article></li><li data-li-identifier="-" data-name="-"><article class="listArticle" id="ledd-3-punkt-13"><article class="legalP" id="ledd-3-punkt-13-ledd-1">§ 5-5 femte ledd annet punktum: Gjøre unntak fra tredje og fjerde ledd når virksomheten er underlagt regler i hjemstaten som regulerer samme forhold</article></article></li><li data-li-identifier="-" data-name="-"><article class="listArticle" id="ledd-3-punkt-14"><article class="legalP" id="ledd-3-punkt-14-ledd-1">§ 5-7 fjerde ledd annet punktum: Gjøre unntak fra § 5-7 dersom det etter lovgivningen i hjemstaten gjelder tilsvarende regler for virksomheten</article></article></li><li data-li-identifier="-" data-name="-"><article class="listArticle" id="ledd-3-punkt-15"><article class="legalP" id="ledd-3-punkt-15-ledd-1">§ 6-1 annet ledd jf. § 6-3 og § 6-4: Tillate erverv av eierandeler i finansforetak som omfattes av § 6-1 første ledd</article></article></li><li data-li-identifier="-" data-name="-"><article class="listArticle" id="ledd-3-punkt-16"><article class="legalP" id="ledd-3-punkt-16-ledd-1">§ 7-3 første ledd første punktum: Samtykke til annen organisering enn aksjeselskap og allmennaksjeselskap</article></article></li><li data-li-identifier="-" data-name="-"><article class="listArticle" id="ledd-3-punkt-17"><article class="legalP" id="ledd-3-punkt-17-ledd-1">§ 7-3 første ledd annen punktum: Fastsette vilkår for organisering av foretak</article></article></li><li data-li-identifier="-" data-name="-"><article class="listArticle" id="ledd-3-punkt-18"><article class="legalP" id="ledd-3-punkt-18-ledd-1">§ 7-10 første ledd: Godkjenne vedtekter og vedtektsendringer</article></article></li><li data-li-identifier="-" data-name="-"><article class="listArticle" id="ledd-3-punkt-19"><article class="legalP" id="ledd-3-punkt-19-ledd-1">§ 8-4 sjette ledd: Gjøre unntak fra kravet til sammensetning av styret</article></article></li><li data-li-identifier="-" data-name="-"><article class="listArticle" id="ledd-3-punkt-20"><article class="legalP" id="ledd-3-punkt-20-ledd-1">§ 9-2 tredje ledd: Gjøre unntak fra forbudet mot å inneha verv eller stilling i foretak med forretningsforbindelse med finansforetaket</article></article></li><li data-li-identifier="-" data-name="-"><article class="listArticle" id="ledd-3-punkt-21"><article class="legalP" id="ledd-3-punkt-21-ledd-1">§ 9-3 tredje ledd: Gjøre unntak fra forbudet mot å delta i næringsvirksomhet</article></article></li><li data-li-identifier="-" data-name="-"><article class="listArticle" id="ledd-3-punkt-22"><article class="legalP" id="ledd-3-punkt-22-ledd-1">§ 10-3 første ledd: Gjøre unntak fra kravet om innbetaling i penger ved kapitalforhøyelse</article></article></li><li data-li-identifier="-" data-name="-"><article class="listArticle" id="ledd-3-punkt-23"><article class="legalP" id="ledd-3-punkt-23-ledd-1">§ 10-9 første ledd: Samtykke til å utstede egenkapitalbevis</article></article></li><li data-li-identifier="-" data-name="-"><article class="listArticle" id="ledd-3-punkt-24"><article class="legalP" id="ledd-3-punkt-24-ledd-1">§ 11-2 tredje ledd annet punktum: Samtykke til konvertering av fremmedkapital til egenkapital</article></article></li><li data-li-identifier="-" data-name="-"><article class="listArticle" id="ledd-3-punkt-25"><article class="legalP" id="ledd-3-punkt-25-ledd-1">§ 12-1 første ledd: Samtykke til sammenslåing og deling, samt overtakelse og avhendelse av virksomhet, jf. annet ledd første punktum</article></article></li><li data-li-identifier="-" data-name="-"><article class="listArticle" id="ledd-3-punkt-26"><article class="legalP" id="ledd-3-punkt-26-ledd-1">§ 12-1 annet ledd annet punktum: Avgjøre om avhendelsen eller overdragelsen omfatter en stor del av virksomheten</article></article></li><li data-li-identifier="-" data-name="-"><article class="listArticle" id="ledd-3-punkt-27"><article class="legalP" id="ledd-3-punkt-27-ledd-1">§ 12-1 tredje ledd: Godkjenne vedtektsendringer ved sammenslåing eller deling</article></article></li><li data-li-identifier="-" data-name="-"><article class="listArticle" id="ledd-3-punkt-28"><article class="legalP" id="ledd-3-punkt-28-ledd-1">§ 12-8 annet ledd: Gi tillatelse til avvikling av finansforetak og opprettelse av finansstiftelse i forbindelse med avvikling</article></article></li><li data-li-identifier="-" data-name="-"><article class="listArticle" id="ledd-3-punkt-29"><article class="legalP" id="ledd-3-punkt-29-ledd-1">§ 12-10 første ledd tredje punktum: Gjøre unntak fra reglene om avviklingsstyre</article></article></li><li data-li-identifier="-" data-name="-"><article class="listArticle" id="ledd-3-punkt-30"><article class="legalP" id="ledd-3-punkt-30-ledd-1">§ 12-19 tredje ledd: Vedta at en stiftelse ikke skal være underlagt finansstiftelsesreglene og ikke være under Finanstilsynets tilsyn</article></article></li><li data-li-identifier="-" data-name="-"><article class="listArticle" id="ledd-3-punkt-31"><article class="legalP" id="ledd-3-punkt-31-ledd-1">§ 12-19 fjerde ledd: Samtykke til omdanning av stiftelse opprettet før 1. juli 2009 til finansstiftelse</article></article></li><li data-li-identifier="-" data-name="-"><article class="listArticle" id="ledd-3-punkt-32"><article class="legalP" id="ledd-3-punkt-32-ledd-1">§ 12-20 annet ledd: Godkjenne vedtekter og vedtektsendringer</article></article></li><li data-li-identifier="-" data-name="-"><article class="listArticle" id="ledd-3-punkt-33"><article class="legalP" id="ledd-3-punkt-33-ledd-1">§ 12-23 første ledd: Godkjenne vedtak om avvikling og sammenslåing</article></article></li><li data-li-identifier="-" data-name="-"><article class="listArticle" id="ledd-3-punkt-34"><article class="legalP" id="ledd-3-punkt-34-ledd-1">§ 12-27 første ledd: Godkjenne overdragelse av forsikrings- og låneporteføljer</article></article></li><li data-li-identifier="-" data-name="-"><article class="listArticle" id="ledd-3-punkt-35"><article class="legalP" id="ledd-3-punkt-35-ledd-1">§ 13-2 første ledd: Avgjøre i tvilstilfelle om virksomhet har naturlig tilknytning til den virksomhet tillatelsen omfatter</article></article></li><li data-li-identifier="-" data-name="-"><article class="listArticle" id="ledd-3-punkt-36"><article class="legalP" id="ledd-3-punkt-36-ledd-1">§ 13-6 fjerde ledd fjerde punktum: Gjøre unntak fra plikten til å ha risikoutvalg</article></article></li><li data-li-identifier="-" data-name="-"><article class="listArticle" id="ledd-3-punkt-37"><article class="legalP" id="ledd-3-punkt-37-ledd-1">§ 13-6 syvende ledd annet punktum: Fastsette høyere kapitalkrav eller andre virksomhetsbegrensninger for å sikre at ansvarlig kapital er i samsvar med institusjonens risikoeksponering</article></article></li><li data-li-identifier="-" data-name="-"><article class="listArticle" id="ledd-3-punkt-38"><article class="legalP" id="ledd-3-punkt-38-ledd-1">§ 13-9 tredje ledd annet punktum: Gjøre unntak og sette vilkår for unntak, fra reglene om eierandeler i foretak som driver annen virksomhet</article></article></li><li data-li-identifier="-" data-name="-"><article class="listArticle" id="ledd-3-punkt-39"><article class="legalP" id="ledd-3-punkt-39-ledd-1">§ 17-1 første ledd første punktum: Tillate etablering av finanskonsern og utvidelse av finanskonsern ved at det etableres konsernforhold, herunder <ul class="defaultList"><li data-li-identifier="-" data-name="-"><article class="listArticle" id="ledd-3-punkt-39-ledd-1-punkt-1"><article class="legalP" id="ledd-3-punkt-39-ledd-1-punkt-1-ledd-1">tillate at norsk finansforetak etablerer eller erverver finansforetak som datterforetak i annen EØS-stat etter § 4-1 første ledd</article></article></li><li data-li-identifier="-" data-name="-"><article class="listArticle" id="ledd-3-punkt-39-ledd-1-punkt-2"><article class="legalP" id="ledd-3-punkt-39-ledd-1-punkt-2-ledd-1">at norsk finansforetak etablerer eller erverver finansforetak som datterforetak i stat som ikke omfattes av EØS-avtalen etter § 4-4 første ledd og</article></article></li><li data-li-identifier="-" data-name="-"><article class="listArticle" id="ledd-3-punkt-39-ledd-1-punkt-3"><article class="legalP" id="ledd-3-punkt-39-ledd-1-punkt-3-ledd-1">tillate erverv som medfører at finansforetak etablert her i riket blir datterforetak av finansforetak hjemmehørende utenfor Norge etter § 5-1 første ledd annet punktum</article></article></li></ul></article></article></li><li data-li-identifier="-" data-name="-"><article class="listArticle" id="ledd-3-punkt-40"><article class="legalP" id="ledd-3-punkt-40-ledd-1">§ 17-3 første ledd: Tillate etablering av holdingforetak i finanskonsern</article></article></li></ul></article><article class="legalP" id="ledd-4">– § 17-4 første ledd: Tillate inngåelse av samarbeidsavtale om å opprette konserngruppe mellom gjensidige forsikringsforetak, eller en sparebank og et gjensidig forsikringsforetak<ul class="defaultList"><li data-li-identifier="-" data-name="-"><article class="listArticle" id="ledd-4-punkt-1"><article class="legalP" id="ledd-4-punkt-1-ledd-1">§ 17-7 annet ledd: Tillate at andre foretak enn nevnt i første ledd kan inngå i finanskonsern</article></article></li><li data-li-identifier="-" data-name="-"><article class="listArticle" id="ledd-4-punkt-2"><article class="legalP" id="ledd-4-punkt-2-ledd-1">§ 17-8 annet ledd første punktum: Godkjenne organisering av finanskonsern</article></article></li><li data-li-identifier="-" data-name="-"><article class="listArticle" id="ledd-4-punkt-3"><article class="legalP" id="ledd-4-punkt-3-ledd-1">§ 17-8 tredje ledd annet punktum: Gjøre unntak fra kravet i første punktum om at morselskapet skal være et holdingforetak dersom et finanskonsern omfatter både bank og forsikringsforetak</article></article></li><li data-li-identifier="-" data-name="-"><article class="listArticle" id="ledd-4-punkt-4"><article class="legalP" id="ledd-4-punkt-4-ledd-1">§ 17-9 første ledd: Samtykke til endring av organiseringen av et finanskonsern</article></article></li><li data-li-identifier="-" data-name="-"><article class="listArticle" id="ledd-4-punkt-5"><article class="legalP" id="ledd-4-punkt-5-ledd-1">§ 17-11 første ledd: Tillate samarbeid mellom finansforetak og sette vilkår</article></article></li><li data-li-identifier="-" data-name="-"><article class="listArticle" id="ledd-4-punkt-6"><article class="legalP" id="ledd-4-punkt-6-ledd-1">§ 17-11 fjerde ledd annet punktum: Avgjøre om en samarbeidsavtale omfattes av første eller annet ledd</article></article></li><li data-li-identifier="-" data-name="-"><article class="listArticle" id="ledd-4-punkt-7"><article class="legalP" id="ledd-4-punkt-7-ledd-1">§ 17-12 første ledd: Gi tillatelse til etablering av samarbeidende gruppe</article></article></li><li data-li-identifier="-" data-name="-"><article class="listArticle" id="ledd-4-punkt-8"><article class="legalP" id="ledd-4-punkt-8-ledd-1">§ 17-13 annet ledd annet punktum: Gjøre unntak fra kravet om forholdsmessig konsolidering av eierandeler på mindre enn 10 prosent i andre foretak enn kredittforetak</article></article></li><li data-li-identifier="-" data-name="-"><article class="listArticle" id="ledd-4-punkt-9"><article class="legalP" id="ledd-4-punkt-9-ledd-1">§ 18-1 åttende ledd: Fastsette at paragrafen skal gjelde for eierforetak som nevnt i § 17-6 første ledd bokstav c</article></article></li><li data-li-identifier="-" data-name="-"><article class="listArticle" id="ledd-4-punkt-10"><article class="legalP" id="ledd-4-punkt-10-ledd-1">§ 18-3 tredje ledd: Tillate høyere konsernbidrag</article></article></li><li data-li-identifier="-" data-name="-"><article class="listArticle" id="ledd-4-punkt-11"><article class="legalP" id="ledd-4-punkt-11-ledd-1">§ 18-4 annet ledd: Samtykke til at forsikringsforetak yter lån til eller stiller garanti for annet foretak i samme konsern</article></article></li><li data-li-identifier="-" data-name="-"><article class="listArticle" id="ledd-4-punkt-12"><article class="legalP" id="ledd-4-punkt-12-ledd-1">§ 19-3 tredje ledd tredje punktum: Godkjenne vedtekter for sikringsfondet</article></article></li><li data-li-identifier="-" data-name="-"><article class="listArticle" id="ledd-4-punkt-13"><article class="legalP" id="ledd-4-punkt-13-ledd-1">§ 22-2 første ledd: Gi pålegg om opphør av forhold som er i strid med loven og sette frist for å bringe forholdet i samsvar med pålegget</article></article></li><li data-li-identifier="-" data-name="-"><article class="listArticle" id="ledd-4-punkt-14"><article class="legalP" id="ledd-4-punkt-14-ledd-1">§ 22-2 annet ledd første punktum: Ilegge tvangsmulkt dersom pålegg ikke blir etterkommet</article></article></li><li data-li-identifier="-" data-name="-"><article class="listArticle" id="ledd-4-punkt-15"><article class="legalP" id="ledd-4-punkt-15-ledd-1">§ 22-2 tredje ledd: Treffe vedtak om pålegg eller forbud ved brudd eller forventet brudd på reglene om forsvarlig og betryggende forvaltning av finansforetaket.</article></article></li></ul></article><article class="legalP" id="ledd-5">Finansdepartementet ber Finanstilsynet om å opprettholde den konsesjonspraksis som departementet har etablert, og herunder særlig ta hensyn til departementets bruk av vilkår.</article><article class="legalP" id="ledd-6">Finanstilsynet skal på halvårlig basis oversende Finansdepartementet en rapport om utøvelse av delegert myndighet innenfor de ulike områdene, inkludert en redegjørelse for innholdet i den enkelte sak, herunder begrunnelsen for hvorfor saken ikke er viktig og/eller prinsipiell og ikke gjelder en institusjon av særlig betydning.</article></main></body></html>