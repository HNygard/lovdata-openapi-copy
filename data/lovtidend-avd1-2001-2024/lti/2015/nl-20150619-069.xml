<!DOCTYPE html><html lang="no"><head><title>Lov om endringar i bustøttelova (skjerpa kontroll med bustøtte)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-06-19-69</dd><dt class="dokid">DokumentID</dt><dd class="dokid">LTI/lov/2015-06-19-69</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 6 s 924</dd><dt class="dateInForce">I kraft fra</dt><dd class="dateInForce">Kongen fastset</dd><dt class="changesToDocuments">Endrer</dt><dd class="changesToDocuments"><ul><li>lov/2012-08-24-64</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett &gt; Utbetalingen og saksbehandlingen i trygdesaker m.m.</li></ul></dd><dt class="dateOfPublication">Kunngjort</dt><dd class="dateOfPublication">2015-06-19 15:20</dd><dt class="journalNumber">Journalnummer</dt><dd class="journalNumber">2015-0535</dd><dt class="titleShort">Korttittel</dt><dd class="titleShort">Endringslov til bustøttelova</dd><dt class="title">Tittel</dt><dd class="title">Lov om endringar i bustøttelova (skjerpa kontroll med bustøtte)</dd><dt class="miscInformation">Annet om dokumentet</dt><dd class="miscInformation">Prop.75 L (2014–2015), Innst.322 L (2014–2015), Lovvedtak 81 (2014–2015). Stortingets første og andre gongs behandling hv. 9. og 15. juni 2015. Fremja av Kommunal- og moderniseringsdepartementet.</dd><dt class="refid">RefID</dt><dd class="refid">lov/2015-06-19-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i bustøttelova (skjerpa kontroll med bustøtte)<ul class="tocSubUl"><li>I<ul class="tocSubUl"><li>§ 8. Innhenting og handsaming av personopplysningar</li><li>§ 8 a. Masseinnhenting av opplysningar for kontrollføremål</li><li>§ 8 b. Gjennomføring av masseinnhenting</li><li>§ 8 c. Innhenting av opplysningar frå tredjeperson</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2015-06-19-69" id="dokument"><h1>Lov om endringar i bustøttelova (skjerpa kontroll med bustøtte)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. august 2012 nr. 64 om bustøtte (bustøttelova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-06-19-69/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. august 2012 nr. 64 om bustøtte blir det gjort følgjande endringar:</article> <article class="defaultP" margin-top="true">Overskrifta i § 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Innhenting og handsaming av personopplysningar</span></span></article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-2">Husbanken og kommunane kan utan hinder av teieplikt påleggje offentlege styresmakter, långjevarar, utleigarar, burettslag, eigarseksjonssameige og postoperatør å gje opplysningar som er nødvendige for å kontrollere om vilkåra for å få bustøtte er oppfylte eller har vore oppfylte i tilbakelagde periodar. Husbanken og kommunane kan hente inn slike opplysningar direkte frå instansane som er nemnde i første punktum, og nytte dei i sakshandsaminga utan samtykke frå den det gjeld. Den som blir pålagd å gje opplysningar i medhald av paragrafen her, kan ikkje krevje godtgjering. Personopplysningsloven § 20 om informasjonsplikt gjeld. Reglane om bevisfritak i tvisteloven §§ 22-8 og 22-9 gjeld tilsvarande.</article> <article class="defaultP" margin-top="true">§ 8 andre ledd blir oppheva. Noverande tredje ledd blir andre ledd.</article> <article class="defaultP" margin-top="true">Ny § 8 a skal lyde:</article><article class="futureLegalArticle" data-name="§8a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8 a</span>. <span class="legalArticleTitle">Masseinnhenting av opplysningar for kontrollføremål</span></span><article class="legalP" id="kapittel-1-foreslåttparagraf-2-ledd-1">Husbanken kan utan hinder av teieplikt hente inn registrerte opplysningar om ei større mengd namngjevne mottakarar av bustøtte for elektronisk samanlikning med opplysningar i eit anna register (masseinnhenting). Opplysningar om husstandsmedlemmene til mottakarane kan hentast inn på same måte. Husbanken kan òg hente inn opplysningar om bustader og kven som bur eller har budd i bustader som er del av ei sak om bustøtte. Føremålet med innhentinga må vere å kontrollere om vilkåra for å få bustøtte er eller har vore oppfylte.</article><article class="legalP" id="kapittel-1-foreslåttparagraf-2-ledd-2">Masseinnhenting kan skje frå register hos andre offentlege styresmakter, postoperatør eller frå Husbanken og kommunane sine eigne register.</article><article class="legalP" id="kapittel-1-foreslåttparagraf-2-ledd-3">Masseinnhenting kan gjelde opplysningar om inntekt eller andre økonomiske forhold, yrke (student/arbeidsledig/vernepliktig), bustad eller adresse, lovleg tilgang til opphald i riket og kven mottakaren bur saman med. Opplysningar som er rekna som sensitive etter personopplysningsloven § 2 nr. 8, kan ikkje masseinnhentast.</article><article class="legalP" id="kapittel-1-foreslåttparagraf-2-ledd-4">Departementet kan i forskrift gje utfyllande reglar om gjennomføringa av masseinnhenting. Departementet kan også i forskrift gje reglar om at masseinnhentinga skal kunne omfatte andre opplysningar enn dei som er nemnde i tredje ledd, dersom opplysningane er av tilsvarande art og ikkje fører til vesentlege personvernkrenkingar. Det kan også fastsetjast i forskrift kva register opplysningar kan hentast inn frå.</article></article> <article class="defaultP" margin-top="true">Ny § 8 b skal lyde:</article><article class="futureLegalArticle" data-name="§8b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8 b</span>. <span class="legalArticleTitle">Gjennomføring av masseinnhenting</span></span><article class="legalP" id="kapittel-1-foreslåttparagraf-3-ledd-1">Masseinnhenting skal gjerast av ei særskilt utpeika eining. Eininga kan hente inn, registrere, samanstille og lagre opplysningar så langt det er nødvendig for å avgjere om bustøtte blir eller har blitt utbetalt i strid med vilkåra for å ta imot støtte.</article><article class="legalP" id="kapittel-1-foreslåttparagraf-3-ledd-2">Opplysningar om den enkelte mottakaren av bustøtte kan vidareformidlast med sikte på å korrigere eller stanse feilaktige utbetalingar, krevje tilbakebetaling av for mykje utbetalt beløp, og straffeforfølging. Elles kan vidareformidling skje når dette følgjer av lov eller reglar gjevne i medhald av lov.</article><article class="legalP" id="kapittel-1-foreslåttparagraf-3-ledd-3">Opplysningar som er henta inn ved masseinnhenting, skal slettast så snart omsynet til kontroll og oppfølging tillèt det.</article><article class="legalP" id="kapittel-1-foreslåttparagraf-3-ledd-4">Masseinnhentinga skal gjennomførast slik at opplysningar som ikkje verkar inn på retten til bustøtte, ikkje blir omfatta eller utleverte. Innhentinga skal heller ikkje føre til at det blir utlevert opplysningar om andre personar enn dei som kontrollen gjev grunn til å følgje opp. Dersom slike opplysningar likevel skulle bli utleverte, skal dei slettast omgåande.</article><article class="legalP" id="kapittel-1-foreslåttparagraf-3-ledd-5">Offentlege styresmakter eller postoperatør skal leggje til rette for at opplysningane dei har, på førespurnad blir gjorde elektronisk tilgjengelege for særskilt utpeika einingar i Husbanken. Det kan ikkje krevjast godtgjering for slik tilgjengeleggjering og utlevering av opplysningar.</article><article class="legalP" id="kapittel-1-foreslåttparagraf-3-ledd-6">Den som blir pålagd å gje opplysningar i medhald av paragrafen her, pliktar å gjere dette utan godtgjering.</article><article class="legalP" id="kapittel-1-foreslåttparagraf-3-ledd-7">Personopplysningsloven § 20 om informasjonsplikt gjeld.</article></article> <article class="defaultP" margin-top="true">Ny § 8 c skal lyde:</article><article class="futureLegalArticle" data-name="§8c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8 c</span>. <span class="legalArticleTitle">Innhenting av opplysningar frå tredjeperson</span></span><article class="legalP" id="kapittel-1-foreslåttparagraf-4-ledd-1">Kommunen, Husbanken eller særskilt utpeika einingar kan påleggje alle som kan ha informasjon som er eigna til å belyse saka, å gje opplysningar som er nødvendige for å avdekkje eller avgrense urettmessig utbetaling av bustøtte. Vilkåret er at det ligg føre ein rimeleg grunn til mistanke om at det er skjedd eller vil skje urettmessig utbetaling av bustøtte. Opplysningar kan krevjast også om andre enn mottakaren av bustøtte.</article><article class="legalP" id="kapittel-1-foreslåttparagraf-4-ledd-2">Reglane om informasjonsplikt i personopplysningsloven § 20 gjeld for opplysningar som er henta inn etter paragrafen her, men den registrerte har først krav på informasjon når kontrollen er ferdig utført. Den som blir pålagd å gje opplysningar eller innsyn i dokument m.m. i medhald av paragrafen her, skal gjere det utan hinder av teieplikt. Helseopplysningar som ligg under teieplikt i helsepersonelloven, kan ikkje hentast inn etter denne føresegna. Den som blir pålagd å gje opplysningar eller innsyn i dokument, pliktar å gjere dette utan godtgjering. Reglane om bevisfritak i tvisteloven §§ 22-8 og 22-9 gjeld tilsvarande.</article></article></section><section class="section" data-name="kapII" id="kapittel-2" data-lovdata-URL="LTI/lov/2015-06-19-69/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova gjeld frå den tida Kongen fastset.</article></section></main></body></html>