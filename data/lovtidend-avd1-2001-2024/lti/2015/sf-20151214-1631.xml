<!DOCTYPE html><html lang="no"><head><title>Forskrift om endring i byggesaksforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-14-1631</dd><dt class="dokid">DokumentID</dt><dd class="dokid">LTI/forskrift/2015-12-14-1631</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 15 s 2474</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-03-26-488</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§21-2</li><li>lov/2008-06-27-71/§22-3</li><li>lov/2008-06-27-71/§23-8</li></ul></dd><dt class="dateOfPublication">Kunngjort</dt><dd class="dateOfPublication">2015-12-22 15:20</dd><dt class="journalNumber">Journalnummer</dt><dd class="journalNumber">2015-1246</dd><dt class="titleShort">Korttittel</dt><dd class="titleShort">Endr. i byggesaksforskriften</dd><dt class="title">Tittel</dt><dd class="title">Forskrift om endring i byggesaksforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 14. desember 2015 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 21-2 syvende ledd, § 22-3 og § 23-8.</dd><dt class="refid">RefID</dt><dd class="refid">forskrift/2015-12-14-1631</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i byggesaksforskriften<ul class="tocSubUl"><li>I<ul class="tocSubUl"><li>§ 5-4. Opplysninger som skal gis ved søknad om tillatelse til tiltak</li><li>§ 6-9. Vedtak om å frata ansvarsrett</li><li>§ 11-3. Krav til utdanning og praksis</li><li>§ 13-1. Organ for sentral godkjenning for ansvarsrett</li><li>§ 13-1a. Seriøsitetsvilkår for sentral godkjenning for ansvarsrett</li><li>§ 13-1b. Tilleggsopplysninger for sentral godkjenning for ansvarsrett</li><li>§ 13-2. Søknad om sentral godkjenning for ansvarsrett</li><li>§ 13-5. Godkjenningsområder for sentral godkjenning for ansvarsrett</li><li>§ 13-6a. Bortfall av sentral godkjenning for ansvarsrett ved forhold i strid med § 13-1a</li><li>§ 13-8. Register over foretak med sentral godkjenning for ansvarsrett</li><li>§ 14-1. Krav til uavhengighet for kontrollerende foretak</li><li>§ 15-1. Strategi for tilsyn. Rapportering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-14-1631" id="dokument"><h1>Forskrift om endring i byggesaksforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-14-1631/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mars 2010 nr. 488 om byggesak (byggesaksforskriften) gjøres følgende endringer:</article> <article class="defaultP" margin-top="true">§ 5-4 skal lyde:</article><article class="futureLegalArticle" data-name="§5-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Opplysninger som skal gis ved søknad om tillatelse til tiltak</span></span><article class="legalP" id="kapittel-1-foreslåttparagraf-1-ledd-1">Søknad om tillatelse til tiltak etter plan- og bygningsloven § 20-2 og § 20-4 skal inneholde opplysninger som nevnt nedenfor i tredje ledd bokstav a til q i den utstrekning de er relevante for tiltaket og nødvendige for kommunens behandling.</article><article class="legalP" id="kapittel-1-foreslåttparagraf-1-ledd-2">For midlertidige tiltak etter plan- og bygningsloven § 20-4 bokstav c skal det i tillegg opplyses om plasseringens varighet, og søknaden skal i nødvendig utstrekning inneholde opplysninger om hvordan kravene i plan- og bygningsloven § 30-5 er ivaretatt.</article><article class="legalP" id="kapittel-1-foreslåttparagraf-1-ledd-3">Opplysninger som er relevante ved søknad er<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">tiltakshaver</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">eiendom og eksisterende bebyggelse som berøres av tiltaket</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">beskrivelse av tiltakets art</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-3-punkt-4"><article class="legalP" id="kapittel-1-foreslåttparagraf-1-ledd-3-punkt-4-ledd-1">tiltakets størrelse og grad av utnytting</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-3-punkt-5"><article class="legalP" id="kapittel-1-foreslåttparagraf-1-ledd-3-punkt-5-ledd-1">forhold til plangrunnlaget og plan- og bygningsloven § 1-8</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-3-punkt-6"><article class="legalP" id="kapittel-1-foreslåttparagraf-1-ledd-3-punkt-6-ledd-1">ivaretakelse av krav til universell utforming og arkitektonisk utforming, herunder visuelle kvaliteter</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-3-punkt-7"><article class="legalP" id="kapittel-1-foreslåttparagraf-1-ledd-3-punkt-7-ledd-1">tiltakets sikkerhet mot fare eller vesentlig ulempe som følge av natur- eller miljøforhold, og behov for eventuelle sikringstiltak</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-3-punkt-8"><article class="legalP" id="kapittel-1-foreslåttparagraf-1-ledd-3-punkt-8-ledd-1">konsekvensanalyse som framgår av byggteknisk forskrift § 9-4</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-3-punkt-9"><article class="legalP" id="kapittel-1-foreslåttparagraf-1-ledd-3-punkt-9-ledd-1">minsteavstand til annen bebyggelse, kraftlinjer, vegmidte, vann- og avløpsledninger</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-3-punkt-10"><article class="legalP" id="kapittel-1-foreslåttparagraf-1-ledd-3-punkt-10-ledd-1">atkomst, vannforsyning, avløp og fjernvarmetilknytning</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-1-ledd-3-punkt-11"><article class="legalP" id="kapittel-1-foreslåttparagraf-1-ledd-3-punkt-11-ledd-1">eventuelt behov og grunnlag for dispensasjon</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-1-ledd-3-punkt-12"><article class="legalP" id="kapittel-1-foreslåttparagraf-1-ledd-3-punkt-12-ledd-1">om det er avholdt forhåndskonferanse</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-1-ledd-3-punkt-13"><article class="legalP" id="kapittel-1-foreslåttparagraf-1-ledd-3-punkt-13-ledd-1">tegninger og målsatt situasjonsplan</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-1-ledd-3-punkt-14"><article class="legalP" id="kapittel-1-foreslåttparagraf-1-ledd-3-punkt-14-ledd-1">redegjørelse for nabovarsling og nabomerknader, samt kvittering for nabovarsel</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-1-ledd-3-punkt-15"><article class="legalP" id="kapittel-1-foreslåttparagraf-1-ledd-3-punkt-15-ledd-1">forholdet til andre myndigheter</article></article></li><li data-li-identifier="p)" data-name="p)"><article class="listArticle" id="kapittel-1-foreslåttparagraf-1-ledd-3-punkt-16"><article class="legalP" id="kapittel-1-foreslåttparagraf-1-ledd-3-punkt-16-ledd-1">gjennomføringsplan</article></article></li><li data-li-identifier="q)" data-name="q)"><article class="listArticle" id="kapittel-1-foreslåttparagraf-1-ledd-3-punkt-17"><article class="legalP" id="kapittel-1-foreslåttparagraf-1-ledd-3-punkt-17-ledd-1">erklæringer om ansvarsrett.</article></article></li></ul></article><article class="legalP" id="kapittel-1-foreslåttparagraf-1-ledd-4">Ved søknad om rammetillatelse, jf. § 6-4, må alle opplysninger som er nevnt i tredje ledd følge søknaden i den utstrekning de er relevante for tiltaket, med følgende unntak<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-4-punkt-1"><article class="legalP" id="kapittel-1-foreslåttparagraf-1-ledd-4-punkt-1-ledd-1">universell utforming og arkitektonisk utforming, jf. tredje ledd bokstav f, skal bare dokumenteres i den utstrekning forholdet avklares i rammetillatelsen</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-4-punkt-2"><article class="legalP" id="kapittel-1-foreslåttparagraf-1-ledd-4-punkt-2-ledd-1">for forhold som gjelder sikring mot fare eller vesentlig ulempe som følge av natur- eller miljøforhold, jf. tredje ledd bokstav g, er det tilstrekkelig at faren er identifisert og muligheten for sikring er utredet</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-4-punkt-3"><article class="legalP" id="kapittel-1-foreslåttparagraf-1-ledd-4-punkt-3-ledd-1">for forhold som atkomst, vannforsyning, avløp og fjernvarmetilknytning, jf. tredje ledd bokstav j, er det tilstrekkelig at det er dokumentert at nødvendige rettigheter er sikret</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-4-punkt-4"><article class="legalP" id="kapittel-1-foreslåttparagraf-1-ledd-4-punkt-4-ledd-1">det er tilstrekkelig å dokumentere hvilke myndigheter tiltaket er avklart i forhold til, jf. tredje ledd bokstav o</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-4-punkt-5"><article class="legalP" id="kapittel-1-foreslåttparagraf-1-ledd-4-punkt-5-ledd-1">erklæringer om ansvarsrett, jf. tredje ledd bokstav q, kreves for ansvarlig søker og for ansvarlig prosjekterende for forhold som avklares i rammetillatelsen.</article></article></li></ul></article></article> <article class="defaultP" margin-top="true">§ 6-9 skal lyde:</article><article class="futureLegalArticle" data-name="§6-9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-9</span>. <span class="legalArticleTitle">Vedtak om å frata ansvarsrett</span></span><article class="legalP" id="kapittel-1-foreslåttparagraf-2-ledd-1">Kommunen skal frata ansvarlig foretak ansvarsrett når foretaket:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">i vesentlig grad har unnlatt å ivareta krav gitt i eller med hjemmel i plan- og bygningsloven som stilles til funksjonen som ansvarlig søker, prosjekterende, utførende eller kontrollerende,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">har unnlatt å etterkomme pålegg fra kommunen eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">ikke er kvalifisert for oppgaven.</article></article></li></ul></article><article class="legalP" id="kapittel-1-foreslåttparagraf-2-ledd-2">Varsel om å frata ansvarsrett skal sendes skriftlig til foretaket. Foretaket skal gis en frist til å uttale seg som ikke skal være kortere enn 2 uker fra varselet er sendt. Kopi av varsel og vedtak om å frata ansvarsretten skal sendes tiltakshaver og ansvarlig søker.</article><article class="legalP" id="kapittel-1-foreslåttparagraf-2-ledd-3">Kommunen kan midlertidig sette ansvarsretten ut av kraft med øyeblikkelig virkning og uten krav om varsel etter andre ledd, jf. plan- og bygningsloven § 23-3 tredje ledd, dersom det avdekkes forhold ved det ansvarlige foretakets gjennomføring som kan medføre betydelig fare for helse, miljø eller sikkerhet.</article><article class="legalP" id="kapittel-1-foreslåttparagraf-2-ledd-4">Foretak som har fått fratatt ansvarsretten, kan ikke erklære ny ansvarsrett i tiltaket før følgende er dokumentert overfor kommunen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">avvik som lå til grunn for fratakelse av ansvarsrett er rettet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-4-punkt-2"><article class="legalP" id="kapittel-1-foreslåttparagraf-2-ledd-4-punkt-2-ledd-1">forhold ved foretaket som forårsaket fratakelse av ansvarsrett, er rettet</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-4-punkt-3"><article class="legalP" id="kapittel-1-foreslåttparagraf-2-ledd-4-punkt-3-ledd-1">vilkårene for ansvarsrett for øvrig er til stede.</article></article></li></ul></article><article class="legalP" id="kapittel-1-foreslåttparagraf-2-ledd-5">Bestemmelsen gjelder tilsvarende for personlig ansvarsrett for selvbygger.</article></article> <article class="defaultP" margin-top="true">§ 11-3 skal lyde:</article><article class="futureLegalArticle" data-name="§11-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Krav til utdanning og praksis</span></span><article class="legalP" id="kapittel-1-foreslåttparagraf-3-ledd-1">Foretakets faglige ledelse skal oppfylle krav til relevant utdanning og praksis inndelt i tiltaksklasse og funksjoner etter tabellen nedenfor. <table><thead><tr><th data-text-align="center" data-vertical-align="top"><i>Tiltaksklasse</i></th><th data-text-align="center" data-vertical-align="top"><i>Funksjon</i></th><th data-text-align="center" data-vertical-align="top"><i>Utdanningsnivå, jf. § 11-2</i></th><th data-text-align="center" data-vertical-align="top"><i>Arbeidserfaring, antall år</i></th></tr></thead><tbody><tr><td data-text-align="center" data-vertical-align="top">1</td><td data-text-align="center" data-vertical-align="top">Søker</td><td data-text-align="center" data-vertical-align="top">b</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">1</td><td data-text-align="center" data-vertical-align="top">Prosjekterende</td><td data-text-align="center" data-vertical-align="top">b</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">1</td><td data-text-align="center" data-vertical-align="top">Utførende</td><td data-text-align="center" data-vertical-align="top">a</td><td data-text-align="center" data-vertical-align="top">2</td></tr><tr><td data-text-align="center" data-vertical-align="top">1</td><td data-text-align="center" data-vertical-align="top">Kontrollerende</td><td data-text-align="center" data-vertical-align="top">b</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Søker</td><td data-text-align="center" data-vertical-align="top">b</td><td data-text-align="center" data-vertical-align="top">6</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Prosjekterende</td><td data-text-align="center" data-vertical-align="top">c</td><td data-text-align="center" data-vertical-align="top">6</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Utførende</td><td data-text-align="center" data-vertical-align="top">b</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Kontrollerende</td><td data-text-align="center" data-vertical-align="top">c</td><td data-text-align="center" data-vertical-align="top">6</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Søker</td><td data-text-align="center" data-vertical-align="top">d</td><td data-text-align="center" data-vertical-align="top">8</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Prosjekterende</td><td data-text-align="center" data-vertical-align="top">d</td><td data-text-align="center" data-vertical-align="top">8</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Utførende</td><td data-text-align="center" data-vertical-align="top">c</td><td data-text-align="center" data-vertical-align="top">5</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Kontrollerende</td><td data-text-align="center" data-vertical-align="top">d</td><td data-text-align="center" data-vertical-align="top">8</td></tr></tbody></table></article></article> <article class="defaultP" margin-top="true">§ 13-1 skal lyde:</article><article class="futureLegalArticle" data-name="§13-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13-1</span>. <span class="legalArticleTitle">Organ for sentral godkjenning for ansvarsrett</span></span><article class="legalP" id="kapittel-1-foreslåttparagraf-4-ledd-1">Direktoratet for byggkvalitet administrerer ordningen med sentral godkjenning av foretak, herunder registeret over foretak med sentral godkjenning, jf. § 13-7, og innehar i tillegg sekretariatsfunksjonen for klagenemnda for sentral godkjenning for ansvarsrett. Direktoratet for byggkvalitet behandler saker om sentral godkjenning, fornyelse og tilbaketrekking av sentral godkjenning og om overtredelsesgebyr, jf. plan- og bygningsloven § 22-1 – § 22-4 og denne forskrift.</article><article class="legalP" id="kapittel-1-foreslåttparagraf-4-ledd-2">Direktoratet for byggkvalitet fører tilsyn med sentralt godkjente foretak, og kan i den forbindelse kreve fremlagt dokumentasjon som nevnt i kap. 9, 10, 11 og 13. Dokumentasjon kan også kreves fremlagt av klagenemnda for sentral godkjenning.</article></article> <article class="defaultP" margin-top="true">Ny § 13-1a skal lyde:</article><article class="futureLegalArticle" data-name="§13-1a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 13-1a</span>. <span class="legalArticleTitle">Seriøsitetsvilkår for sentral godkjenning for ansvarsrett</span></span><article class="legalP" id="kapittel-1-foreslåttparagraf-5-ledd-1">Følgende vilkår skal være oppfylt for foretak som søker om og innehar sentral godkjenning:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">Foretaket skal være registrert i merverdiavgiftsregisteret, jf. merverdiavgiftsloven § 2-1.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">Foretaket skal ha levert pliktig merverdiavgiftsoppgave de siste seks månedene.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">Foretaket skal ikke ha forfalt og ubetalt: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-3-ledd-1-punkt-1-ledd-1">skatt,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-3-ledd-1-punkt-2-ledd-1">forskuddstrekk,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1-punkt-3-ledd-1">arbeidsgiveravgift eller</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-5-ledd-1-punkt-3-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-3-ledd-1-punkt-4-ledd-1">merverdiavgift.</article></article></li></ul></article></article></li></ul></article><article class="legalP" id="kapittel-1-foreslåttparagraf-5-ledd-2">Foretak skal levere HMS-erklæring ved søknad om sentral godkjenning eller fornyelse av sentral godkjenning.</article><article class="legalP" id="kapittel-1-foreslåttparagraf-5-ledd-3">Antall ansatte som foretaket har innmeldt i Aa-registeret, jf. forskrift om arbeidsgiver- og arbeidstakerregisteret § 5, skal innhentes og vises i det sentrale godkjenningsregisteret for foretak som søker om og innehar sentral godkjenning.</article><article class="legalP" id="kapittel-1-foreslåttparagraf-5-ledd-4">For foretak som innehar eller søker om sentral godkjenning eller fornyelse av sentral godkjenning, kan godkjenningsmyndigheten innhente informasjon etter første og tredje ledd direkte fra relevant myndighet. Informasjonen skal brukes i vurderingen av hvorvidt sentral godkjenning kan innvilges, og vil ikke bli utlevert til andre. Informasjonen vil bli hentet gjentatte ganger i perioden for godkjenning for å verifisere at vilkårene for sentral godkjenning fremdeles er oppfylt. Innsynet i informasjonen gjelder fra søknad om sentral godkjenning og ut godkjenningsperioden. For opplysninger som ikke kan hentes inn elektronisk kan godkjenningsmyndigheten kreve at dokumentasjon vedlegges søknaden.</article><article class="legalP" id="kapittel-1-foreslåttparagraf-5-ledd-5">Direktoratet for byggkvalitet kan til enhver tid påse at sentralt godkjente foretak oppfyller vilkårene i denne bestemmelsen.</article></article> <article class="defaultP" margin-top="true">Ny § 13-1b skal lyde:</article><article class="futureLegalArticle" data-name="§13-1b" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 13-1b</span>. <span class="legalArticleTitle">Tilleggsopplysninger for sentral godkjenning for ansvarsrett</span></span><article class="legalP" id="kapittel-1-foreslåttparagraf-6-ledd-1">Følgende opplysninger kan etter ønske fra sentralt godkjent foretak fremgå av det sentrale godkjenningsregisteret:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">Om foretaket er godkjent som opplæringsbedrift, jf. opplæringslova kap. 4</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">Om foretaket har dokumentert at det er tegnet yrkesskadeforsikring og ansvarsforsikring.</article></article></li></ul></article><article class="legalP" id="kapittel-1-foreslåttparagraf-6-ledd-2">For at opplysninger etter bokstav a skal fremgå av det sentrale godkjenningsregisteret, må kan godkjenningsmyndigheten innhente informasjon etter første ledd bokstav a direkte fra relevant myndighet.</article><article class="legalP" id="kapittel-1-foreslåttparagraf-6-ledd-3">Direktoratet for byggkvalitet kan til enhver tid påse at opplysningene er korrekte. Hvis direktoratet finner at opplysningene ikke lenger er korrekte, skal de fjernes fra det sentrale godkjenningsregisteret.</article></article> <article class="defaultP" margin-top="true">§ 13-2 skal lyde:</article><article class="futureLegalArticle" data-name="§13-2" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13-2</span>. <span class="legalArticleTitle">Søknad om sentral godkjenning for ansvarsrett</span></span><article class="legalP" id="kapittel-1-foreslåttparagraf-7-ledd-1">Søknad om sentral godkjenning sendes skriftlig til Direktoratet for byggkvalitet. Søknaden skal vedlegges dokumentasjon som viser at kravene i denne forskriften er oppfylt, jf. kap. 9, 10, 11 og 13.</article><article class="legalP" id="kapittel-1-foreslåttparagraf-7-ledd-2">I søknaden kan det vedlegges dokumentasjon i samsvar med § 13-1b.</article><article class="legalP" id="kapittel-1-foreslåttparagraf-7-ledd-3">Søknad og vedlegg som ikke er utferdiget på norsk, svensk eller dansk skal vedlegges en oversettelse til ett av disse språkene.</article></article> <article class="defaultP" margin-top="true">§ 13-5 skal lyde:</article><article class="futureLegalArticle" data-name="§13-5" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 13-5</span>. <span class="legalArticleTitle">Godkjenningsområder for sentral godkjenning for ansvarsrett</span></span><article class="legalP" id="kapittel-1-foreslåttparagraf-8-ledd-1">Sentral godkjenning for ansvarsrett kan gis for funksjonen søker i tiltaksklasse 1, 2 og 3.</article><article class="legalP" id="kapittel-1-foreslåttparagraf-8-ledd-2">Sentral godkjenning for ansvarsrett kan gis for funksjonen prosjekterende i tiltaksklasse 1, 2 og 3 for følgende områder:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-ledd-2-punkt-1"><article class="legalP" id="kapittel-1-foreslåttparagraf-8-ledd-2-punkt-1-ledd-1">Arkitektur</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-ledd-2-punkt-2"><article class="legalP" id="kapittel-1-foreslåttparagraf-8-ledd-2-punkt-2-ledd-1">Veg-, utearealer og landskapsutforming</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-ledd-2-punkt-3"><article class="legalP" id="kapittel-1-foreslåttparagraf-8-ledd-2-punkt-3-ledd-1">Oppmålingsteknisk prosjektering</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-8-ledd-2-punkt-4"><article class="legalP" id="kapittel-1-foreslåttparagraf-8-ledd-2-punkt-4-ledd-1">Brannkonsept</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-8-ledd-2-punkt-5"><article class="legalP" id="kapittel-1-foreslåttparagraf-8-ledd-2-punkt-5-ledd-1">Geoteknikk</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-8-ledd-2-punkt-6"><article class="legalP" id="kapittel-1-foreslåttparagraf-8-ledd-2-punkt-6-ledd-1">Konstruksjonssikkerhet</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-8-ledd-2-punkt-7"><article class="legalP" id="kapittel-1-foreslåttparagraf-8-ledd-2-punkt-7-ledd-1">Bygningsfysikk</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-8-ledd-2-punkt-8"><article class="legalP" id="kapittel-1-foreslåttparagraf-8-ledd-2-punkt-8-ledd-1">Sanitærinstallasjoner</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-8-ledd-2-punkt-9"><article class="legalP" id="kapittel-1-foreslåttparagraf-8-ledd-2-punkt-9-ledd-1">Varme- og kuldeinstallasjoner</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-8-ledd-2-punkt-10"><article class="legalP" id="kapittel-1-foreslåttparagraf-8-ledd-2-punkt-10-ledd-1">Slukkeinstallasjoner</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-8-ledd-2-punkt-11"><article class="legalP" id="kapittel-1-foreslåttparagraf-8-ledd-2-punkt-11-ledd-1">Ventilasjon- og klimainstallasjoner</article></article></li><li data-li-identifier="l." data-name="l."><article class="listArticle" id="kapittel-1-foreslåttparagraf-8-ledd-2-punkt-12"><article class="legalP" id="kapittel-1-foreslåttparagraf-8-ledd-2-punkt-12-ledd-1">Vannforsynings- og avløpsanlegg</article></article></li><li data-li-identifier="m." data-name="m."><article class="listArticle" id="kapittel-1-foreslåttparagraf-8-ledd-2-punkt-13"><article class="legalP" id="kapittel-1-foreslåttparagraf-8-ledd-2-punkt-13-ledd-1">Fjernvarmeanlegg</article></article></li><li data-li-identifier="n." data-name="n."><article class="listArticle" id="kapittel-1-foreslåttparagraf-8-ledd-2-punkt-14"><article class="legalP" id="kapittel-1-foreslåttparagraf-8-ledd-2-punkt-14-ledd-1">Løfteinnretninger</article></article></li><li data-li-identifier="o." data-name="o."><article class="listArticle" id="kapittel-1-foreslåttparagraf-8-ledd-2-punkt-15"><article class="legalP" id="kapittel-1-foreslåttparagraf-8-ledd-2-punkt-15-ledd-1">Lydforhold og vibrasjoner</article></article></li><li data-li-identifier="p." data-name="p."><article class="listArticle" id="kapittel-1-foreslåttparagraf-8-ledd-2-punkt-16"><article class="legalP" id="kapittel-1-foreslåttparagraf-8-ledd-2-punkt-16-ledd-1">Miljøsanering</article></article></li><li data-li-identifier="q." data-name="q."><article class="listArticle" id="kapittel-1-foreslåttparagraf-8-ledd-2-punkt-17"><article class="legalP" id="kapittel-1-foreslåttparagraf-8-ledd-2-punkt-17-ledd-1">Brannalarmanlegg</article></article></li><li data-li-identifier="r." data-name="r."><article class="listArticle" id="kapittel-1-foreslåttparagraf-8-ledd-2-punkt-18"><article class="legalP" id="kapittel-1-foreslåttparagraf-8-ledd-2-punkt-18-ledd-1">Ledesystem.</article></article></li></ul></article><article class="legalP" id="kapittel-1-foreslåttparagraf-8-ledd-3">Sentral godkjenning for ansvarsrett kan gis for funksjonen utførende i tiltaksklasse 1, 2 og 3 for følgende områder:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-ledd-3-punkt-1"><article class="legalP" id="kapittel-1-foreslåttparagraf-8-ledd-3-punkt-1-ledd-1">Innmåling og utstikking av tiltak</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-ledd-3-punkt-2"><article class="legalP" id="kapittel-1-foreslåttparagraf-8-ledd-3-punkt-2-ledd-1">Veg- og grunnarbeider</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-ledd-3-punkt-3"><article class="legalP" id="kapittel-1-foreslåttparagraf-8-ledd-3-punkt-3-ledd-1">Landskapsutforming</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-8-ledd-3-punkt-4"><article class="legalP" id="kapittel-1-foreslåttparagraf-8-ledd-3-punkt-4-ledd-1">Vannforsynings- og avløpsanlegg</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-8-ledd-3-punkt-5"><article class="legalP" id="kapittel-1-foreslåttparagraf-8-ledd-3-punkt-5-ledd-1">Fjernvarmeanlegg</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-8-ledd-3-punkt-6"><article class="legalP" id="kapittel-1-foreslåttparagraf-8-ledd-3-punkt-6-ledd-1">Plasstøpte betongkonstruksjoner</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-8-ledd-3-punkt-7"><article class="legalP" id="kapittel-1-foreslåttparagraf-8-ledd-3-punkt-7-ledd-1">Tømrerarbeid og montering av trekonstruksjoner</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-8-ledd-3-punkt-8"><article class="legalP" id="kapittel-1-foreslåttparagraf-8-ledd-3-punkt-8-ledd-1">Murarbeid</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-8-ledd-3-punkt-9"><article class="legalP" id="kapittel-1-foreslåttparagraf-8-ledd-3-punkt-9-ledd-1">Montering av bærende metall- eller betongkonstruksjoner</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-8-ledd-3-punkt-10"><article class="legalP" id="kapittel-1-foreslåttparagraf-8-ledd-3-punkt-10-ledd-1">Montering av glasskonstruksjoner og fasadekledning</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-8-ledd-3-punkt-11"><article class="legalP" id="kapittel-1-foreslåttparagraf-8-ledd-3-punkt-11-ledd-1">Taktekkingsarbeid</article></article></li><li data-li-identifier="l." data-name="l."><article class="listArticle" id="kapittel-1-foreslåttparagraf-8-ledd-3-punkt-12"><article class="legalP" id="kapittel-1-foreslåttparagraf-8-ledd-3-punkt-12-ledd-1">Arbeid på bevaringsverdige byggverk</article></article></li><li data-li-identifier="m." data-name="m."><article class="listArticle" id="kapittel-1-foreslåttparagraf-8-ledd-3-punkt-13"><article class="legalP" id="kapittel-1-foreslåttparagraf-8-ledd-3-punkt-13-ledd-1">Installasjon av brannalarmanlegg</article></article></li><li data-li-identifier="n." data-name="n."><article class="listArticle" id="kapittel-1-foreslåttparagraf-8-ledd-3-punkt-14"><article class="legalP" id="kapittel-1-foreslåttparagraf-8-ledd-3-punkt-14-ledd-1">Installasjon av ledesystem</article></article></li><li data-li-identifier="o." data-name="o."><article class="listArticle" id="kapittel-1-foreslåttparagraf-8-ledd-3-punkt-15"><article class="legalP" id="kapittel-1-foreslåttparagraf-8-ledd-3-punkt-15-ledd-1">Sanitærinstallasjoner</article></article></li><li data-li-identifier="p." data-name="p."><article class="listArticle" id="kapittel-1-foreslåttparagraf-8-ledd-3-punkt-16"><article class="legalP" id="kapittel-1-foreslåttparagraf-8-ledd-3-punkt-16-ledd-1">Varme- og kuldeinstallasjoner</article></article></li><li data-li-identifier="q." data-name="q."><article class="listArticle" id="kapittel-1-foreslåttparagraf-8-ledd-3-punkt-17"><article class="legalP" id="kapittel-1-foreslåttparagraf-8-ledd-3-punkt-17-ledd-1">Slukkeinstallasjoner</article></article></li><li data-li-identifier="r." data-name="r."><article class="listArticle" id="kapittel-1-foreslåttparagraf-8-ledd-3-punkt-18"><article class="legalP" id="kapittel-1-foreslåttparagraf-8-ledd-3-punkt-18-ledd-1">Ventilasjon- og klimainstallasjoner</article></article></li><li data-li-identifier="s." data-name="s."><article class="listArticle" id="kapittel-1-foreslåttparagraf-8-ledd-3-punkt-19"><article class="legalP" id="kapittel-1-foreslåttparagraf-8-ledd-3-punkt-19-ledd-1">Løfteinnretninger</article></article></li><li data-li-identifier="t." data-name="t."><article class="listArticle" id="kapittel-1-foreslåttparagraf-8-ledd-3-punkt-20"><article class="legalP" id="kapittel-1-foreslåttparagraf-8-ledd-3-punkt-20-ledd-1">Riving og miljøsanering.</article></article></li></ul></article><article class="legalP" id="kapittel-1-foreslåttparagraf-8-ledd-4">Sentral godkjenning for ansvarsrett kan gis for funksjonen uavhengig kontrollerende i tiltaksklasse 1, 2 og 3 for følgende områder:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-ledd-4-punkt-1"><article class="legalP" id="kapittel-1-foreslåttparagraf-8-ledd-4-punkt-1-ledd-1">Overordnet ansvar for kontroll</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-ledd-4-punkt-2"><article class="legalP" id="kapittel-1-foreslåttparagraf-8-ledd-4-punkt-2-ledd-1">Våtrom (i nye boliger)</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-ledd-4-punkt-3"><article class="legalP" id="kapittel-1-foreslåttparagraf-8-ledd-4-punkt-3-ledd-1">Lufttetthet (i nye boliger)</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-8-ledd-4-punkt-4"><article class="legalP" id="kapittel-1-foreslåttparagraf-8-ledd-4-punkt-4-ledd-1">Bygningsfysikk (i tiltaksklasse 2 og 3)</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-8-ledd-4-punkt-5"><article class="legalP" id="kapittel-1-foreslåttparagraf-8-ledd-4-punkt-5-ledd-1">Konstruksjonssikkerhet (i tiltaksklasse 2 og 3)</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-8-ledd-4-punkt-6"><article class="legalP" id="kapittel-1-foreslåttparagraf-8-ledd-4-punkt-6-ledd-1">Geoteknikk (i tiltaksklasse 2 og 3)</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-8-ledd-4-punkt-7"><article class="legalP" id="kapittel-1-foreslåttparagraf-8-ledd-4-punkt-7-ledd-1">Brannsikkerhet (i tiltaksklasse 2 og 3).</article></article></li></ul></article></article> <article class="defaultP" margin-top="true">Ny § 13-6a skal lyde:</article><article class="futureLegalArticle" data-name="§13-6a" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 13-6a</span>. <span class="legalArticleTitle">Bortfall av sentral godkjenning for ansvarsrett ved forhold i strid med § 13-1a</span></span><article class="legalP" id="kapittel-1-foreslåttparagraf-9-ledd-1">Når Direktoratet for byggkvalitet får opplysninger om at foretaket ikke oppfyller vilkår etter § 13-1a, skal foretaket varsles om at sentral godkjenning faller bort hvis forholdet ikke er rettet innen 14 dager fra varselet er mottatt.</article><article class="legalP" id="kapittel-1-foreslåttparagraf-9-ledd-2">Dersom forholdet ikke er rettet ved fristens utløp, fatter Direktoratet for byggkvalitet vedtak om bortfall av sentral godkjenning ved fristens utløp.</article><article class="legalP" id="kapittel-1-foreslåttparagraf-9-ledd-3">Når foretaket igjen oppfyller vilkårene i § 13-1a, gjenopprettes sentral godkjenning automatisk uten ytterligere vurdering.</article></article> <article class="defaultP" margin-top="true">§ 13-8 skal lyde:</article><article class="futureLegalArticle" data-name="§13-8" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 13-8</span>. <span class="legalArticleTitle">Register over foretak med sentral godkjenning for ansvarsrett</span></span><article class="legalP" id="kapittel-1-foreslåttparagraf-10-ledd-1">Register over foretak med sentral godkjenning for ansvarsrett skal inneholde opplysninger om foretakets identifikasjon, godkjenningsområde og godkjenningens varighet, samt antall ansatte innmeldt i Aa-registeret, jf. 13-1a tredje ledd.</article><article class="legalP" id="kapittel-1-foreslåttparagraf-10-ledd-2">Registeret kan i tillegg til opplysningene i første ledd, inneholde opplysninger som følger av § 13-1b, samt oversikt over endringer i registeret, herunder nye og utmeldte foretak, advarsler og tilbaketrukne sentrale godkjenninger. Offentliggjøring av advarsel og tilbaketrekking av sentral godkjenning for ansvarsrett skal ikke skje før eventuelle klager er avgjort, eller klagefristen har gått ut.</article><article class="legalP" id="kapittel-1-foreslåttparagraf-10-ledd-3">Registeret skal på hensiktsmessig måte være tilgjengelig for brukere og publikum.</article></article> <article class="defaultP" margin-top="true">§ 14-1 skal lyde:</article><article class="futureLegalArticle" data-name="§14-1" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 14-1</span>. <span class="legalArticleTitle">Krav til uavhengighet for kontrollerende foretak</span></span><article class="legalP" id="kapittel-1-foreslåttparagraf-11-ledd-1">Kontrollerende foretak skal være en annen juridisk enhet enn det foretaket som utfører arbeid som kontrolleres.</article><article class="legalP" id="kapittel-1-foreslåttparagraf-11-ledd-2">Kontrollerende foretak skal ikke ha personlig eller økonomisk tilknytning som kan påvirke kontrollen. Dette skal bekreftes i erklæring om ansvarsrett, og gjelder i forhold til de foretak som prosjekterer eller utfører arbeidet som skal kontrolleres.</article></article> <article class="defaultP" margin-top="true">§ 15-1 skal lyde:</article><article class="futureLegalArticle" data-name="§15-1" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 15-1</span>. <span class="legalArticleTitle">Strategi for tilsyn. Rapportering</span></span><article class="legalP" id="kapittel-1-foreslåttparagraf-12-ledd-1">Kommunen skal utarbeide strategi for tilsynet etter plan- og bygningsloven § 25-1, hvor det bl.a. tas stilling til:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">målsettinger og rutiner for det kommunale tilsynet,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">organisering, eventuelt samarbeid med andre kommuner eller andre instanser, kompetansebehov, ressursbruk og finansiering og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-12-ledd-1-punkt-3"><article class="legalP" id="kapittel-1-foreslåttparagraf-12-ledd-1-punkt-3-ledd-1">utvelgelse og prioritering av fagområder, sakstyper, temaer mv., herunder lokale forhold og innsatsområder. Ved prioritering og utvelgelse skal kommunen legge vekt på om foretak har sentral godkjenning.</article></article></li></ul></article><article class="legalP" id="kapittel-1-foreslåttparagraf-12-ledd-2">Kommunen skal utarbeide en årlig rapport over tilsynsvirksomheten, og hvordan aktiviteten har vært i forhold til strategien.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-14-1631/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2016.</article><article class="legalP" id="kapittel-2-ledd-2">Endringene i byggesaksforskriften § 13-1, § 13-1a, § 13-1b, § 13-2, § 13-5, § 13-6a og § 13-7 gjelder for foretak som søker sentral godkjenning eller fornyelse av sentral godkjenning etter 1. januar 2016.</article></section></main></body></html>