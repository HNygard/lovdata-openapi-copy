<!DOCTYPE html><html lang="no"><head><title>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-04-1408</dd><dt class="dokid">DokumentID</dt><dd class="dokid">LTI/forskrift/2015-12-04-1408</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 13 s 2182</dd><dt class="dateInForce">I kraft fra</dt><dd class="dateInForce">2015-12-04, med virkning for regnskapsåret 2015; 2016-01-01, med virkning for 2016; 2015-12-04; 2015-12-04, med virkning for 2015; 2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-302</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959/§9-1</li><li>lov/1990-06-29-50/§7-1</li><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2015-12-10 15:00</dd><dt class="journalNumber">Journalnummer</dt><dd class="journalNumber">2015-1193</dd><dt class="titleShort">Korttittel</dt><dd class="titleShort">Endr. i forskrift om kontroll av nettvirksomhet</dd><dt class="title">Tittel</dt><dd class="title">Forskrift om endring i forskrift om økonomisk og teknisk rapportering, inntektsramme for nettvirksomheten og tariffer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 4. desember 2015 med hjemmel i forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 9-1.</dd><dt class="refid">RefID</dt><dd class="refid">forskrift/2015-12-04-1408</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer<ul class="tocSubUl"><li>I<ul class="tocSubUl"><li>§ 8-1. Kostnadsgrunnlag</li><li>§ 8-7. Renteberegning av mer- og mindreinntekt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-04-1408" id="dokument"><h1>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-04-1408/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. mars 1999 nr. 302 om økonomisk og teknisk rapportering, inntektsramme for nettvirksomheten og tariffer gjøres følgende endringer:</article> <article class="defaultP" margin-top="true">§ 7-5 femte ledd første punktum skal lyde:</article><article class="legalP" id="kapittel-1-ledd-2">Mindreinntekt som nettselskapet ikke skal hente inn eller som overstiger 25 prosent av tillatt inntekt eksklusiv KILE-fradrag og korrigert KILE på hvert av virksomhetsområdene sentralnett, regionalnett og distribusjonsnett, skal avskrives i rapporteringen til Norges vassdrags- og energidirektorat.</article> <article class="defaultP" margin-top="true">§ 7-5 nytt syvende ledd skal lyde:</article><article class="legalP" id="kapittel-1-ledd-3">I forbindelse med vedtak om mindreinntekt som oppstår som følge av sammenslåing av nettselskap, skal NVE fastsette nærmere krav for håndtering av denne.</article> <article class="defaultP" margin-top="true">§ 8-1 skal lyde:</article><article class="futureLegalArticle" data-name="§8-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Kostnadsgrunnlag</span></span><article class="legalP" id="kapittel-1-foreslåttparagraf-1-ledd-1">Kostnadsgrunnlaget for det aktuelle år fastsettes med utgangspunkt i følgende innrapporterte verdier for regnskapsåret to år tilbake i tid:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">drifts- og vedlikeholdskostnader,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">avskrivninger på investert nettkapital,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">bokført verdi på nettkapital per 31. desember, tillagt 1 prosent for netto arbeidskapital,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">nettap i MWh,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">utbetaling ved svært langvarige avbrudd, jf. § 9A-2, og</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">KILE-beløp, jf. § 9-1.</article></article></li></ul></article><article class="legalP" id="kapittel-1-foreslåttparagraf-1-ledd-2">Verdiene i første ledd bokstav a), e) og f) skal inflasjonsjusteres.</article><article class="legalP" id="kapittel-1-foreslåttparagraf-1-ledd-3">Inflasjonsjusterte pensjonskostnader skal inngå i kostnadsgrunnlaget som et gjennomsnitt av regnskapsårene to til syv år tilbake i tid. For kostnadsgrunnlagene 2016–2019 skal inflasjonsjusterte pensjonskostnader for 2010–2013 som inngår ved beregning av gjennomsnittet etter første punktum, inngå ved beregningen som et gjennomsnitt av regnskapsførte pensjonskostnader for 2007–2013.</article><article class="legalP" id="kapittel-1-foreslåttparagraf-1-ledd-4">Kostnader som er pådratt som følge av overtredelse av lov eller pålegg gitt i medhold av lov skal ikke inngå i kostnadsgrunnlaget.</article></article> <article class="defaultP" margin-top="true">§ 8-6 tredje ledd oppheves.</article> <article class="defaultP" margin-top="true">Nåværende § 8-6 fjerde ledd blir nytt tredje ledd og skal lyde:</article><article class="legalP" id="kapittel-1-ledd-4">Norges vassdrags- og energidirektorat kan etter søknad eller på eget tiltak i særlige tilfeller fastsette inntektsrammen på annet grunnlag enn det som fremkommer av første eller annet ledd.</article> <article class="defaultP" margin-top="true">§ 8-7 skal lyde:</article><article class="futureLegalArticle" data-name="§8-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-7</span>. <span class="legalArticleTitle">Renteberegning av mer- og mindreinntekt</span></span><article class="legalP" id="kapittel-1-foreslåttparagraf-2-ledd-1">Det skal årlig beregnes renter på mer- og mindreinntekt av gjennomsnittet av inngående saldo og utgående saldo før tillegg av årets renter. Årets renter skal legges til ved beregning av utgående saldo for mer- og mindreinntekt.</article><article class="legalP" id="kapittel-1-foreslåttparagraf-2-ledd-2">Årsgjennomsnittet av NIBOR nominell rente med en løpetid på 3 måneder med et tillegg på 0,3 prosentpoeng skal legges til grunn ved beregning av rente på mindreinntekt og merinntekt som utgjør inntil 25 prosent av tillatt inntekt eksklusive KILE-fradrag og korrigert KILE. For Statnett SF sitt sentralnett skal denne renten legges til grunn for mindreinntekt og merinntekt som utgjør inntil 35 prosent av tillatt inntekt eksklusiv KILE-fradrag og korrigert KILE. For overskytende merinntekt på hvert av virksomhetsområdene sentralnett, regionalnett og distribusjonsnett skal NVEs referanserente benyttes.</article><article class="legalP" id="kapittel-1-foreslåttparagraf-2-ledd-3">I forbindelse med vedtak om mindreinntekt som oppstår som følge av sammenslåing av nettselskap, skal NVEs referanserente legges til grunn ved beregning av rente på denne delen av mindreinntektssaldoen.</article></article> <article class="defaultP" margin-top="true">§ 17-6 første ledd skal lyde:</article><article class="legalP" id="kapittel-1-ledd-5">Ved oppkjøp og sammenslåing av nett i tilgrensende nettområder skal det innføres like tariffer. Dersom tariffene i forkant var vesentlig forskjellig, kan ulike tariffer opprettholdes i en overgangsperiode på inntil syv år.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-04-1408/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">§ 7-5 nytt syvende ledd trer i kraft straks, med virkning første gang for rapportering for regnskapsåret 2015.</article><article class="legalP" id="kapittel-2-ledd-2">Endringene i § 8-1 trer i kraft 1. januar 2016, med virkning første gang for beregning av inntektsramme for 2016.</article><article class="legalP" id="kapittel-2-ledd-3">Endringene i § 8-6 trer i kraft straks.</article><article class="legalP" id="kapittel-2-ledd-4">Endringene i § 8-7 trer i kraft straks, med virkning første gang for akkumulert mer- eller mindreinntekt beregnet på grunnlag av tillatt inntekt for 2015.</article><article class="legalP" id="kapittel-2-ledd-5">Øvrige endringer trer i kraft 1. januar 2016.</article></section></main></body></html>