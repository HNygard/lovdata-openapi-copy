<!DOCTYPE html><html lang="no"><head><title>Forskrift om endring i forskrift 2. november 2004 nr. 1441 om tilvirkning og import av legemidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-09-25-1087</dd><dt class="dokid">DokumentID</dt><dd class="dokid">LTI/forskrift/2015-09-25-1087</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 11 s 1809</dd><dt class="dateInForce">I kraft fra</dt><dd class="dateInForce">2015-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-11-02-1441</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§13a</li></ul></dd><dt class="dateOfPublication">Kunngjort</dt><dd class="dateOfPublication">2015-09-25 14:50</dd><dt class="journalNumber">Journalnummer</dt><dd class="journalNumber">2015-0925</dd><dt class="titleShort">Korttittel</dt><dd class="titleShort">Endr. i forskrift om tilvirkning og import av legemidler</dd><dt class="title">Tittel</dt><dd class="title">Forskrift om endring i forskrift 2. november 2004 nr. 1441 om tilvirkning og import av legemidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 25. september 2015 med hjemmel i lov 4. desember 1992 nr. 132 om legemidler m.v. (legemiddelloven) § 13a fjerde ledd. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2015-09-25-1087</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 2. november 2004 nr. 1441 om tilvirkning og import av legemidler<ul class="tocSubUl"><li>I<ul class="tocSubUl"><li>§ 3-2a. Tilbakehold, beslagleggelse og destruksjon av legemidler ved personlig import ved forsendelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-09-25-1087" id="dokument"><h1>Forskrift om endring i forskrift 2. november 2004 nr. 1441 om tilvirkning og import av legemidler</h1><section class="section" data-name="kapI" id="kapittel-1" data-lovdata-URL="LTI/forskrift/2015-09-25-1087/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. november 2004 nr. 1441 om tilvirkning og import av legemidler gjøres følgende endringer:</article> <article class="defaultP" margin-top="true">Ny § 3-2a skal lyde:</article><article class="futureLegalArticle" data-name="§3-2a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-2a</span>. <span class="legalArticleTitle">Tilbakehold, beslagleggelse og destruksjon av legemidler ved personlig import ved forsendelse</span></span><article class="legalP" id="kapittel-1-foreslåttparagraf-1-ledd-1">Legemidler som importeres i strid med § 3-2 kan tilbakeholdes, beslaglegges og destrueres av tollmyndighetene.</article><article class="legalP" id="kapittel-1-foreslåttparagraf-1-ledd-2">Virksomheter som utfører forsendelse og tollbehandling skal varsle den som har importert legemidlet om at legemidlet er tilbakeholdt, årsaken til dette, og at det kan beslaglegges og destrueres.</article><article class="legalP" id="kapittel-1-foreslåttparagraf-1-ledd-3">Den som har importert legemidlet kan innen 10 dager etter at varsel er sendt uttale seg i saken. For øvrig gjelder reglene om forhåndsvarsling i § 16 i lov 2. februar 1967 om behandlingsmåten i forvaltningssaker (forvaltningsloven).</article><article class="legalP" id="kapittel-1-foreslåttparagraf-1-ledd-4">Har virksomheten som utfører forsendelse og tollbehandling oppgitt en elektronisk adresse for mottak av tilbakemeldinger, er tilsvaret rettidig framsatt dersom det er kommet fram til denne adressen innen fristens utløp. Sendes tilsvaret med postoperatør, er det nok at tilsvaret før utløpet av fristen er avgitt til postoperatøren som skal sørge for å få svaret frem til virksomheten som sendte varsel etter tredje ledd.</article><article class="legalP" id="kapittel-1-foreslåttparagraf-1-ledd-5">Dersom den som har importert legemidlet ikke uttaler seg innen fristen, kan legemidlet beslaglegges og destrueres. Forvaltningsloven § 23, § 24, § 25 og § 27 kommer ikke til anvendelse i slike tilfeller.</article><article class="legalP" id="kapittel-1-foreslåttparagraf-1-ledd-6">Dersom den som har importert legemidlet uttaler seg i saken innen fristen som nevnt i tredje ledd, skal Statens legemiddelverk fatte enkeltvedtak om at legemidlet skal utleveres, eller at legemidlet skal beslaglegges og destrueres.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-09-25-1087/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2015.</article></section></main></body></html>