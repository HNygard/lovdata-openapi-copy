<!DOCTYPE html><html lang="no"><head><title>Forskrift om endring i forskrift til opplæringslova og forskrift til privatskolelova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-17-708</dd><dt class="dokid">DokumentID</dt><dd class="dokid">LTI/forskrift/2015-06-17-708</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 7 s 1125</dd><dt class="dateInForce">I kraft fra</dt><dd class="dateInForce">2015-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-23-724</li><li>forskrift/2006-07-14-932</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-61/§2-3</li><li>lov/2003-07-04-84/§2-3</li></ul></dd><dt class="dateOfPublication">Kunngjort</dt><dd class="dateOfPublication">2015-06-24 16:00</dd><dt class="journalNumber">Journalnummer</dt><dd class="journalNumber">2015-0573</dd><dt class="titleShort">Korttittel</dt><dd class="titleShort">Endr. i forskrift til opplæringslova m.fl.</dd><dt class="title">Tittel</dt><dd class="title">Forskrift om endring i forskrift til opplæringslova og forskrift til privatskolelova</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 17. juni 2015 med hjemmel i lov 17. juli 1998 nr. 61 om grunnskolen og den vidaregåande opplæringa (opplæringslova) § 2-3 og lov 4. juli 2003 nr. 84 om private skolar med rett til statstilskot (privatskolelova) § 2-3.</dd><dt class="refid">RefID</dt><dd class="refid">forskrift/2015-06-17-708</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til opplæringslova og forskrift til privatskolelova<ul class="tocSubUl"><li>I<ul class="tocSubUl"><li>§ 1-8. Opplæring i framandspråk, språkleg fordjuping og arbeidslivsfag i grunnskolen</li><li>§ 1-9. Nærmare om opplæring i framandspråk, språkleg fordjuping og arbeidslivsfag i grunnskolen</li></ul></li><li>II<ul class="tocSubUl"><li>§ 2A-6. Opplæring i framandspråk, språkleg fordjuping og arbeidslivsfag i grunnskolen</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-17-708" id="dokument"><h1>Forskrift om endring i forskrift til opplæringslova og forskrift til privatskolelova</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-17-708/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. juni 2006 nr. 724 til opplæringslova blir det gjort følgende endringer:</article> <article class="defaultP" margin-top="true">§ 1-8 skal lyde:</article><article class="futureLegalArticle" data-name="§1-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-8</span>. <span class="legalArticleTitle">Opplæring i framandspråk, språkleg fordjuping og arbeidslivsfag i grunnskolen</span></span><article class="legalP" id="kapittel-1-foreslåttparagraf-1-ledd-1">Elevane på ungdomstrinnet i grunnskolen skal i tillegg til opplæring i engelsk ha opplæring i eit framandspråk til, språkleg fordjuping i engelsk, norsk eller samisk eller opplæring i arbeidslivsfaget.</article><article class="legalP" id="kapittel-1-foreslåttparagraf-1-ledd-2">Skoleeigaren skal tilby opplæring i framandspråk i minst eitt av dei fire språka tysk, fransk, spansk eller russisk etter læreplanen i framandspråk på nivå I ved kvar skole. I tillegg kan det vere tilbod om andre språk, også ikkje-europeiske, etter same læreplanen. Skoleeigaren bestemmer kva for framandspråk elevane skal få tilbod om, og korleis dette skal organiserast.</article><article class="legalP" id="kapittel-1-foreslåttparagraf-1-ledd-3">Skoleeigaren skal tilby opplæring i språkleg fordjuping i minst eitt av faga norsk, engelsk eller samisk ved kvar skole. Skoleeigaren bestemmer kva for språkleg fordjuping elevane skal få tilbod om, og korleis dette skal organiserast. Skoleeigarar kan i tillegg tilby arbeidslivsfaget.</article><article class="legalP" id="kapittel-1-foreslåttparagraf-1-ledd-4">Elevar som har hatt opplæring i framandspråk, språkleg fordjuping eller arbeidslivsfaget, har ikkje rett til å halde fram med opplæring i det faget dei har begynt på, dersom dei skifter skole. Skoleeigaren bør likevel, så langt det er mogleg, leggje til rette for at elevane kan halde fram med opplæring i det språket eller faget dei har begynt på.</article><article class="legalP" id="kapittel-1-foreslåttparagraf-1-ledd-5">Når ein elev har valt anten framandspråk, språkleg fordjuping eller arbeidslivsfag, skal eleven ha faget på heile ungdomstrinnet. Elevane kan i det første halvåret likevel gjere omval i samråd med skolen. Når det ligg føre særlege grunnar, kan skoleeigaren godkjenne overgang på eit seinare tidspunkt.</article><article class="legalP" id="kapittel-1-foreslåttparagraf-1-ledd-6">Skoleeigarar kan tilby fordjuping i matematikk til elevar som begynner på 8. trinn i skoleåret 2015/2016, som eit alternativ til eitt framandspråk til, til språkleg fordjuping i engelsk, norsk eller samisk eller arbeidslivsfaget. Skoleeigarar som vel å tilby fordjuping i matematikk for elevar på 8. trinn i skoleåret 2015/2016, må tilby faget for desse elevane gjennom alle dei tre åra på ungdomstrinnet. For fordjuping i matematikk gjeld fjerde og femte ledd tilsvarande. Føresegna får ein tilsvarande bruk for elevar som er omfatta av § 1-9 første ledd i forskrifta.</article></article> <article class="defaultP" margin-top="true">§ 1-9 skal lyde:</article><article class="futureLegalArticle" data-name="§1-9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-9</span>. <span class="legalArticleTitle">Nærmare om opplæring i framandspråk, språkleg fordjuping og arbeidslivsfag i grunnskolen</span></span><article class="legalP" id="kapittel-1-foreslåttparagraf-2-ledd-1">Elevar som får opplæring i samisk som første- eller andrespråk, er unnatekne frå kravet om opplæring etter § 1-8. Desse elevane har likevel rett til opplæring i framandspråk eller språkleg fordjuping dersom dei ønskjer det, eventuelt også arbeidslivsfaget dersom skoleeigar tilbyr dette faget.</article><article class="legalP" id="kapittel-1-foreslåttparagraf-2-ledd-2">Elevar som får opplæring i finsk som andrespråk etter opplæringslova § 2-7, norsk teiknspråk etter opplæringlova § 2-6 eller særskild språkopplæring etter opplæringslova § 2-8, kan etter søknad bli fritekne frå kravet om opplæring i framandspråk eller språkleg fordjuping.</article><article class="legalP" id="kapittel-1-foreslåttparagraf-2-ledd-3">Elevar som er unnatekne frå kravet om opplæring i framandspråk eller språkleg fordjuping, skal få forsterka opplæring i engelsk, norsk, samisk, finsk eller eit anna språk som eleven alt har eit grunnlag i.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-06-17-708/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 14. juli 2006 nr. 932 til privatskolelova blir det gjort følgende endring:</article> <article class="defaultP" margin-top="true">§ 2A-6 skal lyde:</article><article class="futureLegalArticle" data-name="§2A-6" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2A-6</span>. <span class="legalArticleTitle">Opplæring i framandspråk, språkleg fordjuping og arbeidslivsfag i grunnskolen</span></span><article class="legalP" id="kapittel-2-foreslåttparagraf-1-ledd-1">Elevane på ungdomstrinnet i grunnskolen skal i tillegg til opplæring i engelsk ha opplæring i eit framandspråk til, språkleg fordjuping i engelsk, norsk eller samisk eller opplæring i arbeidslivsfaget.</article><article class="legalP" id="kapittel-2-foreslåttparagraf-1-ledd-2">Skolen skal tilby opplæring i framandspråk i minst eitt av dei fire språka tysk, fransk, spansk eller russisk etter læreplanen i framandspråk på nivå I. I tillegg kan det vere tilbod om andre språk, også ikkje-europeiske, etter same læreplanen. Skolen bestemmer kva for framandspråk elevane skal få tilbod om, og korleis dette skal organiserast.</article><article class="legalP" id="kapittel-2-foreslåttparagraf-1-ledd-3">Skolen skal tilby opplæring i språkleg fordjuping i minst eitt av faga norsk, engelsk eller samisk ved kvar skole. Skolen bestemmer kva for språkleg fordjuping elevane skal få tilbod om, og korleis dette skal organiserast. Skolen kan i tillegg tilby arbeidslivsfaget.</article><article class="legalP" id="kapittel-2-foreslåttparagraf-1-ledd-4">Elevar som har hatt opplæring i framandspråk, språkleg fordjuping eller arbeidslivsfaget, har ikkje rett til å halde fram med opplæring i det faget dei har begynt på, dersom dei skifter skole. Skolen bør likevel, så langt det er mogleg, leggje til rette for at elevane kan halde fram med opplæring i det språket eller faget dei har begynt på.</article><article class="legalP" id="kapittel-2-foreslåttparagraf-1-ledd-5">Når ein elev har valt anten framandspråk, språkleg fordjuping eller arbeidslivsfag, skal eleven ha faget på heile ungdomstrinnet. Elevane kan i det første halvåret likevel gjere omval i samråd med skolen. Når det ligg føre særlege grunnar, kan skolen godkjenne overgang på eit seinare tidspunkt.</article><article class="legalP" id="kapittel-2-foreslåttparagraf-1-ledd-6">Skolen kan tilby fordjuping i matematikk til elevar som begynner på 8. trinn i skoleåret 2015/2016, som eit alternativ til eit framandspråk til, til språkleg fordjuping i engelsk, norsk eller samisk eller arbeidslivsfaget. Skolen som vel å tilby fordjuping i matematikk for elevar på 8. trinn i skoleåret 2015/2016, må tilby faget for desse elevane gjennom alle dei tre åra på ungdomstrinnet. For fordjuping i matematikk gjeld fjerde og femte ledd tilsvarande.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2015-06-17-708/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene i pkt. I og II trer i kraft 1. august 2015.</article></section></main></body></html>