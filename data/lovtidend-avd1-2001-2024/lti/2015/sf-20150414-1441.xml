<!DOCTYPE html><html lang="no"><head><title>Forskrift om ordning for Saemien Åålmege</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-04-14-1441</dd><dt class="dokid">DokumentID</dt><dd class="dokid">LTI/forskrift/2015-04-14-1441</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 14 s 2308</dd><dt class="dateInForce">I kraft fra</dt><dd class="dateInForce">2015-04-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§2</li><li>forskrift/2013-12-13-1453</li></ul></dd><dt class="dateOfPublication">Kunngjort</dt><dd class="dateOfPublication">2015-12-14 14:45</dd><dt class="journalNumber">Journalnummer</dt><dd class="journalNumber">2015-1214</dd><dt class="titleShort">Korttittel</dt><dd class="titleShort">Forskrift om ordning for Saemien Åålmege</dd><dt class="title">Tittel</dt><dd class="title">Forskrift om ordning for Saemien Åålmege</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 14. april 2015 med hjemmel i lov 7. juni 1996 nr. 31 om Den norske kirke (kirkeloven) § 2 tredje ledd, jf. delegeringsvedtak 13. desember 2013 nr. 1453.</dd><dt class="refid">RefID</dt><dd class="refid">forskrift/2015-04-14-1441</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ordning for Saemien Åålmege<ul class="tocSubUl"><li>§ 1. Formål</li><li>§ 2. Menighetsråd</li><li>§ 3. Kirkelig betjening</li><li>§ 4. Tilsyn</li><li>§ 5. Medlemsregister</li><li>§ 6. Medlemskap og stemmerett</li><li>§ 7. Valg og sammensetning av menighetsråd</li><li>§ 8. Menighetsrådets oppgaver</li><li>§ 9. Formene for menighetsrådets virksomhet</li><li>§ 10. Menighetsmøtet</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-04-14-1441" id="dokument"><h1>Forskrift om ordning for Saemien Åålmege</h1><article class="legalArticle" data-lovdata-URL="LTI/forskrift/2015-04-14-1441/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å etablere en særskilt ordning med en samisk menighet i sørsamisk språkområde for å fremme sørsamisk kirkeliv. Menighetens navn er Saemien Åålmege.</article></article><article class="legalArticle" data-lovdata-URL="LTI/forskrift/2015-04-14-1441/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Menighetsråd</span></h2><article class="legalP" id="paragraf-2-ledd-1">Det velges et menighetsråd for den samiske menigheten i sørsamisk språkområde. Menighetsrådets navn er Saemien Åålmegeraerie.</article></article><article class="legalArticle" data-lovdata-URL="LTI/forskrift/2015-04-14-1441/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kirkelig betjening</span></h2><article class="legalP" id="paragraf-3-ledd-1">Den særskilte kirkelige betjening av sørsamer i og utenfor sørsamisk språkområde skjer ved presten for sørsamer, som leder prestetjenesten i området og sørger for nødvendig samordning med menighetsrådets virksomhet, diakon, og eventuelle øvrige statlige stillinger med arbeidsoppgaver knyttet til sørsamisk kirkeliv.</article></article><article class="legalArticle" data-lovdata-URL="LTI/forskrift/2015-04-14-1441/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn</span></h2><article class="legalP" id="paragraf-4-ledd-1">Nidaros biskop fører tilsyn med Saemien Åålmege, menighetsråd, prest og øvrige tilsatte i samsvar med bestemmelser gitt i tjenesteordning for biskoper. Der det sørsamiske språkområdet ligger i et annet bispedømme, skal tilsynet utøves i samråd med biskopen i det aktuelle bispedømmet.</article></article><article class="legalArticle" data-lovdata-URL="LTI/forskrift/2015-04-14-1441/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Medlemsregister</span></h2><article class="legalP" id="paragraf-5-ledd-1">Kirkerådet fører i samarbeid med menighetsrådet medlemsregister for menigheten.</article></article><article class="legalArticle" data-lovdata-URL="LTI/forskrift/2015-04-14-1441/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Medlemskap og stemmerett</span></h2><article class="legalP" id="paragraf-6-ledd-1">Medlem av Den norske kirke blir også medlem av den samiske menigheten i sørsamisk språkområde hvis vedkommende blir registrert som medlem i Saemien Åålmege og:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">regner seg som same eller er gift, partner eller samboer med en same og er bosatt i sørsamisk språkområde eller</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">regner seg som sørsame eller er gift, partner eller samboer med en sørsame og er bosatt utenfor sørsamisk språkområde eller</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">har foreldre som er medlem i sørsamisk menighet eller</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">har annen tilknytning til sørsamisk kirkeliv ut fra nærmere kriterier bestemt av menighetsrådet.</article></article></li></ul></article><article class="legalP" id="paragraf-6-ledd-2">Nidaros bispedømmeråd avgjør i tvilstilfeller om en person fyller vilkårene for å bli medlem.</article><article class="legalP" id="paragraf-6-ledd-3">Medlemmer som har kirkelig stemmerett, kan stemme ved valg av menighetsråd og under menighetsmøte.</article><article class="legalP" id="paragraf-6-ledd-4">Medlemskap i menigheten innebærer ingen begrensninger i rettigheter og plikter medlemmene har i det sokn der de er bosatt.</article></article><article class="legalArticle" data-lovdata-URL="LTI/forskrift/2015-04-14-1441/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Valg og sammensetning av menighetsråd</span></h2><article class="legalP" id="paragraf-7-ledd-1">Saemien Åålmegeraerie, menighetsrådet for den samiske menigheten i sørsamisk språkområde består av sørsamepresten og 4 andre medlemmer. Flertallet i menighetsrådet skal være samer som kan skrives inn i samemanntallet, jf. lov 12. juni 1987 nr. 56 om Sametinget og andre samiske rettsforhold (sameloven) § 2-6.</article><article class="legalP" id="paragraf-7-ledd-2">Bestemmelsene i kirkeloven § 6 og § 7 og regler for valg av menighetsråd fastsatt av Kirkemøtet gjelder så langt de passer. Stemmegivningen skjer per post i samsvar med regler om stemmegivning ved valg av bispedømmeråd. Valg av menighetsråd skjer for øvrig etter ordning fastsatt av menighetsrådet.</article></article><article class="legalArticle" data-lovdata-URL="LTI/forskrift/2015-04-14-1441/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Menighetsrådets oppgaver</span></h2><article class="legalP" id="paragraf-8-ledd-1">Kirkeloven § 9, § 10 og § 11 om menighetsrådet og menighetsmøtet og § 14 om kirkelig fellesråd gjelder så langt de passer.</article><article class="legalP" id="paragraf-8-ledd-2">Bestemmelser i gudstjenestebøkene og regler for bruk av kirken gjelder tilsvarende så langt de passer. Menighetsrådet treffer avgjørelser og opptrer på vegne av menigheten når det etter lov, forskrift eller i bestemmelsene her ikke fremgår at myndigheten er lagt til et annet organ.</article><article class="legalP" id="paragraf-8-ledd-3">Menighetsrådet fremmer forslag overfor bispedømmerådet om opprettelse og nedleggelse av stillinger innen det sørsamiske arbeidsfeltet. Nidaros bispedømmeråd tilsetter sørsameprest og utøver sammen med biskopen arbeidsgiveransvaret etter vanlige regler. Biskopen leder prestetjenesten, jf. tjenesteordning for biskop. Nidaros bispedømmeråd tilsetter og har arbeidsgiveransvar for diakon, daglig leder og ev. øvrige statlige stillinger med arbeidsoppgaver knyttet til sørsamisk kirkeliv. Arbeidsgivermyndighet for disse kan delegeres til menighetsrådet, med unntak av tilsettings- og sanksjonsmyndigheten.</article><article class="legalP" id="paragraf-8-ledd-4">Menighetsrådet gir uttalelse i forbindelse med tilsetting av statlige tjenestemenn knyttet til kirkelig betjening av sørsamer, fremmer søknader om finansiering av tiltak og virksomhet innenfor sørsamisk kirkeliv og avgir for øvrig uttalelse når departement eller annen kirkelig myndighet ber om det, eller når menighetsrådet av eget tiltak ønsker å uttale seg.</article><article class="legalP" id="paragraf-8-ledd-5">Bispedømmerådet har budsjett- og økonomiansvar for virksomheten. Myndigheten kan delegeres til menighetsrådet. Menighetsrådet foreslår budsjett for rådets virksomhet.</article></article><article class="legalArticle" data-lovdata-URL="LTI/forskrift/2015-04-14-1441/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Formene for menighetsrådets virksomhet</span></h2><article class="legalP" id="paragraf-9-ledd-1">Kirkeloven § 8 og § 13 og bestemmelsene om formene for menighetsrådets virksomhet gitt av Kirkemøtet, gjelder så langt de passer.</article><article class="legalP" id="paragraf-9-ledd-2">Den særskilt valgte sørsamiske representanten i Nidaros bispedømmeråd og i Samisk kirkeråd har møte- og talerett i rådet.</article><article class="legalP" id="paragraf-9-ledd-3">Menighetsrådet kan opprette underutvalg for geografisk avgrensede områder innen det sørsamiske området.</article><article class="legalP" id="paragraf-9-ledd-4">Menighetsrådet skal ha en daglig leder av virksomheten.</article><article class="legalP" id="paragraf-9-ledd-5">Utskrift av møteboken sendes til Samisk kirkeråd og bispedømmerådene i Nidaros, Hamar og Sør-Hålogaland.</article></article><article class="legalArticle" data-lovdata-URL="LTI/forskrift/2015-04-14-1441/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Menighetsmøtet</span></h2><article class="legalP" id="paragraf-10-ledd-1">Kirkeloven § 10 og § 11 og regler om formene for menighetsmøtets virksomhet gitt av Kirkemøtet, gjelder tilsvarende så langt de passer. Avstemning i menighetsmøtet kan skje per post i saker der menighetsrådet treffer bestemmelse om det.</article></article><article class="legalArticle" data-lovdata-URL="LTI/forskrift/2015-04-14-1441/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft straks.</article></article></main></body></html>