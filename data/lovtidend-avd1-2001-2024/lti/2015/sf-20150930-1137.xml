<!DOCTYPE html><html lang="no"><head><title>Forskrift om endring i forskrift om forsikringsselskapers opplysningsplikt for avtaler om annen forsikring enn livsforsikring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-09-30-1137</dd><dt class="dokid">DokumentID</dt><dd class="dokid">LTI/forskrift/2015-09-30-1137</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 11 s 1857</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-05-03-469</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-69/§2-3</li></ul></dd><dt class="dateOfPublication">Kunngjort</dt><dd class="dateOfPublication">2015-10-02 16:00</dd><dt class="journalNumber">Journalnummer</dt><dd class="journalNumber">2015-0947</dd><dt class="titleShort">Korttittel</dt><dd class="titleShort">Endr. i forskrift om forsikringsselskaps opplysningsplikt</dd><dt class="title">Tittel</dt><dd class="title">Forskrift om endring i forskrift om forsikringsselskapers opplysningsplikt for avtaler om annen forsikring enn livsforsikring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 30. september 2015 med hjemmel i lov 16. juni 1989 nr. 69 om forsikringsavtaler (forsikringsavtaleloven) § 2-3.</dd><dt class="refid">RefID</dt><dd class="refid">forskrift/2015-09-30-1137</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forsikringsselskapers opplysningsplikt for avtaler om annen forsikring enn livsforsikring<ul class="tocSubUl"><li>I<ul class="tocSubUl"><li>§ 5-1. Opplysningsplikt om forsikringsskjønn</li><li>§ 5-2. Opplysningsplikt ved manglende adgang til forsikringsskjønn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-09-30-1137" id="dokument"><h1>Forskrift om endring i forskrift om forsikringsselskapers opplysningsplikt for avtaler om annen forsikring enn livsforsikring</h1><section class="section" data-name="kapI" id="kapittel-1" data-lovdata-URL="LTI/forskrift/2015-09-30-1137/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. mai 2007 nr. 469 om forsikringsselskapers opplysningsplikt for avtaler om annen forsikring enn livsforsikring gjøres følgende endring:</article> <article class="defaultP" margin-top="true">Nytt kapittel 5 skal lyde:</article><span class="futuretitle" id="kapittel-1-foreslåttittel-1">Kapittel 5. Opplysningsplikt om forsikringsskjønn</span><article class="futureLegalArticle" data-name="§5-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Opplysningsplikt om forsikringsskjønn</span></span><article class="legalP" id="kapittel-1-foreslåttparagraf-1-ledd-1">Er adgang til å kreve forsikringsskjønn ved forsikringsoppgjør inntatt i forsikringsavtalen, skal selskapet særskilt informere sikrede om adgangen til å velge forsikringsskjønn og gi nærmere informasjon om forsikringsskjønn.</article><article class="legalP" id="kapittel-1-foreslåttparagraf-1-ledd-2">Selskapets opplysningsplikt inntrer når det er inntruffet en skade og anslått skadekostnad overstiger 3 ganger grunnbeløpet i folketrygden, eller i alle tilfeller, på forespørsel fra sikrede.</article></article><article class="futureLegalArticle" data-name="§5-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Opplysningsplikt ved manglende adgang til forsikringsskjønn</span></span><article class="legalP" id="kapittel-1-foreslåttparagraf-2-ledd-1">Hvis selskapet ikke har inntatt adgangen til forsikringsskjønn ved forsikringsoppgjør i forsikringsavtalen, skal selskapet i forbindelse med tegningen av en forsikring og ved fornyelser opplyse om dette. Dette gjelder ikke forsikringsavtaler der det ikke er vanlig å avtale adgang til å kreve forsikringsskjønn.</article></article> <article class="defaultP" margin-top="true">Nåværende kapittel 5 blir nytt kapittel 6 og nåværende § 5-1 og § 5-2 blir nye § 6-1 og § 6-2.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-09-30-1137/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. januar 2016.</article></section></main></body></html>