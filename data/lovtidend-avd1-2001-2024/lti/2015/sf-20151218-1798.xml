<!DOCTYPE html><html lang="no"><head><title>Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-18-1798</dd><dt class="dokid">DokumentID</dt><dd class="dokid">LTI/forskrift/2015-12-18-1798</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 17 s 2708</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-634</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/2005-06-17-62/§1-3</li><li>lov/2005-06-17-62/§4-4</li><li>forskrift/2010-02-12-158/§68</li></ul></dd><dt class="dateOfPublication">Kunngjort</dt><dd class="dateOfPublication">2016-01-04 15:45</dd><dt class="journalNumber">Journalnummer</dt><dd class="journalNumber">2015-1497</dd><dt class="titleShort">Korttittel</dt><dd class="titleShort">Endr. i innretningsforskriften</dd><dt class="title">Tittel</dt><dd class="title">Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet 18. desember 2015 med hjemmel i lov 29. november 1996 nr. 72 om petroleumsvirksomhet § 10-18, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3 og § 4-4 og forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68 første ledd bokstav b.</dd><dt class="refid">RefID</dt><dd class="refid">forskrift/2015-12-18-1798</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-18-1798" id="dokument"><h1>Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-18-1798/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. april 2010 nr. 634 om utforming og utrustning av innretninger med mer i petroleumsvirksomheten (innretningsforskriften) gjøres følgende endringer:</article> <article class="defaultP" margin-top="true">§ 1 Virkeområde</article> <article class="defaultP" margin-top="true">Tredje ledd, bokstav b skal lyde:</article><article class="legalP" id="kapittel-1-ledd-2">innretningen må brukes på en måte som gjør det mulig å bruke en flagg- og klassepraksis som innebærer en kalenderbasert resertifisering, deriblant femårig hovedbesiktigelse,</article> <article class="defaultP" margin-top="true">§ 7 Hovedsikkerhetsfunksjoner</article> <article class="defaultP" margin-top="true">Andre ledd, bokstav b og e: «opprettholdelse av» slettes.</article> <article class="defaultP" margin-top="true">§ 18 Systemer for intern og ekstern kommunikasjon</article> <article class="defaultP" margin-top="true">Første ledd, første punktum skal lyde:</article><article class="legalP" id="kapittel-1-ledd-3">Midlertidig og permanent bemannede innretninger skal utstyres med kommunikasjonssystemer som til enhver tid gjør det mulig å kommunisere internt på innretningen, og mellom innretningen og skip, luftfartøy og land.</article> <article class="defaultP" margin-top="true">§ 39 Ballastsystem</article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-4">Flytende innretninger skal være utstyrt med robuste ballast-, lense- og dreneringssystemer for å opprettholde nødvendig dypgående, stabilitet og skrogstyrke under normal bruk. I tillegg skal ballastsystemet kunne bringe innretningen til en sikker tilstand etter utilsiktet dypgående, trim eller krengning. Systemene skal kunne tømme og fylle alle tanker og tømme vanntette rom på en effektiv måte.</article> <article class="defaultP" margin-top="true">§ 49 Brønnkontrollutstyr</article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-5">Brønnkontrollutstyr skal utformes og skal kunne aktiveres slik at det ivaretar både barriereintegritet og brønnkontroll. Ved boring med retur av borevæske tilbake til innretningen uten at brønnsikringsventil er installert, skal det installeres utstyr med nødvendig kapasitet til å lede gass og formasjonsvæsker bort fra innretningen inntil personellet er evakuert. Utstyret skal være installert ved boring gjennom stigerør når brønnsikringsventil er installert på havbunnen.</article> <article class="defaultP" margin-top="true">§ 62 Stabilitet</article> <article class="defaultP" margin-top="true">Første og nye andre og tredje ledd skal lyde:</article><article class="legalP" id="kapittel-1-ledd-6">Flytende innretninger skal ha oppdrift og stabilitet i intakt og skadet tilstand.</article><article class="legalP" id="kapittel-1-ledd-7">Innretningene skal tåle fylling av minst ett vanntett rom mot sjøen som er helt eller delvis under vannlinjen, eller rom som inneholder rørsystemer forbundet med sjøen. I tillegg skal innretningen tåle kollisjonsskader på minst ett vanntett skott i eksponerte områder. Halvt nedsenkbare innretninger skal ha reserveoppdrift i dekket.</article><article class="legalP" id="kapittel-1-ledd-8">Rørsystemer innenfor kollisjonsområdet skal anses som skadet.</article> <article class="defaultP" margin-top="true">Andre ledd blir nytt fjerde ledd.</article> <article class="defaultP" margin-top="true">§ 63 Forankring og posisjonering</article> <article class="defaultP" margin-top="true">Andre og tredje ledd oppheves. Fjerde ledd blir nytt andre ledd.</article> <article class="defaultP" margin-top="true">§ 77 EMC</article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-9">Apparater og faste installasjoner som omfattes av Nasjonal kommunikasjonsmyndighets forskrift om elektromagnetisk kompatibilitet (EMC) for elektronisk kommunikasjon, skal være i samsvar med kravene i den forskriften, også når slikt utstyr brukes i petroleumsvirksomheten.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-18-1798/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2016.</article></section></main></body></html>