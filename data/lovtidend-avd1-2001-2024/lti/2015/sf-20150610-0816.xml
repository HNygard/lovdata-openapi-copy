<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Høyskolen for Ledelse og Teologi</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-10-816</dd><dt class="dokid">DokumentID</dt><dd class="dokid">LTI/forskrift/2015-06-10-816</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 8 s 1375</dd><dt class="dateInForce">I kraft fra</dt><dd class="dateInForce">2015-06-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-09-1259</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-1</li><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li><li>lov/2005-04-01-15/§7-1</li></ul></dd><dt class="dateOfPublication">Kunngjort</dt><dd class="dateOfPublication">2015-07-07 15:00</dd><dt class="journalNumber">Journalnummer</dt><dd class="journalNumber">2015-0637</dd><dt class="titleShort">Korttittel</dt><dd class="titleShort">Endr. i forskrift om opptak mv. ved HLT</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Høyskolen for Ledelse og Teologi</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høyskolen for Ledelse og Teologi 10. juni 2015 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-1, § 3-3, § 3-4, § 3-5, § 3-6, § 3-7, § 3-8, § 3-9, § 3-10, § 3-11, § 4-2, § 4-5, § 4-7, § 4-8, § 5-1, § 5-2, § 5-3 og § 7-1.</dd><dt class="refid">RefID</dt><dd class="refid">forskrift/2015-06-10-816</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Høyskolen for Ledelse og Teologi<ul class="tocSubUl"><li>I<ul class="tocSubUl"><li>2.2 Generelle opptakskrav<ul class="tocSubUl"><li>2.2.1 Generell studiekompetanse</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-10-816" id="dokument"><h1>Forskrift om endring i forskrift om opptak, studier og eksamen ved Høyskolen for Ledelse og Teologi</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-10-816/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. september 2013 nr. 1259 om opptak, studier og eksamen ved Høyskolen for Ledelse og Teologi gjøres følgende endringer:</article> <article class="defaultP" margin-top="true">Overskriften til pkt. 1.4 skal lyde:</article> <article class="defaultP" margin-top="true"><i>Kopi av dokumentasjon</i></article> <article class="defaultP" margin-top="true">Pkt. 1.2 Studentenes undersøkelses- og opplysningsplikt første ledd skal lyde:</article><article class="legalP" id="kapittel-1-ledd-2">Enhver student ved HLT plikter å gjøre seg kjent med gjeldende reglement om studier og eksamen ved HLT. Videre plikter studenten å sette seg inn i studieplaner, kursbeskrivelser, eksamensplaner, rutiner for eksamen, regler for behandling av fusk og nødvendige forutsetninger for å gå opp til eksamen. Regler, planer og rutiner finnes tilgjengelig på www.hlt.no og på Fronter i «Skolens fellesrom».</article> <article class="defaultP" margin-top="true">Pkt. 1.3 Studieavgift (semesteravgift) skal lyde:</article><article class="legalP" id="kapittel-1-ledd-3">Enhver student er forpliktet til å betale studieavgift (semesteravgift) for normert studietid for det aktuelle studium. Normert studietid for det enkelte studium fremgår av studieprogrammet. Studieavgiften betales ved begynnelsen av hvert semester. For mer informasjon om priser, se vår hjemmeside (www.hlt.no).</article><article class="legalP" id="kapittel-1-ledd-4">Det er mulig å melde seg ut underveis i studiet (jf. kapittel 2, pkt. 2.1.4). Betalt studieavgift refunderes ikke.</article><article class="legalP" id="kapittel-1-ledd-5">HLT er medlem i SIO (Studentsamskipnaden i Oslo og Akershus). SIO-avgiften må betales i tillegg til studieavgiften ved HLT. HLT vil fakturere studentene for dette beløpet og overføre det til SIO etter krav fra dem. For mer informasjon om SiO-avgift prisen se vår hjemmeside (www.hlt.no). Dersom studenten unnlater å betale studieavgiften, mister han/hun retten til studieplass.</article> <article class="defaultP" margin-top="true">Pkt. 1.4 Kopi av dokumentasjon skal lyde:</article><article class="legalP" id="kapittel-1-ledd-6">Følgende regler gjelder for innsending av kopier til HLT:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Det skal være kopier av originale vitnemål og attester. Kopi av kopier godtas ikke.</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">HLT kan kreve at søkere som blir tatt opp foreviser originale vitnemål og attester.</article></article></li></ul></article><article class="legalP" id="kapittel-1-ledd-7">Forfalskninger rammes av straffelovens § 182, og vil bli politianmeldt. For søkere som befinner seg i utlandet, gjelder de samme reglene.</article> <article class="defaultP" margin-top="true">Pkt. 2.1 fram til paragraf pkt. 2.4 skal lyde:</article><span class="futuretitle" id="kapittel-1-foreslåttittel-1">2.1 Opptak</span><article class="legalP" id="kapittel-1-ledd-8">HLT tar opp studenter for studiestart både i høstsemesteret og vårsemesteret.</article><section class="section" data-name="kap2.2" id="kapittel-1-kapittel-1" data-lovdata-URL="LTI/forskrift/2015-06-10-816/KAPITTEL_1-1"><h3>2.2 Generelle opptakskrav</h3><article class="legalP" id="kapittel-1-kapittel-1-ledd-1">Skolen følger de til enhver tid gjeldende forskrifter fra Kunnskapsdepartementet (KD) med spesifikasjon av krav til generell studiekompetanse for universiteter og høgskoler.</article><section class="section" data-name="kap2.2.1" id="kapittel-1-kapittel-1-kapittel-1" data-lovdata-URL="LTI/forskrift/2015-06-10-816/KAPITTEL_1-1-1"><h4>2.2.1 Generell studiekompetanse</h4><article class="legalP" id="kapittel-1-kapittel-1-kapittel-1-ledd-1">Søkere må ha generell studiekompetanse i samsvar med bestemmelser i gjeldende forskrift om opptak til høyere utdanning.</article><span class="futuretitle" id="kapittel-1-kapittel-1-kapittel-1-foreslåttittel-1">2.2.2 Opptak på grunnlag av realkompetanse</span><article class="legalP" id="kapittel-1-kapittel-1-kapittel-1-ledd-2">Realkompetanse er all den relevante kompetansen en person har skaffet seg gjennom lønnet eller ulønnet arbeid, utdanning, organisasjonserfaring eller på annen måte.</article><article class="legalP" id="kapittel-1-kapittel-1-kapittel-1-ledd-3">Søkere som ikke har generell studiekompetanse og som fyller minst 25 år i løpet av opptaksåret, kan søke om opptak på grunnlag av realkompetanse. Følgende kriterier for vurderingen benyttes:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-ledd-3-punkt-1"><article class="legalP" id="kapittel-1-kapittel-1-kapittel-1-ledd-3-punkt-1-ledd-1">Søkeren skal være mer enn 25 år ved studiestart. Dette kravet kan kun fravikes for nasjonale studenter ved bruk av den såkalte 23/5-regelen (23 år i løpet av opptaksåret og 5 års fulltids arbeidserfaring, ev. inklusive noe utdanning).</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-ledd-3-punkt-2"><article class="legalP" id="kapittel-1-kapittel-1-kapittel-1-ledd-3-punkt-2-ledd-1">Søkeren skal kunne dokumentere 3 års relevant erfaring på heltid. Deltidsarbeid omregnes til heltid.</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-ledd-3-punkt-3"><article class="legalP" id="kapittel-1-kapittel-1-kapittel-1-ledd-3-punkt-3-ledd-1">Annen ikke-akkreditert relevant utdanning som f.eks. bibelskole kan telle som relevant erfaring.</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-ledd-3-punkt-4"><article class="legalP" id="kapittel-1-kapittel-1-kapittel-1-ledd-3-punkt-4-ledd-1">Lønnet eller frivillig arbeid på ledernivå i menighet eller frivillig organisasjon med kristen formålsparagraf kan telle som relevant erfaring.</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-ledd-3-punkt-5"><article class="legalP" id="kapittel-1-kapittel-1-kapittel-1-ledd-3-punkt-5-ledd-1">Yrkeserfaring innen fagfelt som ungdomsarbeid, barnehage, helsearbeid, skole, teamarbeid, ulike lederoppgaver, markedsføring og annet kan forstås som relevant erfaring.</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-ledd-3-punkt-6"><article class="legalP" id="kapittel-1-kapittel-1-kapittel-1-ledd-3-punkt-6-ledd-1">Søkere som får innvilget realkompetanse, og som ikke kommer fra et av de skandinaviske landene, eller har det til enhver tid gjeldende undervisningsspråk som sitt hovedspråk, må kunne dokumentere språklig kompetanse gjennom internasjonalt anerkjente tester. Se pkt. 2.3.2 ovenfor.</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-ledd-3-punkt-7"><article class="legalP" id="kapittel-1-kapittel-1-kapittel-1-ledd-3-punkt-7-ledd-1">Det kan søkes om dispensasjon fra disse kriteriene i henhold til § 3-2 i forskrift om opptak til høyere utdanning.</article></article></li></ul></article><span class="futuretitle" id="kapittel-1-kapittel-1-kapittel-1-foreslåttittel-2">2.3 Søknadsbehandling</span><span class="futuretitle" id="kapittel-1-kapittel-1-kapittel-1-foreslåttittel-3">2.3.1 Opptakskapasitet</span><article class="legalP" id="kapittel-1-kapittel-1-kapittel-1-ledd-4">Rektor fastsetter sammen med samråd hvor mange studenter som kan tas opp av kapasitetshensyn.</article><span class="futuretitle" id="kapittel-1-kapittel-1-kapittel-1-foreslåttittel-4">2.3.2 Generelle konkurranseregler</span><article class="legalP" id="kapittel-1-kapittel-1-kapittel-1-ledd-5">Slike blir til enhver tid fastsatt av rektor og samråd. Nåværende regler er:</article><article class="legalP" id="kapittel-1-kapittel-1-kapittel-1-ledd-6">Hvis det blir konkurranse om studieplassene (jf. pkt. 2) blant de formelt kvalifiserte søkerne, vil en ved opptak til 1. året i bachelorstudiet legge vekt på karakterpoeng fra videregående skole, fra annen universitets- eller høgskoleutdanning, gjennomgått folkehøgskole eller bibelskole.</article><span class="futuretitle" id="kapittel-1-kapittel-1-kapittel-1-foreslåttittel-5">2.3.3 Søknadsfrist</span><article class="legalP" id="kapittel-1-kapittel-1-kapittel-1-ledd-7">Fristen for å søke blir avgjort av rektor og samråd og blir bekjentgjort ved utlysing av studietilbudet. Søkere som avslutter utdanning/eksamen som kreves for opptak etter at søknadsfristen er ute, må også søke innen fristen. De vedlegger stadfestelse fra skole/institusjon om planlagt eksamen og ettersender vitnemål så snart det foreligger.</article><span class="futuretitle" id="kapittel-1-kapittel-1-kapittel-1-foreslåttittel-6">2.3.4 Søknadsskjema og dokumentasjon</span><article class="legalP" id="kapittel-1-kapittel-1-kapittel-1-ledd-8">Søknad om opptak skal skrives på eget skjema som er tilgjengelig på www.hlt.no. Søknaden skal inneholde kopier av vitnemål og attester som dokumenterer generell eller reell studiekompetanse. Disse lastes opp i den elektroniske søknaden eller sendes inn per post til skolen. Dokumentasjonen må være kopi av original og av god kvalitet. Det vil kunne bli stilt krav om å fremvise gyldig dokumentasjon i løpet av studietiden. Utenlandsk dokumentasjon må tilfredsstille NOKUTs til en hver tid gjeldende krav.</article><span class="futuretitle" id="kapittel-1-kapittel-1-kapittel-1-foreslåttittel-7">2.3.5 Svar på søknad</span><article class="legalP" id="kapittel-1-kapittel-1-kapittel-1-ledd-9">Alle søkere får skriftlig svar på søknaden.</article><span class="futuretitle" id="kapittel-1-kapittel-1-kapittel-1-foreslåttittel-8">2.3.6 Stadfesting av studieplass</span><article class="legalP" id="kapittel-1-kapittel-1-kapittel-1-ledd-10">De som er tatt opp må innen dato nevnt i HLTs svarbrev, skriftlig stadfeste at de tar imot studieplassen.</article><article class="legalP" id="kapittel-1-kapittel-1-kapittel-1-ledd-11">På engelsk BA må de som er tatt opp møte på første undervisningsdag/introduksjonskurs for å stadfeste at de tar imot studieplassen. I tillegg må de innen datoen som er nevnt i HLTs svarbrev, gi en skriftlig stadfestelse.</article><span class="futuretitle" id="kapittel-1-kapittel-1-kapittel-1-foreslåttittel-9">2.3.7 Organisering av opptak</span><article class="legalP" id="kapittel-1-kapittel-1-kapittel-1-ledd-12">HLT er ansvarlig for opptaket til studieprogrammene. Skolens administrasjon er ansvarlig for gjennomføringen av opptaket og arbeider under egen instruks vedtatt av Høyskolestyret.</article><span class="futuretitle" id="kapittel-1-kapittel-1-kapittel-1-foreslåttittel-10">2.3.8 Innpassing</span><article class="legalP" id="kapittel-1-kapittel-1-kapittel-1-ledd-13">Studenter kan søke om å få innpasset tidligere utdanning fra godkjente universiteter og høyskoler når man søker på HLT. Man må legge ved attesterte kopier av de karakterutskrifter og/eller vitnemål man ønsker vurdert i forbindelse med søknaden.</article><article class="legalP" id="kapittel-1-kapittel-1-kapittel-1-ledd-14">For at innpassing skal være gyldig, skal man ha mottatt skriftlig melding om dette fra administrasjonen ved HLT. Det kan maksimalt innpasses 120 stp/ECTS av en bachelorgrad. Emner som innpasses må være tatt ved en akkreditert institusjon eller som en del av et akkreditert studieprogram.</article><span class="futuretitle" id="kapittel-1-kapittel-1-kapittel-1-foreslåttittel-11">2.3.9 Klage</span><article class="legalP" id="kapittel-1-kapittel-1-kapittel-1-ledd-15">Eventuell klage på resultat av opptaksvurderingen og innpassing blir behandlet av en klagenemnd nedsatt av Høgskolestyret for HLT i samsvar med lov om universiteter og høgskoler § 5-1.<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-ledd-15-punkt-1"><article class="legalP" id="kapittel-1-kapittel-1-kapittel-1-ledd-15-punkt-1-ledd-1">Klagenemda skal behandle klager over enkeltvedtak og andre klagesaker for studentene.</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-ledd-15-punkt-2"><article class="legalP" id="kapittel-1-kapittel-1-kapittel-1-ledd-15-punkt-2-ledd-1">I opptaksrelaterte saker handler det om: Avgjørelse om godkjenning og godskriving av utdanning etter lov om universiteter og høgskoler § 3-4, fritak for eksamen eller prøve etter § 3-5, opptak av studenter etter § 3-6 og § 3-7, rett til å gå opp til eksamen etter § 3-10, annullering av eksamen eller prøve etter § 4-7 og bortvisning og utestenging etter § 4-8 og § 4-10, regnes som enkeltvedtak etter forvaltningsloven.</article></article></li></ul></article> <article class="defaultP" margin-top="true">I pkt. 3.1.3 Multiple-choice tester (MC) tredje ledd skal fotnoten fjernes.</article> <article class="defaultP" margin-top="true">Pkt. 3.11 Eksamensavgift andre ledd skal lyde:</article><article class="legalP" id="kapittel-1-kapittel-1-kapittel-1-ledd-16">Kontinuasjonseksamener belastes med en egen eksamensavgift. For mer informasjon om priser, se vår hjemmeside (www.hlt.no). Dersom kontinuasjonseksamen skyldes sykdom med legeerklæring eller annen særskilt grunn (f.eks. begravelse), bortfaller eksamensavgiften.</article></section></section></section><section class="section" data-name="kapII" id="kapittel-2" data-lovdata-URL="LTI/forskrift/2015-06-10-816/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Disse endringene trer i kraft den 10. juni 2015.</article></section></main></body></html>