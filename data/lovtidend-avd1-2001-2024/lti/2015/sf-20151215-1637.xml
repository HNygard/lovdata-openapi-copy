<!DOCTYPE html><html lang="no"><head><title>Forskrift om endring i forskrift om engangsavgift på motorvogner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-15-1637</dd><dt class="dokid">DokumentID</dt><dd class="dokid">LTI/forskrift/2015-12-15-1637</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 15 s 2489</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-03-19-268</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li></ul></dd><dt class="dateOfPublication">Kunngjort</dt><dd class="dateOfPublication">2015-12-22 15:20</dd><dt class="journalNumber">Journalnummer</dt><dd class="journalNumber">2015-1315</dd><dt class="titleShort">Korttittel</dt><dd class="titleShort">Endr. i forskrift om engangsavgift på motorvogner</dd><dt class="title">Tittel</dt><dd class="title">Forskrift om endring i forskrift om engangsavgift på motorvogner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 15. desember 2015 med hjemmel i lov 19. juni 1959 nr. 2 om avgifter vedrørende motorkjøretøyer og båter og Stortingets årlige avgiftsvedtak.</dd><dt class="refid">RefID</dt><dd class="refid">forskrift/2015-12-15-1637</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om engangsavgift på motorvogner<ul class="tocSubUl"><li>I<ul class="tocSubUl"><li>§ 5-5. Tillatelse til avgiftsfri endring i avgiftsmessig status</li><li>§ 6-2. Avgiftsfritak ved oppbygging av skadd motorvogn</li><li>§ 8-1. Registrering av virksomheter</li><li>§ 8-2. Adgang til å nekte eller trekke tilbake registrering</li><li>§ 9-2. Kontroll</li><li>§ 9-3. Utfyllende forskrifter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-15-1637" id="dokument"><h1>Forskrift om endring i forskrift om engangsavgift på motorvogner</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-15-1637/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. mars 2001 nr. 268 engangsavgift på motorvogner gjøres følgende endringer:</article> <article class="defaultP" margin-top="true">§ 3-4 tredje og fjerde ledd skal lyde:</article><article class="legalP" id="kapittel-1-ledd-2">I engangsavgiften som fastsettes etter Stortingets vedtak om engangsavgift § 2, gjøres fradrag for det forholdstall som fremkommer ved å sammenholde motorvognens verdi som ny her i landet (inflasjonsjustert historisk nybilpris) med verdien motorvognen har som brukt. Verdivurderingen skal bygge på tilgjengelige oversikter over bruktbilpriser på det norske markedet. Skattedirektoratet fastsetter hvilke prislister som skal benyttes, og hvordan de skal benyttes. Det kan gjøres sjablongmessige fradrag/tillegg i bruktverdien for motorvogner med kjørelengder som vesentlig avviker fra det motorvognens alder isolert skulle tilsi.</article><article class="legalP" id="kapittel-1-ledd-3">Dersom forholdstallet ikke kan bestemmes ut fra gjeldende prislister, fastsettes forholdstallet særskilt av en egen enhet organisert av Skattedirektoratet. Det samme gjelder i tilfelle dersom det må antas at de verdier som oppgis i prislistene ikke er riktige. Fastsettelsen av forholdstallet etter dette ledd kan ikke påklages.</article> <article class="defaultP" margin-top="true">§ 5-1 femte ledd skal lyde:</article><article class="legalP" id="kapittel-1-ledd-4">Skattedirektoratet kan gi forskrifter om hva som skal anses som endring i avgiftsmessig status og avgiftsmessig grunnlag.</article> <article class="defaultP" margin-top="true">§ 5-4 første punktum skal lyde:</article><article class="legalP" id="kapittel-1-ledd-5">Før motorvognens avgiftsmessige status eller avgiftsmessige grunnlag endres, må det søkes om tillatelse fra skattekontoret.</article> <article class="defaultP" margin-top="true">§ 5-5 skal lyde:</article><article class="futureLegalArticle" data-name="§5-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-5</span>. <span class="legalArticleTitle">Tillatelse til avgiftsfri endring i avgiftsmessig status</span></span><article class="legalP" id="kapittel-1-foreslåttparagraf-1-ledd-1">Skattedirektoratet kan når særlige forhold foreligger samtykke i endring av avgiftsmessig status uten at tilleggsavgift blir krevet i forbindelse med reparasjon eller i forbindelse med transport av funksjonshemmede rullestolbrukere.</article></article> <article class="defaultP" margin-top="true">§ 6-2 skal lyde:</article><article class="futureLegalArticle" data-name="§6-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Avgiftsfritak ved oppbygging av skadd motorvogn</span></span><article class="legalP" id="kapittel-1-foreslåttparagraf-2-ledd-1">Skattekontoret kan etter søknad frita for avgift ved oppbygging av skadet norskregistrert motorvogn. Fritaket gis på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Det må attesteres av politi/lensmann eller forsikringsselskap når skaden oppstod, hva skaden består av og dens omfang.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Skadd selvbærende karosseri, eventuelt karosseri og ramme som blir utskiftet, må leveres til vraking på offentlig godkjent oppsamlingsplass for bilvrak. Gjenpart av vrakmeldingen skal sendes til skattekontoret sammen med anskaffelsesdokument for det nye karosseri/ramme.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Regionvegkontoret skal kontrollere og attestere at den skadde motorvognen teknisk og eksteriørmessig fremstår som identisk type motorvogn (samme merke/modell/byggemønster) som den skadde motorvognen før skade inntrådte.</article></article></li></ul></article></article> <article class="defaultP" margin-top="true">§ 8-1 skal lyde:</article><article class="futureLegalArticle" data-name="§8-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Registrering av virksomheter</span></span><article class="legalP" id="kapittel-1-foreslåttparagraf-3-ledd-1">Virksomheter som melder motorvogner til registrering kan søke skattekontoret om å bli registrert som avgiftspliktig virksomhet.</article><article class="legalP" id="kapittel-1-foreslåttparagraf-3-ledd-2">For å oppnå registrering må virksomheten være registrert i Foretaksregisteret. Skattekontoret kan dispensere fra kravet om registrering i Foretaksregisteret når særlige omstendigheter tilsier det.</article></article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Adgang til å nekte eller trekke tilbake registrering</span></span><article class="legalP" id="kapittel-1-foreslåttparagraf-4-ledd-1">Skattekontoret kan nekte eller trekke tilbake registrering dersom:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">virksomheten, styret eller ledelsen ikke kan anses kredittverdig,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">virksomheten har uoppgjorte restanser med hensyn til skatter, avgifter eller toll, eller har overtrådt regelverket om dette,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">virksomhetens karakter endres,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">virksomheten ikke overholder bestemmelsene etter § 8-3 annet ledd til § 8-4,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">virksomheten ikke lenger kan stille sikkerhet etter § 14-21-1 i skattebetalingsforskriften.</article></article></li></ul></article></article> <article class="defaultP" margin-top="true">§ 8-3 annet og tredje ledd skal lyde:</article><article class="legalP" id="kapittel-1-ledd-6">Endringer om disse forhold skal meddeles umiddelbart til skattekontoret.</article><article class="legalP" id="kapittel-1-ledd-7">Dersom virksomheten opphører eller stanses i et tidsrom på minst tre måneder, skal det sendes melding om dette til skattekontoret. Det skal også sendes melding ved eventuell gjenopptakelse av virksomheten.</article> <article class="defaultP" margin-top="true">§ 8-4 annet ledd skal lyde:</article><article class="legalP" id="kapittel-1-ledd-8">Dersom spesifikasjonen avviker fra virksomhetens egen oversikt, skal det gis melding om dette til skattekontoret.</article> <article class="defaultP" margin-top="true">§ 8-7 første punktum skal lyde:</article><article class="legalP" id="kapittel-1-ledd-9">Avgiftspliktige virksomheter som ikke er fullt regnskapspliktig etter regnskapsloven, kan av skattekontoret pålegges å oppbevare dokumenter av betydning for avgiftsplikten, herunder dens omfang, for eksempel faktura for innkjøp av råvarer, salgsfaktura, kontrakter og betalingsbilag.</article> <article class="defaultP" margin-top="true">§ 9-2 skal lyde:</article><article class="futureLegalArticle" data-name="§9-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9-2</span>. <span class="legalArticleTitle">Kontroll</span></span><article class="legalP" id="kapittel-1-foreslåttparagraf-5-ledd-1">Skattemyndighetene, tollmyndighetene og Statens vegvesen samt politi og lensmenn kan når som helst uten varsel kontrollere motorvogn (utekontroll) for å påse at avgiftsbestemmelsene blir overholdt. Ved slik kontroll plikter føreren å:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">stanse straks og ellers forholde seg som det blir anvist ved tegn eller skilt,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">oppholde seg ved motorvognen til kontrollen er avsluttet eller til det er gitt tillatelse til å forlate stedet,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">vise fram offentlige dokumenter som det er påbudt å ha med under kjøringen og gi opplysninger som kontrollmyndigheten mener har betydning for avgiftskontrollen,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">kjøre til anvist veie- eller kontrollplass.</article></article></li></ul></article><article class="legalP" id="kapittel-1-foreslåttparagraf-5-ledd-2">Skattemyndighetene skal i kontrolløyemed når som helst ha adgang til å:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">foreta kontroll av forretningslokaler, verksted o.l. hos den avgiftspliktige og hos enhver som importerer, forhandler, produserer, oppbygger eller statusendrer motorvogner,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">kreve seg forelagt eller sendt inn til gjennomsyn regnskaper med bilag, noteringer, kontrakter og korrespondanse, herunder elektronisk lagrede dokumenter.</article></article></li></ul></article><article class="legalP" id="kapittel-1-foreslåttparagraf-5-ledd-3">Adgangen i annet ledd gjelder også elektroniske programmer og programsystemer. Ved gjennomsyn av virksomhetens arkiver kan skattemyndighetene foreta kopiering til datalagringsmedium for senere gjennomgang hos den opplysningspliktige eller hos skattemyndighetene.</article><article class="legalP" id="kapittel-1-foreslåttparagraf-5-ledd-4">Den avgiftspliktige, vedkommende firmas eier eller ansatte plikter å yte de nevnte tjenestemenn den nødvendige hjelp og veiledning.</article><article class="legalP" id="kapittel-1-foreslåttparagraf-5-ledd-5">Skattemyndighetene og tollmyndighetene kan påby motorvogner innkalt til Regionvegkontoret for kontroll av motorvognens registreringsforhold av hensyn til avgiften.</article><article class="legalP" id="kapittel-1-foreslåttparagraf-5-ledd-6">Ved kontroll etter denne bestemmelsen gjelder bestemmelsene fastsatt i forskrift 8. mars 2013 nr. 258 om gjennomføring av skatte- og avgiftskontroll tilsvarende så langt de passer.</article></article> <article class="defaultP" margin-top="true">§ 9-3 skal lyde:</article><article class="futureLegalArticle" data-name="§9-3" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9-3</span>. <span class="legalArticleTitle">Utfyllende forskrifter</span></span><article class="legalP" id="kapittel-1-foreslåttparagraf-6-ledd-1">Skattedirektoratet kan gi forskrifter til presisering, utfylling og gjennomføring av denne forskrift, herunder om beregning, tilbakebetaling, kontroll mv.</article></article> <article class="defaultP" margin-top="true">§ 9-4 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-15-1637/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2016.</article></section></main></body></html>