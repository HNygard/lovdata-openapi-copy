<!DOCTYPE html><html lang="no"><head><title>Forskrift om endring i utlendingsforskriften (som følge av straffeloven 2005)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-09-14-1047</dd><dt class="dokid">DokumentID</dt><dd class="dokid">LTI/forskrift/2015-09-14-1047</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 11 s 1732</dd><dt class="dateInForce">I kraft fra</dt><dd class="dateInForce">2015-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§38</li><li>lov/2008-05-15-35/§64</li><li>lov/2008-05-15-35/§81</li><li>lov/2008-05-15-35/§83</li><li>lov/2008-05-15-35/§85</li><li>lov/2008-05-15-35/§86</li><li>lov/2008-05-15-35/§93</li><li>lov/2008-05-15-35/§139</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2015-09-15 13:50</dd><dt class="journalNumber">Journalnummer</dt><dd class="journalNumber">2015-0886</dd><dt class="titleShort">Korttittel</dt><dd class="titleShort">Endr. i utlendingsforskriften (som følge av straffeloven 2005)</dd><dt class="title">Tittel</dt><dd class="title">Forskrift om endring i utlendingsforskriften (som følge av straffeloven 2005)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 14. september 2015 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 38, § 64, § 81, § 83, § 85, § 86, § 93 og § 139, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2015-09-14-1047</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (som følge av straffeloven 2005)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-09-14-1047" id="dokument"><h1>Forskrift om endring i utlendingsforskriften (som følge av straffeloven 2005)</h1><section class="section" data-name="kapI" id="kapittel-1" data-lovdata-URL="LTI/forskrift/2015-09-14-1047/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 8-4 første og annet ledd skal lyde:</article><article class="legalP" id="kapittel-1-ledd-2">En utlending som søker beskyttelse etter å ha avgitt vitneforklaring som fornærmet i en rettssak hvor det er tatt ut tiltale etter straffeloven § 257 (menneskehandel), skal innvilges oppholdstillatelse som danner grunnlag for permanent oppholdstillatelse etter utlendingsloven § 38, med mindre<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">utlendingen fyller vilkårene for beskyttelse etter lovens § 28, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">særlige grunner taler mot at tillatelse gis.</article></article></li></ul></article><article class="legalP" id="kapittel-1-ledd-3">Selv om vilkårene for oppholdstillatelse etter første ledd ikke er oppfylt, kan det innvilges oppholdstillatelse til utlending som har avgitt vitneforklaring for retten eller for politiet i en sak etter straffeloven § 257 (menneskehandel) eller § 315 første ledd (hallikvirksomhet), dersom det er grunn til å anse at utlendingen på grunn av sin forklaring befinner seg i en like vanskelig situasjon som slik utlending som nevnt i første ledd.</article> <article class="defaultP" margin-top="true">§ 12-1 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">utlendingen har fått endelig dom for et særlig alvorlig lovbrudd og av denne grunn utgjør en fare for samfunnet,</article></article></li></ul></article> <article class="defaultP" margin-top="true">§ 17-2 tredje ledd skal lyde:</article><article class="legalP" id="kapittel-1-ledd-4">Med mindre søkeren og den som skal foreta intervjuet kan kommunisere forsvarlig på et felles språk, skal tolk tilkalles. Søkeren skal opplyses om tolkens rolle under asylintervjuet og at tolken har taushetsplikt etter forvaltningsloven § 13 flg. Det skal også opplyses om at overtredelse av taushetsplikten kan medføre straffansvar etter straffeloven § 209.</article> <article class="defaultP" margin-top="true">§ 17-7 siste ledd skal lyde:</article><article class="legalP" id="kapittel-1-ledd-5">En utlending som pålegges å medvirke til å avklare sin identitet i medhold av første eller tredje ledd, skal gjøres kjent med de aktuelle bestemmelsene og med at det kan være straffbart å unnlate å etterkomme slikt pålegg, jf. lovens § 108 annet ledd bokstav c og forskriftens § 18-13. Utlendingen skal også gjøres kjent med at det kan være straffbart å gi vesentlig uriktige eller åpenbart villedende opplysninger, jf. lovens § 108 annet ledd bokstav c, samt å gi uriktig forklaring, jf. straffeloven § 221.</article> <article class="defaultP" margin-top="true">§ 17-8 første ledd skal lyde:</article><article class="legalP" id="kapittel-1-ledd-6">Etter anmodning fra Utlendingsdirektoratet eller Utlendingsnemnda i henhold til lovens § 85, skal politiet gi opplysninger dersom referansepersonen er siktet, tiltalt eller ilagt straff etter straffeloven kapittel 24 til 26, ilagt kontaktforbud etter straffeloven § 57 eller besøksforbud etter straffeprosessloven § 222a, med mindre dette kan skade arbeidet med kriminalitetsbekjempelse. For øvrig kan politiet blant annet gi opplysninger om at referansepersonen er anmeldt for forhold som nevnt i første punktum eller er siktet, tiltalt eller ilagt straff for andre straffbare forhold, dersom disse opplysningene må antas å være av vesentlig betydning for vurderingen etter utlendingsloven § 40 femte ledd eller § 48.</article> <article class="defaultP" margin-top="true">§ 17-9 første ledd skal lyde:</article><article class="legalP" id="kapittel-1-ledd-7">Etter anmodning fra Utlendingsdirektoratet eller Utlendingsnemnda i henhold til lovens § 86, skal politiet gi opplysninger dersom referansepersonen er siktet, tiltalt eller ilagt straff etter straffeloven kapittel 24 til 26, ilagt kontaktforbud etter straffeloven § 57 eller besøksforbud etter straffeprosessloven § 222a, med mindre dette kan skade arbeidet med kriminalitetsbekjempelse. For øvrig kan politiet blant annet gi opplysninger om at referansepersonen er anmeldt for forhold som nevnt i første punktum eller er siktet, tiltalt eller ilagt straff for andre straffbare forhold dersom disse opplysningene må antas å være av vesentlig betydning for å vurdere om visum skal nektes.</article> <article class="defaultP" margin-top="true">§ 17-21 fjerde ledd skal lyde:</article><article class="legalP" id="kapittel-1-ledd-8">Den som registrerer søknaden, skal gi søkeren veiledning om de rettigheter som følger av lovens § 82, og om nødvendig sørge for at tolk blir tilkalt, jf. lovens § 81 første ledd. Søkeren skal opplyses om tolkens rolle og at tolken har taushetsplikt etter forvaltningsloven § 13 flg. Det skal også opplyses at overtredelse av taushetsplikten kan medføre straffansvar etter straffeloven § 209.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-09-14-1047/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. oktober 2015.</article></section></main></body></html>