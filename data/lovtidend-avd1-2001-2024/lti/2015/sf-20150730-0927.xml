<!DOCTYPE html><html lang="no"><head><title>Forskrift om endring i forskrift til friskolelova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-07-30-927</dd><dt class="dokid">DokumentID</dt><dd class="dokid">LTI/forskrift/2015-07-30-927</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 10 s 1622</dd><dt class="dateInForce">I kraft fra</dt><dd class="dateInForce">2015-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-07-14-932</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-84/§2-3</li></ul></dd><dt class="dateOfPublication">Kunngjort</dt><dd class="dateOfPublication">2015-07-31 10:40</dd><dt class="journalNumber">Journalnummer</dt><dd class="journalNumber">2015-0796</dd><dt class="titleShort">Korttittel</dt><dd class="titleShort">Endr. i forskrift til friskolelova</dd><dt class="title">Tittel</dt><dd class="title">Forskrift om endring i forskrift til friskolelova</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 30. juli 2015 med heimel i lov 4. juli 2003 nr. 84 om frittståande skolar (friskolelova) § 2-3 andre ledd.</dd><dt class="refid">RefID</dt><dd class="refid">forskrift/2015-07-30-927</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til friskolelova<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-07-30-927" id="dokument"><h1>Forskrift om endring i forskrift til friskolelova</h1><section class="section" data-name="kapI" id="kapittel-1" data-lovdata-URL="LTI/forskrift/2015-07-30-927/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. juli 2006 nr. 932 til friskolelova blir det gjort følgjande endringar:</article> <article class="defaultP" margin-top="true">§ 3-3 første ledd skal lyde:</article><article class="legalP" id="kapittel-1-ledd-2">Grunnlaget for vurdering i fag er kompetansemåla i læreplanane for fag slik dei er fastsette i den læreplanen skolen har fått godkjend etter friskolelova § 2-3.</article> <article class="defaultP" margin-top="true">§ 3-11 fjerde og femte ledd skal lyde:</article><article class="legalP" id="kapittel-1-ledd-3">Læraren skal i undervegsvurderinga vurdere om eleven har tilfredsstillande utbytte av opplæringa, jf. friskolelova § 3-6 og opplæringslova § 5-1 og § 5-4.</article><article class="legalP" id="kapittel-1-ledd-4">Elevar med individuell opplæringsplan skal både ha undervegsvurdering og rettleiing i samsvar med den opplæringsplanen som er utarbeidd for dei, jf. friskolelova § 3-6 og opplæringslova § 5-5 første ledd.</article> <article class="defaultP" margin-top="true">§ 3-13 første ledd skal lyde:</article><article class="legalP" id="kapittel-1-ledd-5">Halvårsvurdering i fag er ein del av undervegsvurderinga og skal syne kompetansen til eleven opp mot kompetansemåla i den læreplanen skolen har fått godkjend i faget etter friskolelova § 2-3. Ho skal også gi rettleiing om korleis eleven kan auke kompetansen sin i faget.</article> <article class="defaultP" margin-top="true">§ 3-13 fjerde og femte ledd skal lyde:</article><article class="legalP" id="kapittel-1-ledd-6">Halvårsvurderinga skal frå 8. årstrinnet gjennomførast midt i opplæringsperioden på kvart årstrinn, og ved slutten av opplæringsåret for fag som ikkje blir avslutta, jf. læreplanen skolen har fått godkjend etter friskolelova § 2-3.</article><article class="legalP" id="kapittel-1-ledd-7">Dagleg leiar har ansvaret for at faglæraren gjennomfører halvårsvurdering med og utan karakter. Dersom dagleg leiar er i tvil om reglane for halvårsvurdering er følgde, kan dagleg leiar be om ny fagleg vurdering før karakterane blir fastsette.</article> <article class="defaultP" margin-top="true">§ 3-17 første ledd skal lyde:</article><article class="legalP" id="kapittel-1-ledd-8">Standpunktkarakterar er karakterar som blir gitt ved avslutninga av opplæringa i fag, og som skal førast på vitnemålet.</article> <article class="defaultP" margin-top="true">§ 3-17 sjuende ledd skal lyde:</article><article class="legalP" id="kapittel-1-ledd-9">For elevar i grunnskolen som er fritekne for opplæringsplikt etter friskolelova § 3-3 andre ledd, gjeld den siste halvårsvurderinga med karakter som standpunktkarakter, jf. § 3-39 og § 5-1.</article> <article class="defaultP" margin-top="true">§ 3-18 første ledd skal lyde:</article><article class="legalP" id="kapittel-1-ledd-10">Elevar skal ha standpunktkarakterar i orden og i åtferd etter 10. årstrinnet. I vidaregåande opplæring skal elevar ha standpunktkarakter når dei avsluttar opplæringa i skole.</article> <article class="defaultP" margin-top="true">§ 3-20 andre og tredje ledd skal lyde:</article><article class="legalP" id="kapittel-1-ledd-11">Elevar i grunnskolen som har eit enkeltvedtak om særskild språkopplæring etter friskolelova § 3-5, der det er fastsett at eleven skal få heile eller delar av opplæringa i eit innføringstilbod, kan fritakast frå vurdering med karakter i heile den perioden han eller ho er i innføringstilbodet. Eleven kan fritakast frå både halvårsvurdering med karakter og standpunktvurdering.</article><article class="legalP" id="kapittel-1-ledd-12">Elevar i vidaregåande opplæring som har eit enkeltvedtak om særskild språkopplæring etter friskolelova § 3-5, der det er fastsett at eleven skal få heile eller delar av opplæringa i eit innføringstilbod, kan fritakast frå vurdering med karakter i halvårsvurderinga i heile den perioden han eller ho er i innføringstilbodet. Eleven kan ikkje fritakast frå krava til standpunktvurdering.</article> <article class="defaultP" margin-top="true">§ 3-42 fjerde ledd andre punktum skal lyde:</article><article class="legalP" id="kapittel-1-ledd-13">Dette gjeld dersom eleven har fått innvilga søknad om omval etter forskrift til friskolelova § 3-3 fjerde ledd og opplæringslova § 3-1 fjerde ledd, eller har fått rett til ekstra opplæringstid etter opplæringslova § 3-1 femte ledd.</article> <article class="defaultP" margin-top="true">§ 3-45 fjerde ledd skal lyde:</article><article class="legalP" id="kapittel-1-ledd-14">For elevar i vidaregåande opplæring som har fått sluttvurdering i eit fag som elev meir enn éin gong, jf. § 3-16a andre og tredje ledd, skal den siste karakteren som er 2 eller betre, førast på vitnemålet eller kompetansebeviset.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-07-30-927/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane blir sette i kraft 1. august 2015.</article></section></main></body></html>