<!DOCTYPE html><html lang="no"><head><title>Forskrift om særskilte beskyttelsestiltak ved import av visse fiskeri- og akvakulturprodukter fra Thailand</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-02-11-115</dd><dt class="dokid">DokumentID</dt><dd class="dokid">LTI/forskrift/2015-02-11-115</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 2 s 182</dd><dt class="dateInForce">I kraft fra</dt><dd class="dateInForce">2015-02-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-02-01-101</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§12</li><li>lov/2003-12-19-124/§16</li></ul></dd><dt class="dateOfPublication">Kunngjort</dt><dd class="dateOfPublication">2015-02-13 15:00</dd><dt class="journalNumber">Journalnummer</dt><dd class="journalNumber">2015-0105</dd><dt class="titleShort">Korttittel</dt><dd class="titleShort">Forskrift om tiltak ved import av akvakulturprodukter fra Thailand</dd><dt class="title">Tittel</dt><dd class="title">Forskrift om særskilte beskyttelsestiltak ved import av visse fiskeri- og akvakulturprodukter fra Thailand</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 11. februar 2015 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 12 og § 16. <br /><strong>EØS-henvisninger:</strong> EØS-avtalen vedlegg I kap. I del 7.1 nr. 13 og vedlegg II kap. XII nr. 54zzzc (beslutning 2014/873/EU og vedtak 2002/251/EF endret ved vedtak 2003/895/EF).</dd><dt class="refid">RefID</dt><dd class="refid">forskrift/2015-02-11-115</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved import av visse fiskeri- og akvakulturprodukter fra Thailand<ul class="tocSubUl"><li>§ 1. Virkeområde</li><li>§ 2. Reker fra Thailand</li><li>§ 3. Utgifter</li><li>§ 4. Tilsyn og vedtak</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-02-11-115" id="dokument"><h1>Forskrift om særskilte beskyttelsestiltak ved import av visse fiskeri- og akvakulturprodukter fra Thailand</h1><article class="legalArticle" data-lovdata-URL="LTI/forskrift/2015-02-11-115/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften omfatter alle typer reker som kommer fra eller som har opprinnelse i Thailand.</article></article><article class="legalArticle" data-lovdata-URL="LTI/forskrift/2015-02-11-115/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Reker fra Thailand</span></h2><article class="legalP" id="paragraf-2-ledd-1">Ved grensekontroll av alle forsendelser med reker fra Thailand, som følges av et helsesertifikat utstedt av thailandske myndigheter før 21. september 2002, skal det foretas særskilte undersøkelser ved en kjemisk metode for å sikre at de ikke utgjør en helsefare. Undersøkelsene skal særlig ta sikte på å påvise forekomst av kloramfenikol samt nitrofuraner og deres metabolitter.</article><article class="legalP" id="paragraf-2-ledd-2">Produktene kan ikke importeres før det foreligger negative resultater av de særskilte undersøkelsene som skal foretas i henhold til første ledd.</article></article><article class="legalArticle" data-lovdata-URL="LTI/forskrift/2015-02-11-115/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utgifter</span></h2><article class="legalP" id="paragraf-3-ledd-1">Alle utgifter forbundet med de særskilte undersøkelsene som skal foretas i henhold til denne forskriften, skal bæres av importøren eller av den som fremstiller forsendelsen for grensekontroll.</article></article><article class="legalArticle" data-lovdata-URL="LTI/forskrift/2015-02-11-115/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn og vedtak</span></h2><article class="legalP" id="paragraf-4-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article><article class="legalArticle" data-lovdata-URL="LTI/forskrift/2015-02-11-115/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2015-02-11-115/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks. Samtidig oppheves forskrift 1. februar 2002 nr. 101 om vernetiltak, inntil videre, ved import av visse fiskeri- og akvakulturprodukter fra Myanmar og Thailand.</article></article></main></body></html>