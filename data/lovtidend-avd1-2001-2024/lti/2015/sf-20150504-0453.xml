<!DOCTYPE html><html lang="no"><head><title>Forskrift om endring i animaliekontrollforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-05-04-453</dd><dt class="dokid">DokumentID</dt><dd class="dokid">LTI/forskrift/2015-05-04-453</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 4 s 623</dd><dt class="dateInForce">I kraft fra</dt><dd class="dateInForce">2015-05-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-22-1622</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§16</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2015-05-08 15:30</dd><dt class="journalNumber">Journalnummer</dt><dd class="journalNumber">2015-0365</dd><dt class="titleShort">Korttittel</dt><dd class="titleShort">Endr. i animaliekontrollforskriften</dd><dt class="title">Tittel</dt><dd class="title">Forskrift om endring i animaliekontrollforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 4. mai 2015 med hjemmel i lov 19. desember 2003 nr. 124 om matproduksjon og mattrygghet mv. (matloven) § 16 andre ledd, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I del 6.2 nr. 54 (forordning (EU) nr. 1114/2014).</dd><dt class="refid">RefID</dt><dd class="refid">forskrift/2015-05-04-453</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i animaliekontrollforskriften<ul class="tocSubUl"><li>I<ul class="tocSubUl"><li>§ 2. Gjennomføring av forordning (EF) nr. 2075/2005</li></ul></li><li>II</li><li>Forordninger<ul class="tocSubUl"><li>Artikkel 2 Prøvetaking fra skrotter</li><li>Artikkel 13 Hygienekrav ved import</li><li>Artikkel 15 Dokumenter<ul class="tocSubUl"><li>E. Undersøkelse med kunstig fordøyelse for in vitro-påvisning av trikinlarver i kjøttprøver, PrioCHECK® Trichinella AAD Kit</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2015-05-04-453" id="dokument"><h1>Forskrift om endring i animaliekontrollforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2015-05-04-453/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2008 nr. 1622 om særlige regler for gjennomføringen av offentlig kontroll av produkter av animalsk opprinnelse beregnet på konsum (animaliekontrollforskriften) gjøres følgende endringer:</article> <article class="defaultP" margin-top="true">I EØS-henvisningsfeltet tilføyes følgende til forordning (EF) nr. 2075/2005:</article> <article class="defaultP" margin-top="true">og forordning (EU) nr. 1114/2014).</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader">§ 2. <span class="legalArticleTitle">Gjennomføring av forordning (EF) nr. 2075/2005</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg I kapittel I del 6.2 nr. 54 (forordning (EF) nr. 2075/2005 som endret ved forordning (EF) nr. 1665/2006, forordning (EF) nr. 1245/2007, forordning (EU) nr. 1109/2011, forordning (EU) nr. 216/2014 og forordning (EU) nr. 1114/2014) om fastsettelse av særlige regler for offentlig kontroll av trikiner i kjøtt (trikinkontrollforordningen) gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-05-04-453/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2015-05-04-453/KAPITTEL_3"><h2>Forordninger</h2><article class="defaultP">Endringer som gjøres under avsnittet «Forordninger»:</article> <article class="defaultP" margin-top="true">I den konsoliderte versjonen av forordning (EF) nr. 2075/2005 gjøres følgende endringer:</article> <article class="defaultP" margin-top="true">Innledningsteksten skal lyde:</article><article class="legalP" id="kapittel-3-ledd-1">Nedenfor gjengis til informasjon EØS-avtalen vedlegg I kapittel I del 6.2 nr. 54 (forordning (EF) nr. 2075/2005 som endret ved forordning (EF) nr. 1665/2006, forordning (EF) nr. 1245/2007, forordning (EU) nr. 1109/2011, forordning (EU) nr. 216/2014 og forordning (EU) nr. 1114/2014) med endringer og tillegg som følger av EØS-tilpasningen av rettsakten i samsvar med vedlegg I, protokoll 1 til avtalen og avtalen for øvrig.</article><article class="legalP" id="kapittel-3-ledd-2">Forordning (EF) nr. 2075/2005 er konsolidert til og med endringer gjennomført ved forordning (EU) nr. 1114/2014.</article> <article class="defaultP" margin-top="true">I konsolideringsoversikten tilføyes følgende:</article> <article class="defaultP" margin-top="true">►<strong>M5</strong> Kommisjonsforordning (EU) nr. 1114/2014 av 21. oktober 2014</article> <article class="defaultP" margin-top="true">Artikkel 2 skal lyde:</article> <article class="defaultP" margin-top="true">►<strong>M5</strong></article><article class="legalArticle" data-lovdata-URL="LTI/forskrift/2015-05-04-453/a2" data-name="a2" id="kapittel-3-paragraf-1"><h3 class="legalArticleHeader" data-text-align="center"><span class="legalArticleValue">Artikkel 2</span><br /><span class="legalArticleTitle">Prøvetaking fra skrotter</span></h3><article class="numberedLegalP" data-numerator="1" id="kapittel-3-paragraf-1-nummer-1">1. Som en del av kontrollen post mortem skal det tas prøver fra skrotter av tamsvin på slakterier som følger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">Alle skrotter av avlspurker og -råner eller minst 10&#xa0;% av skrottene av de dyrene som hvert år er sendes til slakting fra hver driftsenhet som er offisielt anerkjent for anvendelse av kontrollerte oppstallingsforhold, skal undersøkes for trikiner.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">Alle skrotter fra driftsenheter som ikke er offisielt anerkjent for anvendelse av kontrollerte oppstallingsforhold, skal systematisk undersøkes for trikiner.</article></article></li></ul><article class="legalP" id="kapittel-3-paragraf-1-nummer-1-ledd-1">Det skal tas en prøve fra hver skrott, og prøven skal undersøkes for trikiner i et laboratorium som er utpekt av vedkommende myndighet, ved hjelp av én av følgende påvisningsmetoder:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-nummer-1-ledd-1-punkt-1"><article class="legalP" id="kapittel-3-paragraf-1-nummer-1-ledd-1-punkt-1-ledd-1">referansemetoden for påvisning beskrevet i vedlegg I kapittel I eller</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-nummer-1-ledd-1-punkt-2"><article class="legalP" id="kapittel-3-paragraf-1-nummer-1-ledd-1-punkt-2-ledd-1">en likeverdig påvisningsmetode beskrevet i vedlegg I kapittel II.</article></article></li></ul></article></article><article class="numberedLegalP" data-numerator="2" id="kapittel-3-paragraf-1-nummer-2">2. Det skal systematisk tas prøver fra skrotter av hester, villsvin og andre arter av produksjonsdyr og viltlevende dyr som er mottakelige for trikininfestasjon, på slakterier eller i viltbehandlingsanlegg som en del av kontrollen post mortem.<article class="legalP" id="kapittel-3-paragraf-1-nummer-2-ledd-1">Det skal tas én prøve fra hver skrott, og prøven skal undersøkes i samsvar med vedlegg I og III i et laboratorium som er utpekt av vedkommende myndighet.</article></article><article class="numberedLegalP" data-numerator="3" id="kapittel-3-paragraf-1-nummer-3">3. I påvente av resultatene av trikinundersøkelsen og forutsatt at den driftsansvarlige for næringsmiddelforetaket garanterer full sporbarhet, kan skrotter av tamsvin og hester deles i høyst seks deler på et slakteri eller i et nedskjæringsanlegg i de samme lokalene.<article class="legalP" id="kapittel-3-paragraf-1-nummer-3-ledd-1">Som unntak fra første ledd og etter godkjenning fra vedkommende myndighet kan slike skrotter nedskjæres i et nedskjæringsanlegg som er tilknyttet eller atskilt fra slakteriet, forutsatt at<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-nummer-3-ledd-1-punkt-1"><article class="legalP" id="kapittel-3-paragraf-1-nummer-3-ledd-1-punkt-1-ledd-1">dette skjer under tilsyn av vedkommende myndighet,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-nummer-3-ledd-1-punkt-2"><article class="legalP" id="kapittel-3-paragraf-1-nummer-3-ledd-1-punkt-2-ledd-1">en skrott eller deler av denne ikke har mer enn ett nedskjæringsanlegg som bestemmelsessted,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-nummer-3-ledd-1-punkt-3"><article class="legalP" id="kapittel-3-paragraf-1-nummer-3-ledd-1-punkt-3-ledd-1">nedskjæringsanlegget ligger på medlemsstatens territorium, og</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-nummer-3-ledd-1-punkt-4"><article class="legalP" id="kapittel-3-paragraf-1-nummer-3-ledd-1-punkt-4-ledd-1">alle deler erklæres uegnet til konsum dersom resultatet er positivt.</article></article></li></ul><p class="leddfortsettelse">◄ <strong>M5</strong></p></article></article> <article class="defaultP" margin-top="true">Artikkel 13 skal lyde:</article> <article class="defaultP" margin-top="true">► <strong>M5</strong></article></article><article class="legalArticle" data-lovdata-URL="LTI/forskrift/2015-05-04-453/a13" data-name="a13" id="kapittel-3-paragraf-2"><h3 class="legalArticleHeader" data-text-align="center"><span class="legalArticleValue">Artikkel 13</span><br /><span class="legalArticleTitle">Hygienekrav ved import</span></h3><article class="numberedLegalP" data-numerator="1" id="kapittel-3-paragraf-2-nummer-1">1. Kjøtt som inneholder tverrstripet muskulatur av dyrearter som kan være bærere av trikiner, kan bare importeres til Unionen dersom det før eksporten er undersøkt for trikiner i samsvar med vilkår som tilsvarer vilkårene i artikkel 2 eller 3, i den tredjestaten der dyrene ble slaktet.</article><article class="numberedLegalP" data-numerator="2" id="kapittel-3-paragraf-2-nummer-2">2. En tredjestat kan bare anvende unntakene fastsatt i artikkel 3 nr. 2 og 3 dersom den har underrettet Kommisjonen om anvendelsen av unntakene og er oppført for dette formål<ul class="defaultList"><li data-li-identifier="i)" data-name="i)"><article class="listArticle" id="kapittel-3-paragraf-2-nummer-2-punkt-1"><article class="legalP" id="kapittel-3-paragraf-2-nummer-2-punkt-1-ledd-1">i del 1 i vedlegg I til forordning (EU) nr. 206/2010 for import av levende tamsvin eller</article></article></li><li data-li-identifier="ii)" data-name="ii)"><article class="listArticle" id="kapittel-3-paragraf-2-nummer-2-punkt-2"><article class="legalP" id="kapittel-3-paragraf-2-nummer-2-punkt-2-ledd-1">i del 1 i vedlegg II til forordning (EU) nr. 206/2010 for import av ferskt kjøtt av tamsvin,</article></article></li><li data-li-identifier="iii)" data-name="iii)"><article class="listArticle" id="kapittel-3-paragraf-2-nummer-2-punkt-3"><article class="legalP" id="kapittel-3-paragraf-2-nummer-2-punkt-3-ledd-1">i del 2 i vedlegg II til vedtak 2007/777/EF for import av kjøttprodukter framstilt utelukkende av kjøtt eller kjøttprodukter av tamsvin.</article></article></li></ul><p class="leddfortsettelse">◄ <strong>M5</strong></p></article> <article class="defaultP" margin-top="true">Artikkel 15 skal lyde:</article> <article class="defaultP" margin-top="true">► <strong>M5</strong></article></article><article class="legalArticle" data-lovdata-URL="LTI/forskrift/2015-05-04-453/a15" data-name="a15" id="kapittel-3-paragraf-3"><h3 class="legalArticleHeader" data-text-align="center"><span class="legalArticleValue">Artikkel 15</span><br /><span class="legalArticleTitle">Dokumenter</span></h3><article class="numberedLegalP" data-numerator="1" id="kapittel-3-paragraf-3-nummer-1">1. I helsesertifikatet for handel med levende tamsvin innenfor Unionen, som angitt i modell 2 i vedlegg F til direktiv 64/432/EØF, skal den offentlige veterinæren angi at opprinnelsesenheten er offisielt anerkjent for anvendelse av kontrollerte oppstallingsforhold i samsvar med artikkel 8 i denne forordning.</article><article class="numberedLegalP" data-numerator="2" id="kapittel-3-paragraf-3-nummer-2">2. I helsesertifikatet for import til av tamsvin til Unionen, som angitt i modell POR-X og POR-Y i del 2 i vedlegg I til forordning (EU) nr. 206/2010, skal den offentlige veterinæren angi at vedkommende myndighet i tredjestaten offisielt har anerkjent at opprinnelsesenheten anvender kontrollerte oppstallingsforhold som tilsvarer dem som er fastsatt i vedlegg IV til denne forordning.</article><article class="numberedLegalP" data-numerator="3" id="kapittel-3-paragraf-3-nummer-3">3. I veterinærattesten som følger forsendelser av kjøtt beregnet på import til Unionen fra tredjestater, som angitt i modell «POR» i del 2 i vedlegg II til forordning (EU) nr. 206/2010, skal den offentlige veterinæren inkludere hygieneattestasjonen av den trikinundersøkelsen som i samsvar med artikkel 13 i denne forordning er gjennomført i kjøttets opprinnelsestredjestat.</article><article class="numberedLegalP" data-numerator="4" id="kapittel-3-paragraf-3-nummer-4">4. I dyrehelse- og hygienesertifikatet som følger forsendelser av bearbeidet kjøtt beregnet på import til Unionen fra tredjestater, som angitt i modellen i vedlegg II til vedtak 2000/572/EF, skal den offentlige veterinæren inkludere hygieneattestasjonen av den trikinundersøkelsen som i samsvar med artikkel 13 i denne forordning er gjennomført i kjøttets opprinnelsestredjestat.</article><article class="numberedLegalP" data-numerator="5" id="kapittel-3-paragraf-3-nummer-5">5. I dyrehelse- og hygienesertifikatet som følger forsendelser av visse kjøttprodukter og behandlede mager, blærer og tarmer beregnet på import til Unionen fra tredjestater, som angitt i modellen i vedlegg III til vedtak 2007/777/EF, skal den offentlige veterinæren inkludere hygieneattestasjonen av den trikinundersøkelsen som i samsvar med artikkel 13 i denne forordning er gjennomført i kjøttets opprinnelsestredjestat.<p class="leddfortsettelse">◄ <strong>M5</strong></p></article> <article class="defaultP" margin-top="true">Vedlegg I, kapittel I, nr. 3, paragraf IV skal lyde:</article> <article class="defaultP" margin-top="true">►<strong>M5</strong><ul class="defaultList"><li class="consolidationElement"><article class="listArticle" id="kapittel-3-paragraf-3-nummer-5-punkt-1"><ul class="defaultList"><li data-li-identifier="IV." data-name="IV."><article class="listArticle" id="kapittel-3-paragraf-3-nummer-5-punkt-1-punkt-1"><article class="legalP" id="kapittel-3-paragraf-3-nummer-5-punkt-1-punkt-1-ledd-1">Rengjørings- og dekontamineringsrutiner etter et positivt eller usikkert resultat</article><article class="legalP" id="kapittel-3-paragraf-3-nummer-5-punkt-1-punkt-1-ledd-2">Dersom resultatet av undersøkelsen av en samleprøve eller enkeltprøve er positivt eller usikkert, må alt materiale som har vært i kontakt med kjøtt (blanderskål og -kniv, begerglass, rørestav, temperaturføler, konisk filtertrakt, sil og tang) dekontamineres omhyggelig ved å vaskes i varmt vann (65–90 °C). Det anbefales å skylle hver del omhyggelig for å fjerne eventuelt rengjøringsmiddel som er brukt ved vaskingen.</article></article></li></ul></article></li></ul><p class="leddfortsettelse">◄<strong>M5</strong></p></article> <article class="defaultP" margin-top="true">Vedlegg I, kapittel II, del D, nr. 3, avsnitt IV skal lyde:</article> <article class="defaultP" margin-top="true">►<strong>M5</strong><ul class="defaultList"><li class="consolidationElement"><article class="listArticle" id="kapittel-3-paragraf-3-nummer-5-punkt-2"><ul class="defaultList"><li data-li-identifier="IV." data-name="IV."><article class="listArticle" id="kapittel-3-paragraf-3-nummer-5-punkt-2-punkt-1"><article class="legalP" id="kapittel-3-paragraf-3-nummer-5-punkt-2-punkt-1-ledd-1">Rengjørings- og dekontamineringsrutiner etter et positivt eller usikkert resultat</article><article class="legalP" id="kapittel-3-paragraf-3-nummer-5-punkt-2-punkt-1-ledd-2">Dersom resultatet av undersøkelsen med lateksagglutinering av en samleprøve eller enkeltprøve er positivt eller usikkert, må alt materiale som har vært i kontakt med kjøtt (blanderskål og -kniv, pistill, begerglass, rørestav, temperaturføler, konisk filtertrakt, sil og tang) dekontamineres omhyggelig ved å dyppes i varmt vann (65–90 °C) i noen sekunder. Kjøttrester eller inaktiverte larver som måtte være igjen på overflaten, kan fjernes med en ren svamp og vann fra springen. Om nødvendig kan noen dråper rengjøringsmiddel tilsettes for å avfette utstyret. Det anbefales deretter å skylle hver del omhyggelig for å fjerne alle rester av rengjøringsmiddelet.</article></article></li></ul></article></li></ul><p class="leddfortsettelse">◄<strong>M5</strong></p></article> <article class="defaultP" margin-top="true">I vedlegg I, kapittel II, tilføyes del E:</article> <article class="defaultP" margin-top="true">►<strong>M5</strong></article><section class="section" data-name="kapE" id="kapittel-3-paragraf-3-kapittel-1" data-lovdata-URL="LTI/forskrift/2015-05-04-453/KAPITTEL_3-3-1"><h3>E. Undersøkelse med kunstig fordøyelse for in vitro-påvisning av trikinlarver i kjøttprøver, PrioCHECK® Trichinella AAD Kit</h3><article class="legalP" id="kapittel-3-paragraf-3-kapittel-1-ledd-1">Denne metoden anses likeverdig bare ved undersøkelse av kjøtt fra tamsvin.</article><article class="legalP" id="kapittel-3-paragraf-3-kapittel-1-ledd-2">PrioCHECK® <i>Trichinella</i> AAD Kit skal brukes i samsvar med bruksanvisningen for settet ved hjelp av skilletrakter (Lenz NS 29/32) og et reagensglass på 80 ml.<p class="leddfortsettelse">◄<strong>M5</strong></p></article> <article class="defaultP" margin-top="true">Vedlegg IV, kapittel I, del A, bokstav (g) til (j) skal lyde:</article> <article class="defaultP" margin-top="true">►<strong>M5</strong><ul class="defaultList"><li data-li-identifier="g)" data-name="g)"><article class="listArticle" id="kapittel-3-paragraf-3-kapittel-1-ledd-2-punkt-1"><article class="legalP" id="kapittel-3-paragraf-3-kapittel-1-ledd-2-punkt-1-ledd-1">Den driftsansvarlige skal sørge for at tamsvinene identifiseres, slik at hvert enkelt dyr kan spores tilbake til driftsenheten.</article></article></li><li data-li-identifier="h)" data-name="h)"><article class="listArticle" id="kapittel-3-paragraf-3-kapittel-1-ledd-2-punkt-2"><article class="legalP" id="kapittel-3-paragraf-3-kapittel-1-ledd-2-punkt-2-ledd-1">Den driftsansvarlige skal sørge for at tamsvin innføres til driftsenheten bare dersom de har sin opprinnelse i og kommer fra driftsenheter som er offisielt anerkjent for anvendelse av kontrollerte oppstallingsforhold.</article></article></li><li data-li-identifier="i)" data-name="i)"><article class="listArticle" id="kapittel-3-paragraf-3-kapittel-1-ledd-2-punkt-3"><article class="legalP" id="kapittel-3-paragraf-3-kapittel-1-ledd-2-punkt-3-ledd-1">Ingen av tamsvinene får oppholde seg utendørs med mindre den driftsansvarlige gjennom en risikoanalyse kan godtgjøre overfor vedkommende myndighet at tidsrommet, anlegget og forholdene ved opphold utendørs ikke innebærer noen fare for at trikiner innføres til driftsenheten.</article></article></li><li data-li-identifier="j)" data-name="j)"><article class="listArticle" id="kapittel-3-paragraf-3-kapittel-1-ledd-2-punkt-4"><article class="legalP" id="kapittel-3-paragraf-3-kapittel-1-ledd-2-punkt-4-ledd-1">Ingen avls- eller produksjonsdyr av svin, som definert i artikkel 2 nr. 2 bokstav c) i direktiv 64/432/EØF, er etter å ha forlatt opprinnelsesenheten blitt lesset av på en oppsamlingssentral, som definert i artikkel 2 nr. 2 bokstav o) i direktiv 64/432/EØF, med mindre oppsamlingssentralen oppfyller kravene i bokstav a)–i) i denne del og alle tamsvin som samles for å utgjøre sendinger på oppsamlingssentralen, har sin opprinnelse i og kommer fra driftsenheter som er offisielt anerkjent for anvendelse av kontrollerte oppstallingsforhold, eller fra offisielt anerkjente delområder.</article></article></li></ul><p class="leddfortsettelse">◄<strong>M5</strong></p></article></section></article></section></main></body></html>