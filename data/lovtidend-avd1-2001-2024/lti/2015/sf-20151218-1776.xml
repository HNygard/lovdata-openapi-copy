<!DOCTYPE html><html lang="no"><head><title>Forskrift om utlikning av utgifter ved tilsyn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-18-1776</dd><dt class="dokid">DokumentID</dt><dd class="dokid">LTI/forskrift/2015-12-18-1776</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 16 s 2667</dd><dt class="dateInForce">I kraft fra</dt><dd class="dateInForce">2016-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-07-1/§9</li></ul></dd><dt class="dateOfPublication">Kunngjort</dt><dd class="dateOfPublication">2015-12-30 15:00</dd><dt class="journalNumber">Journalnummer</dt><dd class="journalNumber">2015-1470</dd><dt class="titleShort">Korttittel</dt><dd class="titleShort">Forskrift om utlikning av utgifter ved tilsyn</dd><dt class="title">Tittel</dt><dd class="title">Forskrift om utlikning av utgifter ved tilsyn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 18. desember 2015 med hjemmel i lov 7. desember 1956 nr. 1 om tilsynet med finansinstitusjoner mv. (finanstilsynsloven) § 9.</dd><dt class="refid">RefID</dt><dd class="refid">forskrift/2015-12-18-1776</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utlikning av utgifter ved tilsyn<ul class="tocSubUl"><li>§ 1. Fordeling etter størrelsen på forvaltningskapital</li><li>§ 2. Fordeling etter forfalte bruttopremier</li><li>§ 3. Fordeling etter inntekt</li><li>§ 4. Fordeling etter kapital til forvaltning</li><li>§ 5. Lik fordeling pr. enhet</li><li>§ 6. Foretak under tilsyn i budsjettåret</li><li>§ 7. Tidspunkt for beregning</li><li>§ 8. Fastsettelse av minste og høyeste beløp</li><li>§ 9. Gebyr ved søknad om konsesjon</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-18-1776" id="dokument"><h1>Forskrift om utlikning av utgifter ved tilsyn</h1><article class="legalArticle" data-lovdata-URL="LTI/forskrift/2015-12-18-1776/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fordeling etter størrelsen på forvaltningskapital</span></h2><article class="legalP" id="paragraf-1-ledd-1">For følgende grupper skal utgiftene ved tilsyn fordeles etter størrelsen på institusjonenes forvaltningskapital:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">forretningsbanker</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">sparebanker</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">finansieringsforetak</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">holdingsselskap i finanskonsern</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">foretak som nevnt i finanstilsynsloven § 1 nr. 8</article></article></li><li data-li-identifier="f)" data-name="f)"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">pensjonskasser</article></article></li><li data-li-identifier="g)" data-name="g)"><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">finansstiftelser.</article></article></li></ul></article><article class="legalP" id="paragraf-1-ledd-2">For filial av banker, finansieringsselskap og kredittforetak fra andre EØS-land, beregnes avgiften ut fra 40&#xa0;% av forvaltningskapitalen.</article></article><article class="legalArticle" data-lovdata-URL="LTI/forskrift/2015-12-18-1776/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fordeling etter forfalte bruttopremier</span></h2><article class="legalP" id="paragraf-2-ledd-1">For følgende grupper skal utgiftene ved tilsyn fordeles etter forfalte bruttopremier:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">skadeforsikringsselskaper</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">livsforsikringsselskaper</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">sjøtrygdelag.</article></article></li></ul></article><article class="legalP" id="paragraf-2-ledd-2">For filial fra andre EØS-land beregnes avgiften ut fra 40&#xa0;% av forfalte bruttopremier.</article></article><article class="legalArticle" data-lovdata-URL="LTI/forskrift/2015-12-18-1776/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fordeling etter inntekt</span></h2><article class="legalP" id="paragraf-3-ledd-1">For følgende grupper skal utgiftene ved tilsyn fordeles etter størrelsen på inntekt fra den konsesjonspliktige virksomheten:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">revisorer og revisjonsselskaper</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">forsikringsformidlere</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">inkassoforetak</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">eiendomsmeglerforetak</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">betalingsforetak og e-pengeforetak</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">infrastrukturforetak (verdipapirregistre, oppgjørssentraler, børser og andre regulerte markeder).</article></article></li></ul></article><article class="legalP" id="paragraf-3-ledd-2">For verdipapirforetak skal utgiftene ved tilsyn fordeles etter størrelsen på inntekt fra den konsesjonspliktige virksomheten og tilleggstjenester. For filial av verdipapirforetak fra andre EØS-land, beregnes avgiften ut fra 60&#xa0;% av inntektene.</article></article><article class="legalArticle" data-lovdata-URL="LTI/forskrift/2015-12-18-1776/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fordeling etter kapital til forvaltning</span></h2><article class="legalP" id="paragraf-4-ledd-1">For Forvaltningsselskap for verdipapirfond skal utgifter til tilsyn fordeles etter størrelsen på forvaltet kapital i norske fond. For filial av forvaltningsselskap fra andre EØS-land, beregnes avgiften ut fra 60&#xa0;% av forvaltet kapital i norske fond.</article></article><article class="legalArticle" data-lovdata-URL="LTI/forskrift/2015-12-18-1776/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Lik fordeling pr. enhet</span></h2><article class="legalP" id="paragraf-5-ledd-1">For følgende grupper skal utgiftene ved tilsyn fordeles med samme beløp på de som inngår i gruppen:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">regnskapsførere</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">advokater med eiendomsmeglerbevilling</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">forvaltere av alternative investeringsfond</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">utstederselskap.</article></article></li></ul></article><article class="legalP" id="paragraf-5-ledd-2">For utstederselskap skal utgiftene fordeles med 80 prosent på de foretak som har noterte egenkapitalinstrumenter og 20 prosent på de øvrige.</article></article><article class="legalArticle" data-lovdata-URL="LTI/forskrift/2015-12-18-1776/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Foretak under tilsyn i budsjettåret</span></h2><article class="legalP" id="paragraf-6-ledd-1">Utgiftene ved tilsyn skal fordeles på institusjoner som er under tilsyn ved utgangen av budsjettåret. Foretak som kommer under tilsyn i budsjettåret skal betale et minstebeløp fastsatt i medhold av § 8.</article></article><article class="legalArticle" data-lovdata-URL="LTI/forskrift/2015-12-18-1776/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tidspunkt for beregning</span></h2><article class="legalP" id="paragraf-7-ledd-1">Ved fordelingen av utgifter til tilsyn skal beregningsgrunnlaget ved inngangen til budsjettåret legges til grunn.</article></article><article class="legalArticle" data-lovdata-URL="LTI/forskrift/2015-12-18-1776/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fastsettelse av minste og høyeste beløp</span></h2><article class="legalP" id="paragraf-8-ledd-1">Finanstilsynet kan fastsette et årlig minste og høyeste beløp som kan utliknes på den enkelte enhet.</article></article><article class="legalArticle" data-lovdata-URL="LTI/forskrift/2015-12-18-1776/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Gebyr ved søknad om konsesjon</span></h2><article class="legalP" id="paragraf-9-ledd-1">Betalingsforetak og e-pengeforetak skal betale et gebyr på kr 30&#xa0;000 for å få søknad om konsesjon behandlet. Gebyret skal være innbetalt før søknaden behandles.</article></article><article class="legalArticle" data-lovdata-URL="LTI/forskrift/2015-12-18-1776/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. januar 2016.</article></article></main></body></html>