<!DOCTYPE html><html lang="no"><head><title>Forskrift om endring i forskrift om lotterivirksomhet om bord på norske skip i rute mellom norsk og utenlandsk havn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-01-06-28</dd><dt class="dokid">DokumentID</dt><dd class="dokid">LTI/forskrift/2015-01-06-28</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 1 s 123</dd><dt class="dateInForce">I kraft fra</dt><dd class="dateInForce">2015-01-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-10-1531</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§2</li><li>lov/1995-02-24-11/§3</li></ul></dd><dt class="dateOfPublication">Kunngjort</dt><dd class="dateOfPublication">2015-01-16 15:00</dd><dt class="journalNumber">Journalnummer</dt><dd class="journalNumber">2015-0032</dd><dt class="titleShort">Korttittel</dt><dd class="titleShort">Endr. i forskrift om lotterivirksomhet på norske skip</dd><dt class="title">Tittel</dt><dd class="title">Forskrift om endring i forskrift om lotterivirksomhet om bord på norske skip i rute mellom norsk og utenlandsk havn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 6. januar 2015 med hjemmel i lov 24. februar 1995 nr. 11 om lotterier m.v. (lotteriloven) § 2 første ledd og § 3.</dd><dt class="refid">RefID</dt><dd class="refid">forskrift/2015-01-06-28</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lotterivirksomhet om bord på norske skip i rute mellom norsk og utenlandsk havn<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-01-06-28" id="dokument"><h1>Forskrift om endring i forskrift om lotterivirksomhet om bord på norske skip i rute mellom norsk og utenlandsk havn</h1><section class="section" data-name="kapI" id="kapittel-1" data-lovdata-URL="LTI/forskrift/2015-01-06-28/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. desember 2008 nr. 1531 om lotterivirksomhet om bord på norske skip i rute mellom norsk og utenlandsk havn gjøres følgende endringer:</article> <article class="defaultP" margin-top="true">§ 7 nytt andre, tredje og fjerde ledd skal lyde:</article><article class="legalP" id="kapittel-1-ledd-2">Rederiet skal tilby spillerne muligheten til frivillig utestengning fra rederiets spillelokaler med umiddelbar virkning. Det må gjøres i skriftlig avtale, og utestengning kan ikke oppheves før etter 100 dager. Tilbudet om frivillig utestengning skal gjelde fra 1. januar 2016.</article><article class="legalP" id="kapittel-1-ledd-3">Som betalingsmiddel for spill om bord på skip kan bare mynter eller pengesedler benyttes.</article><article class="legalP" id="kapittel-1-ledd-4">Det skal i spillelokalet foreligge papirbrosjyrer med lett tilgjengelig og eksemplifisert informasjon om mulighetene for å vinne, innskuddsgrenser og de ulike gevinstenes størrelse. Kravet gjelder fra 1. januar 2016.</article> <article class="defaultP" margin-top="true">§ 8 første punktum skal lyde:</article><article class="legalP" id="kapittel-1-ledd-5">Tillatelse til lotteri etter denne forskriften gis bare på vilkår av at 20&#xa0;% av overskuddet tilfaller organisasjoner godkjent etter forskrift 21. desember 2000 nr. 1366 § 2-1.</article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-6">Tillatelse til å avholde lotteri ved bruk av kortspill som nevnt i § 10 kan bare gis på vilkår av at maksimum innskudd pr. spill ikke overstiger kr 400, og at maksimum gevinst pr. spill ikke overstiger to og en halv ganger innskuddet.</article> <article class="defaultP" margin-top="true">Ny § 12a skal lyde:</article><article class="legalP" id="kapittel-1-ledd-7">For lotteri ved bruk av kortspill eller rulett betaler rederiet et gebyr på kr 5000 pr. spillebord for hvert påbegynt år.</article><article class="legalP" id="kapittel-1-ledd-8">Dersom gebyret ikke er betalt innen tre måneder etter at lotteritillatelsen er gitt, faller den delen av tillatelsen som gjelder disse lotteriformene bort med umiddelbar virkning, uten vedtak eller varsel.</article> <article class="defaultP" margin-top="true">I «Vedlegg. Vilkår for gevinstautomater» gjøres følgende endring:</article> <article class="defaultP" margin-top="true">Punkt 2.5 første ledd skal lyde:</article><article class="legalP" id="kapittel-1-ledd-9">Spillene skal utformes slik at maksimum innskudd per spilltransaksjon er kr 27.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-01-06-28/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>