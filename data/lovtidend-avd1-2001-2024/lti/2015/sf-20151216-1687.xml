<!DOCTYPE html><html lang="no"><head><title>Forskrift om endring i forskrift om apotek</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-16-1687</dd><dt class="dokid">DokumentID</dt><dd class="dokid">LTI/forskrift/2015-12-16-1687</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 15 s 2540</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-02-26-178</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-06-02-39/§5-4</li></ul></dd><dt class="dateOfPublication">Kunngjort</dt><dd class="dateOfPublication">2015-12-23 15:30</dd><dt class="lastupdated">Rettet</dt><dd class="lastupdated">2017-11-17 (se nederst)</dd><dt class="journalNumber">Journalnummer</dt><dd class="journalNumber">2015-1348</dd><dt class="titleShort">Korttittel</dt><dd class="titleShort">Endr. i forskrift om apotek</dd><dt class="title">Tittel</dt><dd class="title">Forskrift om endring i forskrift om apotek</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 16. desember 2015 med hjemmel i lov 2. juni 2000 nr. 39 om apotek (apotekloven) § 5-4.</dd><dt class="refid">RefID</dt><dd class="refid">forskrift/2015-12-16-1687</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om apotek<ul class="tocSubUl"><li>I<ul class="tocSubUl"><li>§ 27. Vareleveranser mellom apotek</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-16-1687" id="dokument"><h1>Forskrift om endring i forskrift om apotek</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-16-1687/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. februar 2001 nr. 178 om apotek (apotekforskriften) gjøres følgende endring:</article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Vareleveranser mellom apotek</span></span><article class="legalP" id="kapittel-1-foreslåttparagraf-1-ledd-1">Apotek med felles driftskonsesjon kan levere legemidler til hverandre uavhengig av krav om grossisttillatelse.</article><article class="legalP" id="kapittel-1-foreslåttparagraf-1-ledd-2">Apotek med samme apotekkonsesjonær kan levere legemidler til hverandre i tilfeller<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">hvor det medfører en urimelig stor ulempe for kunden å hente legemidlet på et annet apotek</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">som gjelder legemidler som er lagret for beredskapsformål og som vil kunne gå ut på dato og måtte kasseres dersom legemidlene ikke kan leveres til annet apotek</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">som gjelder legemidler som blir overflødig på grunn av flytting av spesialitet/funksjon mellom sykehus</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">som gjelder legemidler som apotek har bestilt til en bestemt kunde men hvor kunden likevel ikke kjøper legemidlet</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">som gjelder oppkjøp av apotek inkludert legemiddellager og hvor apotekdriften skal fortsette i de samme lokalene.</article></article></li></ul></article><article class="legalP" id="kapittel-1-foreslåttparagraf-1-ledd-3">Statens legemiddelverk kan i andre særlige tilfeller gi tillatelse til at apotek leverer legemidler til et annet apotek med samme apotekkonsesjonær.</article><article class="legalP" id="kapittel-1-foreslåttparagraf-1-ledd-4">Vareleveranse i henhold til annet ledd skal dokumenteres av leverende apotek. Dokumentasjonen skal omfatte dato for levering, mottaker, transportør, transportmåte, hvilke legemidler som er levert og begrunnelse for at leveransen oppfyller vilkårene i annet ledd. For leveranser i henhold til bokstav a til d skal batchnummer på leverte legemidler fremgå. Dokumentasjon skal oppbevares i fem år.</article><article class="legalP" id="kapittel-1-foreslåttparagraf-1-ledd-5">Apotek som leverer legemiddel til annet apotek er ansvarlig for at melding om tilbakekall av legemiddel formidles til apotek de har levert legemiddel til.</article><article class="legalP" id="kapittel-1-foreslåttparagraf-1-ledd-6">Leveranser som ikke er omfattet av dennes bestemmelsen krever grossisttillatelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-16-1687/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2016.</article></section><section class="section" id="kapittel-3" data-lovdata-URL="LTI/forskrift/2015-12-16-1687/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv. Feilen gjelder trykt hefte 15/2015 s. 2540.</article> <article class="defaultP" margin-top="true">Ved en inkurie ble § 27 annet ledd annet punktum kunngjort som eget ledd. § 27 annet ledd skal lyde:</article><article class="legalP" id="kapittel-3-ledd-1">Apotek med samme apotekkonsesjonær kan levere legemidler til hverandre i tilfeller<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">hvor det medfører en urimelig stor ulempe for kunden å hente legemidlet på et annet apotek</article></article></li><li data-li-identifier="b)" data-name="b)"><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">som gjelder legemidler som er lagret for beredskapsformål og som vil kunne gå ut på dato og måtte kasseres dersom legemidlene ikke kan leveres til annet apotek</article></article></li><li data-li-identifier="c)" data-name="c)"><article class="listArticle" id="kapittel-3-ledd-1-punkt-3"><article class="legalP" id="kapittel-3-ledd-1-punkt-3-ledd-1">som gjelder legemidler som blir overflødig på grunn av flytting av spesialitet/funksjon mellom sykehus</article></article></li><li data-li-identifier="d)" data-name="d)"><article class="listArticle" id="kapittel-3-ledd-1-punkt-4"><article class="legalP" id="kapittel-3-ledd-1-punkt-4-ledd-1">som gjelder legemidler som apotek har bestilt til en bestemt kunde men hvor kunden likevel ikke kjøper legemidlet</article></article></li><li data-li-identifier="e)" data-name="e)"><article class="listArticle" id="kapittel-3-ledd-1-punkt-5"><article class="legalP" id="kapittel-3-ledd-1-punkt-5-ledd-1">som gjelder oppkjøp av apotek inkludert legemiddellager og hvor apotekdriften skal fortsette i de samme <i>lokalene.</i></article></article></li></ul><p class="leddfortsettelse"><i>Statens</i> legemiddelverk kan i andre særlige tilfeller gi tillatelse til at apotek leverer legemidler til et annet apotek med samme apotekkonsesjonær.</p></article></section></main></body></html>