<!DOCTYPE html><html lang="no"><head><title>Forskrift om endring i forskrift om byggesak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-09-627</dd><dt class="dokid">DokumentID</dt><dd class="dokid">LTI/forskrift/2015-06-09-627</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 6 s 954</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-03-26-488</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§22-4</li><li>lov/2008-06-27-71/§23-8</li><li>lov/2008-06-27-71/§25-2</li><li>lov/2008-06-27-71/§32-8</li></ul></dd><dt class="dateOfPublication">Kunngjort</dt><dd class="dateOfPublication">2015-06-16 15:00</dd><dt class="journalNumber">Journalnummer</dt><dd class="journalNumber">2015-0492</dd><dt class="titleShort">Korttittel</dt><dd class="titleShort">Endr. i forskrift om byggesak</dd><dt class="title">Tittel</dt><dd class="title">Forskrift om endring i forskrift om byggesak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 9. juni 2015 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 22-4, § 23-8, § 25-2 og § 32-8.</dd><dt class="refid">RefID</dt><dd class="refid">forskrift/2015-06-09-627</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om byggesak<ul class="tocSubUl"><li>I<ul class="tocSubUl"><li>§ 5-1. Generelle krav til søknad, erklæring om ansvarsrett og dokumentasjon</li><li>§ 6-7. Mulighet for bruk av ansvarlige foretak i tiltak etter plan- og bygningsloven § 20-4</li><li>§ 6-9. Vedtak om å frata ansvarsrett</li><li>§ 9-1. Generelle krav</li><li>§ 9-2. Krav om foretak</li><li>§ 10-1. Kvalitetssikringsrutiner for oppfyllelse av plan- og bygningsloven</li><li>§ 10-2. Dokumentasjon for oppfyllelse av kvalitetssikringsrutiner</li><li>§ 11-1. Kvalifikasjonskrav</li><li>§ 11-2. Utdanningsnivåer</li><li>§ 11-3. Krav til utdanning og praksis</li><li>§ 11-4. Krav til praksis for de enkelte funksjonene</li><li>§ 11-5. Vurdering av utdanning og praksis</li><li>§ 13-7. Overtredelsesgebyr ved brudd på reglene for sentral godkjenning</li><li>§ 15-3. Tidsavgrensede krav om tilsyn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-09-627" id="dokument"><h1>Forskrift om endring i forskrift om byggesak</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-09-627/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mars 2010 nr. 488 om byggesak (byggesaksforskriften) gjøres følgende endringer:</article> <article class="defaultP" margin-top="true">§ 1-2 bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>godkjenningsområde:</i> beskrivelse av innhold i en sentral godkjenning som bestemmes av fagområde, funksjon og tiltaksklasse</article></article></li></ul></article> <article class="defaultP" margin-top="true">§ 1-2 bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>ansvarsområde:</i> de oppgaver foretaket ved erklæring påtar seg ansvarsrett for i det aktuelle tiltaket</article></article></li></ul></article> <article class="defaultP" margin-top="true">§ 1-2 bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>organisasjonsplan:</i> plan som viser foretakets organisasjonsstruktur, herunder overordnet ansvars- og myndighetsfordeling</article></article></li></ul></article> <article class="defaultP" margin-top="true">§ 1-3 andre ledd skal lyde:</article><article class="legalP" id="kapittel-1-ledd-2">Tiltakshaver og foretak med ansvarsrett plikter, inntil byggesaken er avsluttet, å melde fra til kommunen via søker om endringer som har betydning for tillatelsen og ansvarsretten. Endringer som har betydning for ansvarsretter kan sendes direkte til kommunen med kopi til ansvarlig søker, jf. § 5-1 første ledd.</article> <article class="defaultP" margin-top="true">§ 5-1 paragrafoverskrift skal lyde:</article><article class="futureLegalArticle" data-name="§5-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Generelle krav til søknad, erklæring om ansvarsrett og dokumentasjon</span></span></article> <article class="defaultP" margin-top="true">§ 5-1 første ledd skal lyde:</article><article class="legalP" id="kapittel-1-ledd-3">Søknad med vedlegg og erklæring om ansvarsrett skal presenteres i en oversiktlig form og sendes kommunen i ett eksemplar. Kopi av erklæring om ansvarsrett skal samtidig sendes ansvarlig søker.</article> <article class="defaultP" margin-top="true">§ 5-1 fjerde ledd skal lyde:</article><article class="legalP" id="kapittel-1-ledd-4">Når søknad og erklæring om ansvarsrett gir opplysninger i samsvar med standardiserte blanketter eller elektronisk byggesøknad, kan kommunen ikke kreve at opplysningene fremlegges på annen måte.</article> <article class="defaultP" margin-top="true">§ 5-1 femte ledd skal lyde:</article><article class="legalP" id="kapittel-1-ledd-5">Søknad med vedlegg, erklæring om ansvarsrett og dokumentasjon som ikke er utferdiget på norsk, svensk eller dansk, skal vedlegges en oversettelse til ett av disse språkene.</article> <article class="defaultP" margin-top="true">§ 5-3 første ledd skal lyde:</article><article class="legalP" id="kapittel-1-ledd-6">Søker skal utarbeide gjennomføringsplan for søknadspliktige tiltak der det er krav om ansvarlig foretak. I den grad det er relevant for tiltaket, skal gjennomføringsplanen inneholde oversikt over ansvarsområder oppdelt i funksjon og tiltaksklasser, ansvarlige foretak og gjennomføring av oppgavene.</article> <article class="defaultP" margin-top="true">§ 5-3 andre ledd skal lyde:</article><article class="legalP" id="kapittel-1-ledd-7">Oversikt over inndelingen i ansvarsområder skal følge av gjennomføringsplan i tillegg til de enkelte erklæringer om ansvarsrett. Der det er manglende samsvar mellom ansvarsinndelingen i gjennomføringsplanen og de enkelte erklæringer om ansvarsrett, går erklæringene foran.</article> <article class="defaultP" margin-top="true">§ 5-3 fjerde ledd skal lyde:</article><article class="legalP" id="kapittel-1-ledd-8">Gjennomføringsplanen skal signeres av søker og sendes kommunen når det søkes om rammetillatelse, igangsettingstillatelse, endringstillatelse, midlertidig brukstillatelse og ferdigattest, samt når det sendes erklæring om ny eller endring av tidligere ansvarsrett. Ved tilsyn kan kommunen kreve innsyn i grunnlagsmaterialet for gjennomføringsplanen, herunder planlegging av kontroll, kontrollerklæringer, samsvarserklæringer og avviksbehandling.</article> <article class="defaultP" margin-top="true">§ 5-5 bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">dokumentasjon for oppfyllelse av kvalifikasjonskrav som følger av kapittel 9 til 11</article></article></li></ul></article> <article class="defaultP" margin-top="true">§ 6-1 andre ledd skal lyde:</article><article class="legalP" id="kapittel-1-ledd-9">Forhåndskonferanse kan brukes i alle typer tiltak etter plan- og bygningsloven, uavhengig av størrelse og vanskelighetsgrad. Forhåndskonferanse kan også brukes for tiltak som er unntatt søknadsbehandling etter plan- og bygningsloven § 20-5 til § 20-7.</article> <article class="defaultP" margin-top="true">Ny overskrift i § 6-7 skal lyde:</article><article class="futureLegalArticle" data-name="§6-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-7</span>. <span class="legalArticleTitle">Mulighet for bruk av ansvarlige foretak i tiltak etter plan- og bygningsloven § 20-4</span></span></article> <article class="defaultP" margin-top="true">§ 6-7 skal lyde:</article><article class="legalP" id="kapittel-1-ledd-10">Tiltakshaver kan kreve at tiltak som faller inn under plan- og bygningsloven § 20-4 skal forestås av foretak med ansvarsrett i samsvar med plan- og bygningsloven kapittel 23.</article> <article class="defaultP" margin-top="true">Ny overskrift i § 6-9 skal lyde:</article><article class="futureLegalArticle" data-name="§6-9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-9</span>. <span class="legalArticleTitle">Vedtak om å frata ansvarsrett</span></span></article> <article class="defaultP" margin-top="true">§ 6-9 skal lyde:</article><article class="legalP" id="kapittel-1-ledd-11">Kommunen skal frata ansvarlig foretak ansvarsrett når foretaket:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">i vesentlig grad har unnlatt å ivareta krav gitt i eller med hjemmel i plan- og bygningsloven som stilles til funksjonen som ansvarlig søker, prosjekterende, utførende eller kontrollerende,</article></article></li><li data-li-identifier="b." data-name="b."><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">har unnlatt å etterkomme pålegg fra kommunen eller</article></article></li><li data-li-identifier="c." data-name="c."><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">ikke er kvalifisert for oppgaven.</article></article></li></ul></article><article class="legalP" id="kapittel-1-ledd-12">Varsel om å frata ansvarsrett skal sendes skriftlig til foretaket. Foretaket skal gis en frist til å uttale seg som ikke skal være kortere enn 2 uker fra varselet er sendt. Kopi av varsel og vedtak om å frata ansvarsretten skal sendes tiltakshaver og ansvarlig søker.</article><article class="legalP" id="kapittel-1-ledd-13">Kommunen kan midlertidig sette ansvarsretten ut av kraft med øyeblikkelig virkning og uten krav om varsel etter andre ledd, jf. plan- og bygningsloven § 22-3 tredje ledd, dersom det avdekkes forhold ved det ansvarlige foretakets gjennomføring som kan medføre betydelig fare for helse, miljø eller sikkerhet.</article><article class="legalP" id="kapittel-1-ledd-14">Foretak som har fått fratatt ansvarsretten, kan ikke erklære ny ansvarsrett i tiltaket før følgende er dokumentert overfor kommunen:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">avvik som lå til grunn for fratakelse av ansvarsrett er rettet</article></article></li><li data-li-identifier="b." data-name="b."><article class="listArticle" id="kapittel-1-ledd-14-punkt-2"><article class="legalP" id="kapittel-1-ledd-14-punkt-2-ledd-1">forhold ved foretaket som forårsaket fratakelse av ansvarsrett, er rettet</article></article></li><li data-li-identifier="c." data-name="c."><article class="listArticle" id="kapittel-1-ledd-14-punkt-3"><article class="legalP" id="kapittel-1-ledd-14-punkt-3-ledd-1">vilkårene for ansvarsrett for øvrig er til stede.</article></article></li></ul></article><article class="legalP" id="kapittel-1-ledd-15">Bestemmelsen gjelder tilsvarende for personlig ansvarsrett for selvbygger.</article> <article class="defaultP" margin-top="true">Ny overskrift i byggesaksforskriftens tredje del skal lyde:</article><span class="futuretitle" id="kapittel-1-foreslåttittel-1">Tredje del. Kvalifikasjoner og ansvar</span> <article class="defaultP" margin-top="true">Ny kapitteloverskrift skal lyde:</article><span class="futuretitle" id="kapittel-1-foreslåttittel-2">Kapittel 9. Foretak og tiltaksklasser</span> <article class="defaultP" margin-top="true">Ny overskrift § 9-1 skal lyde:</article><article class="futureLegalArticle" data-name="§9-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Generelle krav</span></span></article> <article class="defaultP" margin-top="true"><i>§ 9-1 skal lyde:</i></article><article class="legalP" id="kapittel-1-ledd-16">Foretak som erklærer ansvarsrett for oppgaver som ansvarlig søker, prosjekterende, utførende eller kontrollerende i tiltak som krever ansvarsrett, skal ha gjennomføringsevne for oppgaver som er omfattet av ansvarsretten og oppfylle forskriftens krav til kvalitetssikringsrutiner og kvalifikasjoner.</article><article class="legalP" id="kapittel-1-ledd-17">Sentral godkjenning for ansvarsrett er frivillig. Foretak som søker sentral godkjenning skal ha en organisasjon med gjennomføringsevne for oppgaver som er omfattet av godkjenningsområdet og oppfylle forskriftens krav til kvalitetssikringsrutiner og kvalifikasjoner.</article> <article class="defaultP" margin-top="true">§ 9-2 skal lyde:</article><article class="futureLegalArticle" data-name="§9-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9-2</span>. <span class="legalArticleTitle">Krav om foretak</span></span><article class="legalP" id="kapittel-1-foreslåttparagraf-5-ledd-1">Foretak, etater og andre offentlige organer kan erklære ansvarsrett i byggesak og søke om sentral godkjenning for ansvarsrett.</article><article class="legalP" id="kapittel-1-foreslåttparagraf-5-ledd-2">Foretak skal være registrert i Foretaksregisteret. Foretak fra annen EØS-stat eller land omfattet av WTO-avtalen som ikke er registrert i Foretaksregisteret, må være registrert i tilsvarende foretaksregister eller bransjeregister i annen EØS-stat.</article><article class="legalP" id="kapittel-1-foreslåttparagraf-5-ledd-3">Kravene i første og annet ledd gjelder ikke for selvbygger etter § 6-8.</article></article> <article class="defaultP" margin-top="true">Ny kapitteloverskrift skal lyde:</article><span class="futuretitle" id="kapittel-1-foreslåttittel-3">Kapittel 10. Krav til kvalitetssikring</span> <article class="defaultP" margin-top="true">§ 10-1 skal lyde:</article><article class="futureLegalArticle" data-name="§10-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10-1</span>. <span class="legalArticleTitle">Kvalitetssikringsrutiner for oppfyllelse av plan- og bygningsloven</span></span><article class="legalP" id="kapittel-1-foreslåttparagraf-6-ledd-1">Foretak som påtar seg ansvarsrett skal ha rutiner innenfor eget ansvarsområde som sikrer etterlevelse i tiltaket av krav gitt i eller med hjemmel i plan- og bygningsloven. Rutiner for kvalitetssikring skal omfatte:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">rutiner for å identifisere, ivareta, herunder verifisere, og dokumentere oppfyllelse av relevante krav gitt i eller med hjemmel i plan- og bygningsloven som gjelder for foretakets ansvarsområde i tiltaket, jf. § 1-2 bokstav d</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">rutiner for å ivareta de plikter og oppgaver som følger av foretakets ansvar og funksjon i tiltaket, jf. kap. 12</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">rutiner for å styre andre foretak som foretaket knytter til seg</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">rutiner for å identifisere, behandle og lukke avvik fra krav gitt i eller med hjemmel i plan- og bygningsloven.</article></article></li></ul></article><article class="legalP" id="kapittel-1-foreslåttparagraf-6-ledd-2">Foretak som søker sentral godkjenning for ansvarsrett skal ha rutiner innenfor eget godkjenningsområde som sikrer etterlevelse av krav gitt i eller med hjemmel i plan- og bygningsloven. Rutiner for kvalitetssikring skal omfatte:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">rutiner for å identifisere, ivareta, herunder verifisere, og dokumentere oppfyllelse av relevante krav gitt i eller med hjemmel i plan- og bygningsloven som gjelder for foretakets godkjenningsområde, jf. § 1-2 bokstav c, for å sikre at alle relevante krav og vilkår oppfylles i tiltaket</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">rutiner for å ivareta de plikter og oppgaver som følger av foretakets ansvar og funksjon, jf. kap. 12</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">rutiner for å styre andre foretak som foretaket knytter til seg</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1">rutiner for å identifisere, behandle og lukke avvik, herunder hindre gjentagelse av avvik, fra krav gitt i eller med hjemmel i plan- og bygningsloven</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-6-ledd-2-punkt-5"><article class="legalP" id="kapittel-1-foreslåttparagraf-6-ledd-2-punkt-5-ledd-1">rutiner for å ivareta registrering, versjonshåndtering, videreformidling og oppbevaring av dokumentasjon som viser at krav gitt i eller med hjemmel i plan- og bygningsloven er oppfylt</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-6-ledd-2-punkt-6"><article class="legalP" id="kapittel-1-foreslåttparagraf-6-ledd-2-punkt-6-ledd-1">organisasjonsplan, jf. § 1-2 første ledd bokstav e</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-6-ledd-2-punkt-7"><article class="legalP" id="kapittel-1-foreslåttparagraf-6-ledd-2-punkt-7-ledd-1">rutiner for å sikre at foretaket har nødvendige og oppdaterte kunnskaper om krav gitt i eller med hjemmel i plan- og bygningsloven som er relevante for foretakets godkjenningsområde</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-6-ledd-2-punkt-8"><article class="legalP" id="kapittel-1-foreslåttparagraf-6-ledd-2-punkt-8-ledd-1">rutiner for å sikre jevnlig gjennomgang og oppdatering av kvalitetssikring.</article></article></li></ul></article></article> <article class="defaultP" margin-top="true">§ 10-2 skal lyde:</article><article class="futureLegalArticle" data-name="§10-2" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10-2</span>. <span class="legalArticleTitle">Dokumentasjon for oppfyllelse av kvalitetssikringsrutiner</span></span><article class="legalP" id="kapittel-1-foreslåttparagraf-7-ledd-1">I erklæring om ansvarsrett skal foretaket bekrefte at det vil bruke tilstrekkelige kvalitetssikringsrutiner tilpasset det aktuelle tiltaket for å løse de oppgavene det påtar seg. Ved tilsyn skal foretaket dokumentere at det oppfyller krav til rutiner som angitt i § 10-1 første ledd.</article><article class="legalP" id="kapittel-1-foreslåttparagraf-7-ledd-2">Foretak eller andre skal ved søknad om sentral godkjenning for ansvarsrett, skriftlig og på en oversiktlig måte, dokumentere at det oppfyller krav til kvalitetssikringsrutiner som angitt i § 10-1 annet ledd. Dokumentasjonen kan kreves fremlagt i en nærmere angitt form som viser hvordan kravene er ivaretatt, jf. § 5-1 tredje ledd.</article></article> <article class="defaultP" margin-top="true">§ 11-1 skal lyde:</article><article class="futureLegalArticle" data-name="§11-1" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">Kvalifikasjonskrav</span></span><article class="legalP" id="kapittel-1-foreslåttparagraf-8-ledd-1">I erklæring om ansvarsrett skal foretaket bekrefte at det i tiltaket benyttes nødvendige og relevante faglige kvalifikasjoner for å gjennomføre det aktuelle tiltaket på en forsvarlig måte slik at krav gitt i eller med hjemmel i plan- og bygningsloven ivaretas. Ved tilsyn skal foretaket dokumentere at det oppfyller krav til utdanning og praksis som angitt i § 11-3.</article><article class="legalP" id="kapittel-1-foreslåttparagraf-8-ledd-2">I søknad om sentral godkjenning for ansvarsrett skal foretaket dokumentere at det har kvalifikasjoner som er tilpasset det omsøkte godkjenningsområdet, herunder at det benyttes nødvendige og relevante faglige kvalifikasjoner for å sikre at arbeid innenfor det omsøkte godkjenningsområdet ivaretas i samsvar med krav gitt i eller med hjemmel i plan- og bygningsloven. Praksis kan dokumenteres ved referanseprosjekter eller på annen måte.</article></article> <article class="defaultP" margin-top="true">§ 11-2 skal lyde:</article><article class="futureLegalArticle" data-name="§11-2" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">Utdanningsnivåer</span></span><article class="legalP" id="kapittel-1-foreslåttparagraf-9-ledd-1">Foretak som påtar seg ansvarsrett i byggesak, skal ha faglig ledelse med eksamen eller annen bestått prøve som er relevant for foretakets ansvarsrett. Følgende alternative utdanningsnivåer skal være oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">fag- eller svenneprøve i henhold til læreplaner fastsatt med hjemmel i lov 17. juli 1998 nr. 61 om grunnskolen og den vidaregåande opplæringa, eller tilsvarende</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">mesterbrev eller fagskole med fagplan for linjefag, eller tilsvarende</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-9-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-3-ledd-1">utdanning på ingeniørhøgskolenivå med 180 studiepoeng eller tilsvarende</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-9-ledd-1-punkt-4"><article class="legalP" id="kapittel-1-foreslåttparagraf-9-ledd-1-punkt-4-ledd-1">utdanning på universitetsnivå (sivilarkitekt, sivilingeniør, mastergrad eller tilsvarende grad) med 300 studiepoeng eller tilsvarende.</article></article></li></ul></article><article class="legalP" id="kapittel-1-foreslåttparagraf-9-ledd-2">Tilsvarende gjelder for foretak som søker om sentral godkjenning.</article></article> <article class="defaultP" margin-top="true">§ 11-3 skal lyde:</article><article class="futureLegalArticle" data-name="§11-3" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Krav til utdanning og praksis</span></span><article class="legalP" id="kapittel-1-foreslåttparagraf-10-ledd-1">Foretakets faglige ledelse skal oppfylle krav til relevant utdanning og praksis inndelt i tiltaksklasse og funksjoner etter tabellen nedenfor. <table><thead><tr><th data-text-align="center" data-vertical-align="top"><i>Tiltaksklasse</i></th><th data-text-align="center" data-vertical-align="top"><i>Funksjon</i></th><th data-text-align="center" data-vertical-align="top"><i>Utdanningsnivå, jf. § 11-1</i></th><th data-text-align="center" data-vertical-align="top"><i>Arbeidserfaring, antall år</i></th></tr></thead><tbody><tr><td data-text-align="center" data-vertical-align="top">1</td><td data-text-align="center" data-vertical-align="top">Søker</td><td data-text-align="center" data-vertical-align="top">b</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">1</td><td data-text-align="center" data-vertical-align="top">Prosjekterende</td><td data-text-align="center" data-vertical-align="top">b</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">1</td><td data-text-align="center" data-vertical-align="top">Utførende</td><td data-text-align="center" data-vertical-align="top">a</td><td data-text-align="center" data-vertical-align="top">2</td></tr><tr><td data-text-align="center" data-vertical-align="top">1</td><td data-text-align="center" data-vertical-align="top">Kontrollerende</td><td data-text-align="center" data-vertical-align="top">b</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Søker</td><td data-text-align="center" data-vertical-align="top">c</td><td data-text-align="center" data-vertical-align="top">6</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Prosjekterende</td><td data-text-align="center" data-vertical-align="top">c</td><td data-text-align="center" data-vertical-align="top">6</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Utførende</td><td data-text-align="center" data-vertical-align="top">b</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Kontrollerende</td><td data-text-align="center" data-vertical-align="top">c</td><td data-text-align="center" data-vertical-align="top">6</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Søker</td><td data-text-align="center" data-vertical-align="top">d</td><td data-text-align="center" data-vertical-align="top">8</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Prosjekterende</td><td data-text-align="center" data-vertical-align="top">d</td><td data-text-align="center" data-vertical-align="top">8</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Utførende</td><td data-text-align="center" data-vertical-align="top">c</td><td data-text-align="center" data-vertical-align="top">5</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Kontrollerende</td><td data-text-align="center" data-vertical-align="top">d</td><td data-text-align="center" data-vertical-align="top">8</td></tr></tbody></table></article></article> <article class="defaultP" margin-top="true">§ 11-4 skal lyde:</article><article class="futureLegalArticle" data-name="§11-4" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11-4</span>. <span class="legalArticleTitle">Krav til praksis for de enkelte funksjonene</span></span><article class="legalP" id="kapittel-1-foreslåttparagraf-11-ledd-1">Foretak som påtar seg ansvar som ansvarlig søker, må ha faglig ledelse med relevant praksis fra utførelse eller prosjektering, og samordning samt utforming av søknad med underlag, for tiltak i samme eller høyere tiltaksklasse.</article><article class="legalP" id="kapittel-1-foreslåttparagraf-11-ledd-2">Foretak som påtar seg ansvar som ansvarlig prosjekterende, må ha faglig ledelse med relevant praksis fra prosjektering innen eget fagområde.</article><article class="legalP" id="kapittel-1-foreslåttparagraf-11-ledd-3">Foretak som påtar seg ansvar som ansvarlig utførende, må ha faglig ledelse med relevant praksis fra utførelse innen eget fagområde.</article><article class="legalP" id="kapittel-1-foreslåttparagraf-11-ledd-4">Foretak som påtar seg ansvar som ansvarlig kontrollerende, må ha faglig ledelse med relevante faglige kvalifikasjoner innenfor prosjektering og/eller utførelse i tillegg til kontroll.</article><article class="legalP" id="kapittel-1-foreslåttparagraf-11-ledd-5">Tilsvarende gjelder for foretak som søker om sentral godkjenning.</article><article class="legalP" id="kapittel-1-foreslåttparagraf-11-ledd-6">For tiltaksklasse 1 kan kommunen godkjenne at:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-11-ledd-6-punkt-1"><article class="legalP" id="kapittel-1-foreslåttparagraf-11-ledd-6-punkt-1-ledd-1">kravet til praksis reduseres for ansvarlig søker og ansvarlig prosjekterende ved relevant utdanning av lengre varighet eller høyere grad</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-11-ledd-6-punkt-2"><article class="legalP" id="kapittel-1-foreslåttparagraf-11-ledd-6-punkt-2-ledd-1">kravet til utdanning reduseres ved relevant praksis av lengre varighet og god kvalitet.</article></article></li></ul></article></article> <article class="defaultP" margin-top="true">Ny § 11-5 skal lyde:</article><article class="futureLegalArticle" data-name="§11-5" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 11-5</span>. <span class="legalArticleTitle">Vurdering av utdanning og praksis</span></span><article class="legalP" id="kapittel-1-foreslåttparagraf-12-ledd-1">Ved søknad om sentral godkjenning for ansvarsrett skal det vurderes om foretakets kvalifikasjoner med hensyn til utdanning og praksis fremstår som relevante for det omsøkte godkjenningsområdet. Det skal legges vekt på om foretakets praksis er oppdatert, praksisens varighet, tilknytning til godkjenningsområdet og om praksis har vært gjennomført i samsvar med tillatelser og bestemmelser gitt i eller med hjemmel i plan- og bygningsloven.</article><article class="legalP" id="kapittel-1-foreslåttparagraf-12-ledd-2">Utdanning og praksis fra annen EØS-stat skal aksepteres på lik linje med norsk.</article><article class="legalP" id="kapittel-1-foreslåttparagraf-12-ledd-3">Tilsvarende gjelder ved tilsyn med foretak som har ansvarsrett i byggesaker.</article></article> <article class="defaultP" margin-top="true">§ 12-2 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-foreslåttparagraf-12-ledd-3-punkt-1"><article class="legalP" id="kapittel-1-foreslåttparagraf-12-ledd-3-punkt-1-ledd-1">å identifisere og avklare ansvarsområdene for ansvarlige foretak, både ved rammetillatelse og igangsettingstillatelse, og sørge for at erklæringer om ansvarsrett er sendt inn. Ansvarlig søker har ansvar for at nødvendige underskrifter foreligger fra tiltakshaver og de ansvarlige foretak. Ansvarlig søker skal melde fra til kommunen ved mangler, endringer og opphør av ansvarsretter</article></article></li></ul></article> <article class="defaultP" margin-top="true">§ 12-2 første ledd bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-foreslåttparagraf-12-ledd-3-punkt-2"><article class="legalP" id="kapittel-1-foreslåttparagraf-12-ledd-3-punkt-2-ledd-1">å påse at de ansvarlige foretak blir samordnet der det er flere foretak og ansvaret for slik samordning ikke er særskilt angitt i gjennomføringsplanen eller erklæring om ansvarsrett</article></article></li></ul></article> <article class="defaultP" margin-top="true">§ 12-6 første ledd skal lyde:</article><article class="legalP" id="kapittel-1-ledd-18">Når ansvarlig foretaks ansvar opphører, skal foretaket melde fra til ansvarlig søker, som har ansvar for å melde fra til kommunen. Foretaket skal sikre dokumentasjon for det arbeidet som er utført fram til opphør innenfor sitt ansvarsområde, herunder samsvarserklæringer og kontrollerklæringer, og ivareta grensesnitt mot nytt ansvarlig foretak. Nytt ansvarlig foretak skal i erklæring om ansvarsrett klargjøre det ansvaret dette foretaket påtar seg. Ved opphør av ansvar kan kommunen gi det ansvarlige foretaket pålegg om retting eller utbedring innenfor ansvarsområdet.</article> <article class="defaultP" margin-top="true">§ 13-6 femte ledd skal lyde:</article><article class="legalP" id="kapittel-1-ledd-19">Før foretak kan få tilbake sentral godkjenning for ansvarsrett, skal det, i tillegg til det som fremgår av plan- og bygningsloven § 22-2 andre ledd, være dokumentert at det er foretatt gjennomgang av kvalitetssikringsrutiner og at nødvendige tiltak er iverksatt for å hindre gjentakelse av avvik fra krav gitt i eller med hjemmel i plan- og bygningsloven, samt at kvalitetssikringsrutinene er i bruk.</article> <article class="defaultP" margin-top="true">Ny § 13-7 skal lyde:</article><article class="futureLegalArticle" data-name="§13-7" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13-7</span>. <span class="legalArticleTitle">Overtredelsesgebyr ved brudd på reglene for sentral godkjenning</span></span><article class="legalP" id="kapittel-1-foreslåttparagraf-13-ledd-1">Direktoratet for byggkvalitet kan ilegge foretak overtredelsesgebyr inntil angitte beløpsgrenser for forhold som nevnt i bokstav a og b.<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-13-ledd-1-punkt-1"><article class="legalP" id="kapittel-1-foreslåttparagraf-13-ledd-1-punkt-1-ledd-1">Hvis det oppgis uriktige eller villedende opplysninger, eller unnlates å gi nødvendige opplysninger, i forbindelse med søknad om sentral godkjenning ilegges gebyr inntil kr 20&#xa0;000. Ved vurdering av overtredelsesgebyrets størrelse kan det legges vekt på: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-13-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-13-ledd-1-punkt-1-ledd-1-punkt-1-ledd-1">om overtrederen åpenbart kjente til at opplysningene var uriktige eller villedende.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-13-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-13-ledd-1-punkt-1-ledd-1-punkt-2-ledd-1">om overtrederen ved gjentatte anledninger har vært ansvarlig for forhold som kan medføre overtredelsesgebyr.</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-13-ledd-1-punkt-2"><article class="legalP" id="kapittel-1-foreslåttparagraf-13-ledd-1-punkt-2-ledd-1">Hvis foretaket benytter merket for sentral godkjenning uten at foretaket er sentralt godkjent ilegges gebyr: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-13-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-13-ledd-1-punkt-2-ledd-1-punkt-1-ledd-1">kr 5&#xa0;000 ved første gangs overtredelse</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-13-ledd-1-punkt-2-ledd-1-punkt-2"><article class="legalP" id="kapittel-1-foreslåttparagraf-13-ledd-1-punkt-2-ledd-1-punkt-2-ledd-1">kr 10&#xa0;000 ved andre gangs overtredelse</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-13-ledd-1-punkt-2-ledd-1-punkt-3"><article class="legalP" id="kapittel-1-foreslåttparagraf-13-ledd-1-punkt-2-ledd-1-punkt-3-ledd-1">kr 15&#xa0;000 ved påfølgende overtredelser.</article></article></li></ul></article></article></li></ul></article></article> <article class="defaultP" margin-top="true">§ 13-7 blir § 13-8.</article> <article class="defaultP" margin-top="true">§ 13-8 blir § 13-9.</article> <article class="defaultP" margin-top="true">§ 13-9 blir ny § 13-10.</article> <article class="defaultP" margin-top="true">§ 14-1 andre ledd skal lyde:</article><article class="legalP" id="kapittel-1-ledd-20">Kontrollerende foretak skal ikke ha personlig eller økonomisk tilknytning som kan påvirke kontrollen. Dette skal bekreftes i erklæring om ansvarsrett, og gjelder for de foretak som prosjekterer eller utfører arbeidet som skal kontrolleres.</article> <article class="defaultP" margin-top="true">§ 14-1 tredje ledd oppheves.</article> <article class="defaultP" margin-top="true">§ 14-6 første ledd skal lyde:</article><article class="legalP" id="kapittel-1-ledd-21">Kontrollen skal gjennomføres på fagområder i henhold til § 14-2 første ledd og § 14-3 og i overensstemmelse med ansvaret til ansvarlig kontrollerende etter § 12-5. Kontrollområdet skal angis i gjennomføringsplanen og beskrives i erklæring om ansvarsrett for kontroll.</article> <article class="defaultP" margin-top="true">§ 14-6 andre ledd skal lyde:</article><article class="legalP" id="kapittel-1-ledd-22">Ansvarlig kontrollerende skal<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-22-punkt-1"><article class="legalP" id="kapittel-1-ledd-22-punkt-1-ledd-1">kontrollere at utførende har rutiner for kvalitetssikring av arbeidet som skal utføres innenfor kontrollområdet i henhold til relevante krav i eller i medhold av plan- og bygningsloven, og at disse er fulgt og dokumentert</article></article></li><li data-li-identifier="b." data-name="b."><article class="listArticle" id="kapittel-1-ledd-22-punkt-2"><article class="legalP" id="kapittel-1-ledd-22-punkt-2-ledd-1">kontrollere at det er foretatt tilstrekkelig prosjektering, jf. § 14-2 første ledd, og foreta en enkel kontroll av at utførelsen er gjennomført i samsvar med produksjonsunderlaget, at nødvendig produktdokumentasjon for byggevarer er tilgjengelig, og at produktene er brukt i samsvar med forutsetningene</article></article></li><li data-li-identifier="c." data-name="c."><article class="listArticle" id="kapittel-1-ledd-22-punkt-3"><article class="legalP" id="kapittel-1-ledd-22-punkt-3-ledd-1">kontrollere at avvik lukkes, enten ved å etterkomme kontrollerendes merknad eller ved verifikasjon av samsvar med krav. Der avvik ikke lukkes, skal det gis melding om dette, jf. § 12-5 bokstav d.</article></article></li></ul></article> <article class="defaultP" margin-top="true">§ 14-7 første ledd skal lyde:</article><article class="legalP" id="kapittel-1-ledd-23">Kontrollen skal gjennomføres på fagområder i henhold til § 14-2 andre ledd og § 14-3 og i overensstemmelse med ansvaret til ansvarlig kontrollerende etter § 12-5. Kontrollen skal angis i gjennomføringsplanen og beskrives i erklæring om ansvarsrett for kontroll.</article> <article class="defaultP" margin-top="true">§ 14-7 tredje og fjerde ledd skal lyde:</article><article class="legalP" id="kapittel-1-ledd-24">I kontroll av prosjektering skal det kontrolleres<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-24-punkt-1"><article class="legalP" id="kapittel-1-ledd-24-punkt-1-ledd-1">at ansvarlig prosjekterende har rutiner for kvalitetssikring av arbeidet som skal utføres innenfor kontrollområdet i henhold til relevante krav i eller med hjemmel i plan- og bygningsloven, og at rutinene og kravene er fulgt og dokumentert</article></article></li><li data-li-identifier="b." data-name="b."><article class="listArticle" id="kapittel-1-ledd-24-punkt-2"><article class="legalP" id="kapittel-1-ledd-24-punkt-2-ledd-1">at utarbeidet konsept gir tilstrekkelig grunnlag for detaljprosjektering</article></article></li><li data-li-identifier="c." data-name="c."><article class="listArticle" id="kapittel-1-ledd-24-punkt-3"><article class="legalP" id="kapittel-1-ledd-24-punkt-3-ledd-1">at detaljprosjekteringen er tilstrekkelig som produksjonsunderlag for utførelsen</article></article></li><li data-li-identifier="d." data-name="d."><article class="listArticle" id="kapittel-1-ledd-24-punkt-4"><article class="legalP" id="kapittel-1-ledd-24-punkt-4-ledd-1">kontrollere at avvik lukkes ved å etterkomme kontrollerendes merknad eller ved verifikasjon av samsvar med tekniske krav. Der avvik ikke lukkes, skal det gis melding om dette, jf. § 12-5 bokstav d.</article></article></li></ul></article><article class="legalP" id="kapittel-1-ledd-25">I kontroll av utførelse skal det kontrolleres<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-25-punkt-1"><article class="legalP" id="kapittel-1-ledd-25-punkt-1-ledd-1">at ansvarlig utførende har rutiner for kvalitetssikring av arbeidet som skal utføres innenfor kontrollområdet i henhold til relevante krav i eller med hjemmel i plan- og bygningsloven, og at rutinene og kravene er fulgt og dokumentert</article></article></li><li data-li-identifier="b." data-name="b."><article class="listArticle" id="kapittel-1-ledd-25-punkt-2"><article class="legalP" id="kapittel-1-ledd-25-punkt-2-ledd-1">at produksjonsunderlaget er tilgjengelig på byggeplassen og at tiltaket blir utført i henhold til produksjonsunderlaget</article></article></li><li data-li-identifier="c." data-name="c."><article class="listArticle" id="kapittel-1-ledd-25-punkt-3"><article class="legalP" id="kapittel-1-ledd-25-punkt-3-ledd-1">at nødvendig produktdokumentasjon er tilgjengelig, og at produktene brukes i samsvar med forutsetningene</article></article></li><li data-li-identifier="d." data-name="d."><article class="listArticle" id="kapittel-1-ledd-25-punkt-4"><article class="legalP" id="kapittel-1-ledd-25-punkt-4-ledd-1">kontrollere at avvik lukkes ved å etterkomme kontrollerendes merknad eller ved verifikasjon av samsvar med tekniske krav. Der avvik ikke lukkes skal det gis melding om dette, jf. § 12-5 bokstav d.</article></article></li></ul></article> <article class="defaultP" margin-top="true">§ 15-3 skal lyde:</article><article class="futureLegalArticle" data-name="§15-3" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 15-3</span>. <span class="legalArticleTitle">Tidsavgrensede krav om tilsyn</span></span><article class="legalP" id="kapittel-1-foreslåttparagraf-14-ledd-1">Kommunen skal i en periode på 2 år fra 1. januar 2013, la følgende inngå i kommunens prioriterte tilsynsområder, jf. § 15-1 første ledd bokstav c:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-14-ledd-1-punkt-1"><article class="legalP" id="kapittel-1-foreslåttparagraf-14-ledd-1-punkt-1-ledd-1">At krav til universell utforming er oppfylt i tiltaket</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-14-ledd-1-punkt-2"><article class="legalP" id="kapittel-1-foreslåttparagraf-14-ledd-1-punkt-2-ledd-1">At krav til energibruk er oppfylt i tiltaket.</article></article></li></ul></article><article class="legalP" id="kapittel-1-foreslåttparagraf-14-ledd-2">Kommunen skal ved utløpet av perioden på 2 år etter andre ledd, i en ny periode på 2 år fra 1. januar 2015, la følgende inngå i kommunens prioriterte tilsynsområder, jf. § 15-1 første ledd bokstav c:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-14-ledd-2-punkt-1"><article class="legalP" id="kapittel-1-foreslåttparagraf-14-ledd-2-punkt-1-ledd-1">At krav til kvalifikasjoner er oppfylt i tiltaket, jf. Tredje del. Kvalifikasjoner og ansvar</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-14-ledd-2-punkt-2"><article class="legalP" id="kapittel-1-foreslåttparagraf-14-ledd-2-punkt-2-ledd-1">At krav til produktdokumentasjon av byggevarer er oppfylt, jf. forskrift om dokumentasjon av byggevarer (DOK).</article></article></li></ul></article><article class="legalP" id="kapittel-1-foreslåttparagraf-14-ledd-3">Ved utløpet av hver 2-årsperiode skal kommunen sende en oversikt med vurdering av tilsyn etter denne bestemmelsen til departementet.</article></article> <article class="defaultP" margin-top="true">§ 16-1 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-foreslåttparagraf-14-ledd-3-punkt-1"><article class="legalP" id="kapittel-1-foreslåttparagraf-14-ledd-3-punkt-1-ledd-1">Den som forestår søknad, prosjekterer, utfører, lar prosjektere eller lar utføre tiltak som nevnt i plan- og bygningsloven § 20-1, uten at arbeidet blir utført av påkrevet ansvarlig foretak, ilegges gebyr: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-14-ledd-3-punkt-1-ledd-1-punkt-1"><article class="legalP" id="kapittel-1-foreslåttparagraf-14-ledd-3-punkt-1-ledd-1-punkt-1-ledd-1">inntil kr 10&#xa0;000 der tiltak eller deler av tiltak utføres uten ansvarlig foretak</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-14-ledd-3-punkt-1-ledd-1-punkt-2"><article class="legalP" id="kapittel-1-foreslåttparagraf-14-ledd-3-punkt-1-ledd-1-punkt-2-ledd-1">inntil kr 50&#xa0;000 der tiltak eller deler av tiltak utføres uten ansvarlig foretak, og prosjektering mangler eller det er feil i prosjekteringen eller utførelsen.</article></article></li></ul></article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2015-06-09-627/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2016.</article></section></main></body></html>