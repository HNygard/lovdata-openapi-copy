<!DOCTYPE html><html lang="no"><head><title>Forskrift om endring i forskrift om bruk av informasjons- og kommunikasjonsteknologi (IKT)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-17-1732</dd><dt class="dokid">DokumentID</dt><dd class="dokid">LTI/forskrift/2015-12-17-1732</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 16 s 2572</dd><dt class="dateInForce">I kraft fra</dt><dd class="dateInForce">2015-12-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-05-21-630</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-07-1/§4</li><li>lov/1999-12-17-95/§3-3</li><li>lov/2007-06-29-74/§11</li></ul></dd><dt class="dateOfPublication">Kunngjort</dt><dd class="dateOfPublication">2015-12-29 16:15</dd><dt class="journalNumber">Journalnummer</dt><dd class="journalNumber">2015-1430</dd><dt class="titleShort">Korttittel</dt><dd class="titleShort">Endr. i forskrift om bruk av IKT</dd><dt class="title">Tittel</dt><dd class="title">Forskrift om endring i forskrift om bruk av informasjons- og kommunikasjonsteknologi (IKT)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 17. desember 2015 med hjemmel i lov 7. desember 1956 nr. 1 om tilsynet med finansinstitusjoner mv. (finanstilsynsloven) § 4, lov 17. desember 1999 nr. 95 om betalingssystemer m.v. § 3-3 første ledd annet punktum og lov 29. juni 2007 nr. 74 om regulerte markeder (børsloven) § 11 første ledd annet punktum.</dd><dt class="refid">RefID</dt><dd class="refid">forskrift/2015-12-17-1732</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av informasjons- og kommunikasjonsteknologi (IKT)<ul class="tocSubUl"><li>I<ul class="tocSubUl"><li>§ 11. Driftsavbrudd og kriseberedskap</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-17-1732" id="dokument"><h1>Forskrift om endring i forskrift om bruk av informasjons- og kommunikasjonsteknologi (IKT)</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-17-1732/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. mai 2003 nr. 630 om bruk av informasjons- og kommunikasjonsteknologi (IKT) gjøres følgende endringer:</article> <article class="defaultP" margin-top="true">§ 1 nytt punkt 13 skal lyde:<ul class="defaultList"><li data-li-identifier="13." data-name="13."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Betalingsforetak</article></article></li></ul></article> <article class="defaultP" margin-top="true">Tidligere punkt 13 blir nytt punkt 14 osv.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Foretaket skal fastsette overordnede mål, strategier og sikkerhetskrav for IKT-virksomheten. Det skal foreligge beskrivelse av den enkelte prosess og hvordan ansvaret for administrasjon, anskaffelse, utvikling, drift, systemvedlikehold, sikring av informasjon og avvikling utføres på en betryggende måte.</article><article class="legalP" id="kapittel-1-ledd-3">Foretaket skal ha retningslinjer som skal sikre at utkontraktert IKT-virksomhet oppfyller kravene i § 12.</article><article class="legalP" id="kapittel-1-ledd-4">Det skal oppnevnes ansvarlige i foretaket for de ulike deler av IKT-virksomheten. Med ansvarlig menes en funksjon eller stilling.</article><article class="legalP" id="kapittel-1-ledd-5">Avtaler om utkontraktering av IKT-virksomhet og endringer i slike avtaler skal behandles av styret. Styret skal forelegges planer for utkontrakteringen, med risikovurdering, og en beskrivelse av hvordan foretaket skal sikre leveransen.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-6">Drift av IKT-virksomheten skal være basert på dokumenterte prosedyrer, som sikrer fullstendig, rettidig og korrekt behandling og oppbevaring av data.</article><article class="legalP" id="kapittel-1-ledd-7">IKT-systemer skal ha dokumenterte driftsløsninger som sikrer en tilgjengelighet i tråd med foretakets dokumenterte krav. Det skal gjennomføres regelmessige analyser og tiltak for å motvirke avvik i IKT-systemene eller deres omgivelser, som påvirker oppnåelse av foretakets dokumenterte krav.</article><article class="legalP" id="kapittel-1-ledd-8">Foretaket skal teste og dokumentere at driften fungerer i henhold til foretakets dokumenterte krav.</article> <article class="defaultP" margin-top="true">§ 9 tredje ledd, siste punktum, skal lyde:</article><article class="legalP" id="kapittel-1-ledd-9">Foretak som nevnt i § 1 første ledd nr. 12 (Eiendomsmeglerforetak) omfattes ikke av kravet til hendelsesrapportering.</article> <article class="defaultP" margin-top="true">§ 10 oppheves.</article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Driftsavbrudd og kriseberedskap</span></span><article class="legalP" id="kapittel-1-foreslåttparagraf-1-ledd-1">Foretaket skal ha en dokumentert kriseplan som skal iverksettes dersom IKT-driften ikke kan opprettholdes som følge av en krise. Med krise menes hendelser som forårsaker driftsavbrudd slik at foretakets IKT-drift ikke kan fortsette med normalt tilgjengelige ressurser.</article><article class="legalP" id="kapittel-1-foreslåttparagraf-1-ledd-2">Kriseplanen skal minst omfatte<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">oversikt over IKT-systemer som inngår i planen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">beskrivelse av kriseløsningen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">klare kriterier for oppstart av kriseløsningen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">akseptabel lengde på et driftsavbrudd før kriseløsningen iverksettes</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">prosedyrer som inneholder de nødvendige aktiviteter for å gjenopprette IKT-driften</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">oversikt over ansvarsforhold og prosedyrer ved oppstart av kriseløsningen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">informasjon til berørte ansatte, leverandører, kunder, offentlige myndigheter og media.</article></article></li></ul></article><article class="legalP" id="kapittel-1-foreslåttparagraf-1-ledd-3">Det skal minst en gang årlig gjennomføres opplæring, øvelse og testing av at kriseløsningen virker som forutsatt. Resultatet av testen skal dokumenteres.</article></article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-10">Foretaket har ansvar for at IKT-virksomheten oppfyller alle krav som stilles etter denne forskrift. Dette gjelder også der hele eller deler av IKT-virksomheten er utkontraktert. Det skal foreligge en skriftlig avtale som sikrer dette. Avtalen må sikre at foretak under tilsyn også gis rett til å kontrollere, herunder revidere de av leverandørens aktiviteter som er knyttet til avtalen. Avtalen skal også sikre håndtering av taushetsbelagt informasjon.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-17-1732/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>