<!DOCTYPE html><html lang="no"><head><title>Forskrift til lov om informasjonsplikt, karantene og saksforbud for politikere, embetsmenn og tjenestemenn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-02-1380</dd><dt class="dokid">DokumentID</dt><dd class="dokid">LTI/forskrift/2015-12-02-1380</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 13 s 2120</dd><dt class="dateInForce">I kraft fra</dt><dd class="dateInForce">2016-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2015-06-19-70/§3</li><li>lov/2015-06-19-70/§4</li><li>lov/2015-06-19-70/§9</li><li>lov/2015-06-19-70/§18</li><li>lov/2015-06-19-70/§20</li><li>forskrift/2015-09-25-1086</li></ul></dd><dt class="dateOfPublication">Kunngjort</dt><dd class="dateOfPublication">2015-12-03 14:30</dd><dt class="journalNumber">Journalnummer</dt><dd class="journalNumber">2015-1164</dd><dt class="titleShort">Korttittel</dt><dd class="titleShort">Forskrift til karanteneloven</dd><dt class="title">Tittel</dt><dd class="title">Forskrift til lov om informasjonsplikt, karantene og saksforbud for politikere, embetsmenn og tjenestemenn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 2. desember 2015 med hjemmel i lov 19. juni 2015 nr. 70 om informasjonsplikt, karantene og saksforbud for politikere, embetsmenn og tjenestemenn (karanteneloven) § 3, § 4, § 9, § 18 og § 20, jf. delegeringsvedtak 25. september 2015 nr. 1086.</dd><dt class="refid">RefID</dt><dd class="refid">forskrift/2015-12-02-1380</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til lov om informasjonsplikt, karantene og saksforbud for politikere, embetsmenn og tjenestemenn<ul class="tocSubUl"><li>Kapittel 1. Frist for å treffe vedtak om karantene og saksforbud<ul class="tocSubUl"><li>§ 1. Beregning av fristen for å treffe vedtak om karantene og saksforbud</li></ul></li><li>Kapittel 2. Reaksjoner ved overtredelse av bestemmelser i eller vedtak fattet i medhold av karanteneloven<ul class="tocSubUl"><li>§ 2. Tvangsmulktens størrelse</li><li>§ 3. Forfall av tvangsmulkt</li><li>§ 4. Maksimumsbeløp for overtredelsesgebyr</li></ul></li><li>Kapittel 3. Karantenenemnda. Sammensetning, funksjonstid og saksbehandlingsregler<ul class="tocSubUl"><li>§ 5. Karantenenemndas sammensetning</li><li>§ 6. Karantenenemndas funksjonstid</li><li>§ 7. Beslutninger i Karantenenemnda</li><li>§ 8. Karantenenemndas sekretariat</li></ul></li><li>Kapittel 4. Ikrafttredelse<ul class="tocSubUl"><li>§ 9. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-02-1380" id="dokument"><h1>Forskrift til lov om informasjonsplikt, karantene og saksforbud for politikere, embetsmenn og tjenestemenn</h1><section class="section" data-name="kap1" id="kapittel-1" data-lovdata-URL="LTI/forskrift/2015-12-02-1380/KAPITTEL_1"><h2>Kapittel 1. Frist for å treffe vedtak om karantene og saksforbud</h2><article class="legalArticle" data-lovdata-URL="LTI/forskrift/2015-12-02-1380/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Beregning av fristen for å treffe vedtak om karantene og saksforbud</span></h3><article class="legalP" id="kapittel-1-paragraf-1-ledd-1">Fristen for å treffe vedtak om karantene og saksforbud etter karanteneloven § 9 og § 17 regnes fra det tidspunkt de nødvendige opplysningene fra politikeren, embetsmannen eller tjenestemannen har kommet frem til Karantenenemnda eller tilsettingsmyndigheten.</article><article class="legalP" id="kapittel-1-paragraf-1-ledd-2">Mottar Karantenenemnda eller tilsettingsmyndigheten de nødvendige opplysningene på en lørdag, søndag eller lovbestemt helligdag eller høgtidsdag, regnes fristen fra førstkommende virkedag.</article><article class="legalP" id="kapittel-1-paragraf-1-ledd-3">Faller lovbestemte helligdager eller høgtidsdager på virkedager innenfor perioden hvor fristen løper, forlenges fristen med tilsvarende virkedager.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2015-12-02-1380/KAPITTEL_2"><h2>Kapittel 2. Reaksjoner ved overtredelse av bestemmelser i eller vedtak fattet i medhold av karanteneloven</h2><article class="legalArticle" data-lovdata-URL="LTI/forskrift/2015-12-02-1380/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Tvangsmulktens størrelse</span></h3><article class="legalP" id="kapittel-2-paragraf-1-ledd-1">Tvangsmulkt etter karanteneloven § 18 andre ledd skal fastsettes til et daglig beløp som tilsvarer 1/30 av det beløpet vedkommende som ilegges tvangsmulkten ville hatt krav på som halvannen måneds godtgjørelse etter karanteneloven § 8 første ledd eller § 16 første ledd, eller som halvannen måneds lønn etter karanteneloven § 12 første punktum.</article><article class="legalP" id="kapittel-2-paragraf-1-ledd-2">Tvangsmulkten kan settes høyere eller lavere dersom særlige grunner tilsier det.</article></article><article class="legalArticle" data-lovdata-URL="LTI/forskrift/2015-12-02-1380/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forfall av tvangsmulkt</span></h3><article class="legalP" id="kapittel-2-paragraf-2-ledd-1">Tvangsmulkt etter karanteneloven § 18 forfaller til betaling i daglige terminer fra og med første virkedag etter at fristen for retting av forholdet er utløpt.</article></article><article class="legalArticle" data-lovdata-URL="LTI/forskrift/2015-12-02-1380/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Maksimumsbeløp for overtredelsesgebyr</span></h3><article class="legalP" id="kapittel-2-paragraf-3-ledd-1">Politikere som foretar en overgang som omfattes av karanteneloven kapittel 2, kan ikke ilegges et høyere overtredelsesgebyr etter karanteneloven § 20 enn hva som tilsvarer en godtgjørelse for seks måneders karantene etter karanteneloven § 8 første ledd.</article><article class="legalP" id="kapittel-2-paragraf-3-ledd-2">Politikere som foretar en overgang som omfattes av karanteneloven kapittel 3, kan ikke ilegges et høyere overtredelsesgebyr etter karanteneloven § 20 enn hva som tilsvarer seks måneders lønn etter karanteneloven § 12 første punktum.</article><article class="legalP" id="kapittel-2-paragraf-3-ledd-3">Embets- og tjenestemenn som foretar en overgang som omfattes av karanteneloven kapittel 4, kan ikke ilegges et høyere overtredelsesgebyr etter karanteneloven § 20 enn hva som tilsvarer en godtgjørelse for seks måneders karantene etter karanteneloven § 16 første ledd.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2015-12-02-1380/KAPITTEL_3"><h2>Kapittel 3. Karantenenemnda. Sammensetning, funksjonstid og saksbehandlingsregler</h2><article class="legalArticle" data-lovdata-URL="LTI/forskrift/2015-12-02-1380/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Karantenenemndas sammensetning</span></h3><article class="legalP" id="kapittel-3-paragraf-1-ledd-1">Karantenenemnda består av en leder, en nestleder og tre øvrige medlemmer.</article><article class="legalP" id="kapittel-3-paragraf-1-ledd-2">Minst to av medlemmene skal ha vært statsråd, statssekretær eller politisk rådgiver, men ikke senere enn to år før oppnevning.</article><article class="legalP" id="kapittel-3-paragraf-1-ledd-3">Minst to av medlemmene skal ha juridisk embetseksamen eller master i rettsvitenskap.</article><article class="legalP" id="kapittel-3-paragraf-1-ledd-4">Karantenenemndas leder eller nestleder skal ha juridisk embetseksamen eller master i rettsvitenskap.</article></article><article class="legalArticle" data-lovdata-URL="LTI/forskrift/2015-12-02-1380/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Karantenenemndas funksjonstid</span></h3><article class="legalP" id="kapittel-3-paragraf-2-ledd-1">Karantenenemndas medlemmer oppnevnes for en periode på fire år. Medlemmene kan gjenoppnevnes én gang for en periode på fire år.</article><article class="legalP" id="kapittel-3-paragraf-2-ledd-2">Fratrer et medlem før utløpet av oppnevningsperioden, oppnevner Kongen et nytt medlem for resten av perioden.</article></article><article class="legalArticle" data-lovdata-URL="LTI/forskrift/2015-12-02-1380/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Beslutninger i Karantenenemnda</span></h3><article class="legalP" id="kapittel-3-paragraf-3-ledd-1">Karantenenemnda kan bare avgjør en sak når minst tre av medlemmene deltar i behandlingen av saken.</article><article class="legalP" id="kapittel-3-paragraf-3-ledd-2">Karantenenemnda avgjør saker med alminnelig flertall. Lederen har dobbeltstemme ved stemmelikhet</article></article><article class="legalArticle" data-lovdata-URL="LTI/forskrift/2015-12-02-1380/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Karantenenemndas sekretariat</span></h3><article class="legalP" id="kapittel-3-paragraf-4-ledd-1">Karantenenemnda bistås av et sekretariat.</article><article class="legalP" id="kapittel-3-paragraf-4-ledd-2">Sekretariat kan avvise saker som faller utenfor karanteneloven.</article><article class="legalP" id="kapittel-3-paragraf-4-ledd-3">Karantenenemnda kan gi sekretariatet fullmakt til å avgjøre saker hvor overgangen til ny stilling eller verv eller etablering av virksomhet er åpenbart uproblematisk.</article><article class="legalP" id="kapittel-3-paragraf-4-ledd-4">Sekretariatet gjennomfører Karantenenemndas vedtak om tvangsmulkt, administrativ inndragning og overtredelsesgebyr.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2015-12-02-1380/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="LTI/forskrift/2015-12-02-1380/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2016.</article></article></section></main></body></html>