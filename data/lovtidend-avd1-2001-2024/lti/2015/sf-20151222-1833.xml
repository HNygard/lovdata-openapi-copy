<!DOCTYPE html><html lang="no"><head><title>Forskrift om endring i forskrift om forbud mot fangst av snøkrabbe</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-22-1833</dd><dt class="dokid">DokumentID</dt><dd class="dokid">LTI/forskrift/2015-12-22-1833</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 17 s 2756</dd><dt class="dateInForce">I kraft fra</dt><dd class="dateInForce">2015-12-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-19-1836</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/1925-07-17-11/§4</li></ul></dd><dt class="dateOfPublication">Kunngjort</dt><dd class="dateOfPublication">2016-01-05 15:45</dd><dt class="journalNumber">Journalnummer</dt><dd class="journalNumber">2015-1537</dd><dt class="titleShort">Korttittel</dt><dd class="titleShort">Endr. i forskrift om forbud mot snøkrabbefangst</dd><dt class="title">Tittel</dt><dd class="title">Forskrift om endring i forskrift om forbud mot fangst av snøkrabbe</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 22. desember 2015 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og lov 17. juli 1925 nr. 11 om Svalbard § 4.</dd><dt class="refid">RefID</dt><dd class="refid">forskrift/2015-12-22-1833</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forbud mot fangst av snøkrabbe<ul class="tocSubUl"><li>I<ul class="tocSubUl"><li>§ 3. Fangst fra russiske fartøy</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-22-1833" id="dokument"><h1>Forskrift om endring i forskrift om forbud mot fangst av snøkrabbe</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-22-1833/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. desember 2014 nr. 1836 om forbud mot fangst av snøkrabbe gjøres følgende endringer:</article> <article class="defaultP" margin-top="true">Tilføyd hjemmel:</article><article class="legalP" id="kapittel-1-ledd-2">Lov 26. mars 1999 nr. 15 om retten til å delta i fiske og fangst (deltakerloven) § 20.</article> <article class="defaultP" margin-top="true">§ 1 (endret) skal lyde:</article><article class="legalP" id="kapittel-1-ledd-3">Det er forbudt for norske og utenlandske fartøy å fangste snøkrabbe i norsk sjøterritorium og indre farvann, og på den norske kontinentalsokkelen. For norske fartøy gjelder forbudet også på andre lands kontinentalsokkel.</article> <article class="defaultP" margin-top="true">§ 2 første ledd (endret) skal lyde:</article><article class="legalP" id="kapittel-1-ledd-4">Det kan gis dispensasjon fra forbudet mot fangst av snøkrabbe til fartøy som er tildelt ervervstillatelse etter deltakerloven for fangst utenfor territorialfarvannet. Dersom ervervstillatelsen er begrenset til å gjelde fangst av bestemte arter, kan dispensasjon bare gis hvis ervervstillatelsen omfatter fangst av snøkrabbe. For fangst på annet lands kontinentalsokkel gjelder slik dispensasjon bare når det foreligger eksplisitt samtykke fra dette landet. Dispensasjon gis på følgende vilkår:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Fartøy som deltar i fangst av snøkrabbe kan pålegges krav om rapportering ut over det som føres i fangstdagbok dersom Havforskningsinstituttet har behov for data. Et eksempel kan være prøvetaking av fangst.</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Observatører fra Havforskningsinstituttet og Fiskeridirektoratet skal ha adgang til å delta vederlagsfritt om bord i fartøy som fangster snøkrabbe.</article></article></li></ul></article> <article class="defaultP" margin-top="true">§ 2 annet ledd (endret) skal lyde:</article><article class="legalP" id="kapittel-1-ledd-5">Søknad om dispensasjon sendes Fiskeridirektoratet. Fiskeridirektoratet kan sette begrensninger for antall fartøy som gis dispensasjon for fangst på russisk kontinentalsokkel i området utenfor 200 nautiske mil fra russisk kyst i Barentshavet.</article> <article class="defaultP" margin-top="true">§ 3 (ny) skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Fangst fra russiske fartøy</span></span><article class="legalP" id="kapittel-1-foreslåttparagraf-1-ledd-1">Uten hensyn til forbudet i § 1 kan russiske fartøy fangste snøkrabbe på norsk kontinentalsokkel i området utenfor 200 nautiske mil fra norsk kyst i Barentshavet.</article></article> <article class="defaultP" margin-top="true">Tidligere § 3, § 4, § 5 og § 6 blir etter dette § 4, § 5, § 6 og § 7.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-22-1833/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks.</article></section></main></body></html>