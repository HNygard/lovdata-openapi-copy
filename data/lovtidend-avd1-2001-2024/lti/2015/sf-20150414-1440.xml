<!DOCTYPE html><html lang="no"><head><title>Regler for bruk av kirkene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-04-14-1440</dd><dt class="dokid">DokumentID</dt><dd class="dokid">LTI/forskrift/2015-04-14-1440</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 14 s 2306</dd><dt class="dateInForce">I kraft fra</dt><dd class="dateInForce">2015-04-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-11-15-4152</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§20</li></ul></dd><dt class="dateOfPublication">Kunngjort</dt><dd class="dateOfPublication">2015-12-14 14:45</dd><dt class="journalNumber">Journalnummer</dt><dd class="journalNumber">2015-1212</dd><dt class="titleShort">Korttittel</dt><dd class="titleShort">Regler for bruk av kirkene</dd><dt class="title">Tittel</dt><dd class="title">Regler for bruk av kirkene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 14. april 2015 med hjemmel i lov 7. juni 1996 nr. 31 om Den norske kirke (kirkeloven) § 20 tredje ledd.</dd><dt class="refid">RefID</dt><dd class="refid">forskrift/2015-04-14-1440</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Regler for bruk av kirkene<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Generelle bestemmelser</li></ul></li><li>Kapittel 2. Menighetsrådets bruk av kirken<ul class="tocSubUl"><li>§ 5. Bruksformål</li><li>§ 6. Klage</li></ul></li><li>Kapittel 3. Menighetsrådets utlån av kirken<ul class="tocSubUl"><li>§ 7. Utlån til medlemmer av Den norske kirke</li><li>§ 8. Utlån til andre enn medlemmer av Den norske kirke</li><li>§ 9. Saksbehandling</li><li>§ 10. Klage og omgjøring</li><li>§ 11. Betaling for bruk av kirken</li></ul></li><li>Kapittel 4. Prestens bruk av kirken<ul class="tocSubUl"><li>§ 12. Menighetsprestens bruk av kirken</li><li>§ 13. Tilsyn</li><li>§ 14. Biskopens bruk av kirken</li></ul></li><li>Kapittel 5. Forholdet mellom menighetsråd og prest<ul class="tocSubUl"><li>§ 15. Samarbeid og gjensidig informasjon</li></ul></li><li>Kapittel 6. Andre generelle regler<ul class="tocSubUl"><li>§ 16. Generelle plikter for bruker av kirken</li><li>§ 17. Adgang til kirken</li><li>§ 18. Inngangspenger</li></ul></li><li>Kapittel 7. Ikrafttredelse og oppheving av eldre bestemmelser<ul class="tocSubUl"><li>§ 19. Ikrafttredelse</li><li>§ 20. Opphevelse av eldre bestemmelser</li><li>§ 21. Mindre endringer</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2015-04-14-1440" id="dokument"><h1>Regler for bruk av kirkene</h1><article class="legalP" id="ledd-1">Reglene gjelder for bruk av de vigslede kirkerom utenom de forordnede gudstjenester og kirkelige handlinger.</article><section class="section" data-name="kap1" id="kapittel-1" data-lovdata-URL="LTI/forskrift/2015-04-14-1440/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2015-04-14-1440/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Kirken er vigslet til bruk for gudstjenester og kirkelige handlinger og skal gjennom sin bruk tjene til Guds ære og menighetens oppbyggelse.</article><article class="legalP" id="kapittel-1-paragraf-1-ledd-2">Gjennom forkynnelse av Guds ord, forvaltning av sakramentene og annen kirkelig virksomhet, er kirken det sentrale samlingssted for menighetens gudstjenestlige og religiøse liv.</article><article class="legalP" id="kapittel-1-paragraf-1-ledd-3">Formålet er å gi regler for hva kirkene kan brukes til, hvem som kan bruke kirken og hvem som har beslutningsmyndighet til å låne ut kirken.</article></article><article class="legalArticle" data-lovdata-URL="LTI/forskrift/2015-04-14-1440/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Reglene gjelder for all bruk av kirkerommet, jf. § 3 bokstav b), når ikke annet er bestemt for forordnede gudstjenester og kirkelige handlinger i tjenesteordning for menighetsprest, prost eller biskop eller i særskilt unntak fra disse regler eller med hjemmel i disse regler. Bruk av kirken til gudstjenester og kirkelige handlinger går foran annen bruk etter § 5, § 7 og § 12.</article><article class="legalP" id="kapittel-1-paragraf-2-ledd-2">Så langt de passer får reglene også anvendelse på bruk av andre kirker, kapeller, kirkelokaler, forsamlingslokaler og interimskirker, jf. § 3 bokstav d).</article><article class="legalP" id="kapittel-1-paragraf-2-ledd-3">Der kirkerommet og tilstøtende rom kan slås sammen til et storrom, gjelder disse reglene når kirkerommet utvides med tilstøtende rom.</article></article><article class="legalArticle" data-lovdata-URL="LTI/forskrift/2015-04-14-1440/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I dette regelverket betyr:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Kirke:</i> Kirke eller kapell som er godkjent av Kongen eller departementet, eller som er kirke fra gammelt av, jf. kirkeloven § 17.</article></article></li><li data-li-identifier="b." data-name="b."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Kirkerommet:</i> Den delen av kirkebygningen som utgjør selve kirkerommet med alter, korparti, hovedskip samt eventuelle sideskip og galleri.</article></article></li><li data-li-identifier="c." data-name="c."><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Andre rom i kirken:</i> Rom som faller utenfor kirkerommet.</article></article></li><li data-li-identifier="d." data-name="d."><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Lokale til kirkelig bruk:</i> Andre kirker, kapeller, forsamlingslokaler og interimskirker: Bygg som er godkjent og innviet til permanent eller midlertidig kirkelig bruk.</article></article></li><li data-li-identifier="e." data-name="e."><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Prest:</i> Fast utnevnt eller tilsatt menighetsprest (sokneprest, kapellan eller prost i tjeneste som menighetsprest) samt vikarer for slike prester.</article></article></li><li data-li-identifier="f." data-name="f."><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Utlån:</i> Dette kan skje både med og uten betaling, jf. § 11 og kirkeloven § 20.</article></article></li></ul></article></article><article class="legalArticle" data-lovdata-URL="LTI/forskrift/2015-04-14-1440/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelle bestemmelser</span></h3><article class="legalP" id="kapittel-1-paragraf-4-ledd-1">Kirkens formål er bestemmende for avgjørelser om bruk av kirken, jf. § 1.</article><article class="legalP" id="kapittel-1-paragraf-4-ledd-2">Bruken av kirken er underlagt biskopens tilsynsmyndighet.</article><article class="legalP" id="kapittel-1-paragraf-4-ledd-3">Kirken med tilbehør skal behandles forsvarlig og med respekt.</article><article class="legalP" id="kapittel-1-paragraf-4-ledd-4">Kirken kan ta all kunst, alle kunstformer og alle kunstuttrykk i bruk i kirkerommet med dets liturgiske inventar og utstyr, så sant det tjener det kristne budskap og lar kirkerommets særlige egenart komme til utfoldelse.</article><article class="legalP" id="kapittel-1-paragraf-4-ledd-5">Kirken må ikke brukes til politisk møte eller virksomhet.</article><article class="legalP" id="kapittel-1-paragraf-4-ledd-6">Kirken må ikke brukes til kommersielle formål.</article><article class="legalP" id="kapittel-1-paragraf-4-ledd-7">Kirkerommet kan ikke brukes av ikke-kristne tros- og livssynssamfunn til utøvelse av deres tro eller religion.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2015-04-14-1440/KAPITTEL_2"><h2>Kapittel 2. Menighetsrådets bruk av kirken</h2><article class="legalArticle" data-lovdata-URL="LTI/forskrift/2015-04-14-1440/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bruksformål</span></h3><article class="legalP" id="kapittel-2-paragraf-1-ledd-1">Menighetsrådet kan bruke menighetens kirke til<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">gudstjenester,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">oppbyggelige møter,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">trosopplæring, diakoni, kirkemusikk,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">stillhet, lystenning og bønn,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">omvisning og turistbesøk,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">konserter, utstillinger og andre kirkelige og kulturelle arrangementer som faller inn under formålet i § 1 og som ikke strider mot § 4 tredje til syvende ledd.</article></article></li></ul></article><article class="legalP" id="kapittel-2-paragraf-1-ledd-2">Til slike arrangementer som nevnt i første ledd, kan menighetsrådet invitere til å medvirke også personer som ikke er medlem av Den norske kirke.</article><article class="legalP" id="kapittel-2-paragraf-1-ledd-3">Menighetsrådet kan plassere midlertidige installasjoner i kirkerommet i forbindelse med arrangementer nevnt i § 5 første ledd. Dersom dette får økonomiske konsekvenser for fellesrådet, må fellesrådet gi sin godkjenning.</article><article class="legalP" id="kapittel-2-paragraf-1-ledd-4">Menighetsrådet kan bruke kirken til avholdelse av egne møter, menighetsmøter og kirkevalg.</article></article><article class="legalArticle" data-lovdata-URL="LTI/forskrift/2015-04-14-1440/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h3><article class="legalP" id="kapittel-2-paragraf-2-ledd-1">Menighetsrådets avgjørelse etter § 5 kan påklages til biskopen. Biskopens avgjørelse av klagen kan ikke påklages.</article><article class="legalP" id="kapittel-2-paragraf-2-ledd-2">Klageberettiget er ethvert medlem av menighetsrådet, samt kirkelig ansatte som har soknet som tjenestested (særskilt arbeidsområde).</article><article class="legalP" id="kapittel-2-paragraf-2-ledd-3">Klagefristen er tre uker. Fristen løper fra det tidspunktet den klageberettigede har fått eller burde ha skaffet seg kjennskap til avgjørelsen.</article><article class="legalP" id="kapittel-2-paragraf-2-ledd-4">Klagen har ikke oppsettende virkning med mindre dette blir bestemt av menighetsrådet eller biskopen.</article><article class="legalP" id="kapittel-2-paragraf-2-ledd-5">For øvrig gjelder reglene om klage i forvaltningsloven kapittel VI.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2015-04-14-1440/KAPITTEL_3"><h2>Kapittel 3. Menighetsrådets utlån av kirken</h2><article class="legalArticle" data-lovdata-URL="LTI/forskrift/2015-04-14-1440/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utlån til medlemmer av Den norske kirke</span></h3><article class="legalP" id="kapittel-3-paragraf-1-ledd-1">Til medlemmer av Den norske kirke kan menighetsrådet låne ut kirken til<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">gudstjenester,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">oppbyggelige møter,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">trosopplæring, diakoni, kirkemusikk,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">stillhet, lystenning og bønn,</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">omvisning og turistbesøk,</article></article></li><li data-li-identifier="f)" data-name="f)"><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">konserter, utstillinger, og andre kirkelige og kulturelle arrangementer som faller inn under formålet i § 1 og som ikke strider mot § 4 tredje til syvende ledd.</article></article></li></ul></article></article><article class="legalArticle" data-lovdata-URL="LTI/forskrift/2015-04-14-1440/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utlån til andre enn medlemmer av Den norske kirke</span></h3><article class="legalP" id="kapittel-3-paragraf-2-ledd-1">Menighetsrådet kan låne ut kirken til medlemmer av andre kristne trossamfunn enn Den norske kirke til formål som nevnt i § 7 samt til dåp, vigsel og gravferd som ikke skal forrettes av ordinert prest i Den norske kirke, men av pastor eller prest fra et annet kristent trossamfunn.</article><article class="legalP" id="kapittel-3-paragraf-2-ledd-2">Menighetsrådet kan låne ut kirken til andre til formål som nevnt i § 7 bokstav e) og f), dersom det ikke strider mot § 4.</article></article><article class="legalArticle" data-lovdata-URL="LTI/forskrift/2015-04-14-1440/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Saksbehandling</span></h3><article class="legalP" id="kapittel-3-paragraf-3-ledd-1">Menighetsrådets avgjørelser etter § 7 og § 8 anses som enkeltvedtak etter forvaltningsloven § 2. Saksbehandlingen skal skje i samsvar med forvaltningsloven kapittel IV og V.</article></article><article class="legalArticle" data-lovdata-URL="LTI/forskrift/2015-04-14-1440/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage og omgjøring</span></h3><article class="legalP" id="kapittel-3-paragraf-4-ledd-1">Menighetsrådets vedtak etter § 7 og § 8 kan påklages til biskopen. Biskopens avgjørelse av klagen kan ikke påklages.</article><article class="legalP" id="kapittel-3-paragraf-4-ledd-2">Klageberettiget er, foruten de som har søkt om å få låne kirken, ethvert medlem av menighetsrådet samt andre med rettslig klageinteresse.</article><article class="legalP" id="kapittel-3-paragraf-4-ledd-3">Klagefristen er tre uker. Fristen løper fra det tidspunktet underretning om vedtaket er kommet frem til den klageberettigede eller han på annen måte har fått eller burde ha skaffet seg kjennskap til vedtaket.</article><article class="legalP" id="kapittel-3-paragraf-4-ledd-4">For øvrig gjelder reglene om klage og omgjøring i forvaltningsloven kapittel VI.</article></article><article class="legalArticle" data-lovdata-URL="LTI/forskrift/2015-04-14-1440/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Betaling for bruk av kirken</span></h3><article class="legalP" id="kapittel-3-paragraf-5-ledd-1">Innenfor de rammer som er satt i kirkeloven § 20 første og annet ledd, kan kirkelig fellesråd kreve betaling for bruk av kirken etter nærmere regler godkjent av bispedømmerådet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2015-04-14-1440/KAPITTEL_4"><h2>Kapittel 4. Prestens bruk av kirken</h2><article class="legalArticle" data-lovdata-URL="LTI/forskrift/2015-04-14-1440/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Menighetsprestens bruk av kirken</span></h3><article class="legalP" id="kapittel-4-paragraf-1-ledd-1">I tillegg til forordnede gudstjenester og kirkelige handlinger kan presten bruke kirkene i de sokn som presten har som tjenestested (særskilt arbeidsområde) til ekstraordinære gudstjenester, foredrag og andre arrangementer som fremmer menighetenes oppbyggelse.</article><article class="legalP" id="kapittel-4-paragraf-1-ledd-2">Er det flere fast tilsatte prester i vedkommende menighet, skal de samarbeide om bruksfordelingen. Blir de ikke enige, avgjør biskopen spørsmålet. Menighetsrådet skal uttale seg på forhånd.</article><article class="legalP" id="kapittel-4-paragraf-1-ledd-3">Den presten som bruker kirken i medhold av første ledd, kan invitere til å medvirke også personer som ikke er medlem av Den norske kirke, men presten kan ikke låne ut kirken til disse.</article></article><article class="legalArticle" data-lovdata-URL="LTI/forskrift/2015-04-14-1440/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn</span></h3><article class="legalP" id="kapittel-4-paragraf-2-ledd-1">Menighetsrådet kan bringe prestens disposisjoner etter § 12 inn for biskopen, jf. § 4 annet ledd.</article></article><article class="legalArticle" data-lovdata-URL="LTI/forskrift/2015-04-14-1440/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Biskopens bruk av kirken</span></h3><article class="legalP" id="kapittel-4-paragraf-3-ledd-1">Biskopen kan selv eller ved annen prest forrette gudstjenester og bruke kirkene i sitt bispedømme på samme måte som menighetsprestene. I slike tilfelle har biskopen fortrinnsrett til bruk av kirken.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2015-04-14-1440/KAPITTEL_5"><h2>Kapittel 5. Forholdet mellom menighetsråd og prest</h2><article class="legalArticle" data-lovdata-URL="LTI/forskrift/2015-04-14-1440/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Samarbeid og gjensidig informasjon</span></h3><article class="legalP" id="kapittel-5-paragraf-1-ledd-1">Menighetsråd og prest skal samarbeide om bruk av kirken slik at denne best mulig tjener til Guds ære og menighetens oppbyggelse.</article><article class="legalP" id="kapittel-5-paragraf-1-ledd-2">Menighetsråd og prest skal på forhånd gi hverandre informasjon om den planlagte bruken av kirken. Informasjonen skal så vidt mulig gis i så god tid at mottaker får mulighet til å innrette seg eller eventuelt komme med innsigelser.</article><article class="legalP" id="kapittel-5-paragraf-1-ledd-3">Presten har fortrinnsrett til bruk av kirken til gudstjenester, vigsler og begravelser.</article><article class="legalP" id="kapittel-5-paragraf-1-ledd-4">Dersom det oppstår tvil om forholdet mellom henholdsvis prestens bruk og menighetsrådets bruk eller utlån av kirken, avgjør biskopen spørsmålet.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2015-04-14-1440/KAPITTEL_6"><h2>Kapittel 6. Andre generelle regler</h2><article class="legalArticle" data-lovdata-URL="LTI/forskrift/2015-04-14-1440/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Generelle plikter for bruker av kirken</span></h3><article class="legalP" id="kapittel-6-paragraf-1-ledd-1">Den som bruker kirken, skal sørge for at alt går sømmelig for seg og at kirken med tilbehør behandles forsvarlig og med respekt.</article></article><article class="legalArticle" data-lovdata-URL="LTI/forskrift/2015-04-14-1440/§17" data-name="§17" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Adgang til kirken</span></h3><article class="legalP" id="kapittel-6-paragraf-2-ledd-1">Enhver har adgang til de arrangementer som holdes i kirken. En person kan bare bortvises dersom han forstyrrer arrangementet eller krenker kirkens verdighet.</article><article class="legalP" id="kapittel-6-paragraf-2-ledd-2">Ved bruk av kirken til vigsler og begravelser kan presten utfra sitt pastorale skjønn i særlige tilfeller bestemme at handlingen skal foregå for lukkede dører.</article></article><article class="legalArticle" data-lovdata-URL="LTI/forskrift/2015-04-14-1440/§18" data-name="§18" id="kapittel-6-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Inngangspenger</span></h3><article class="legalP" id="kapittel-6-paragraf-3-ledd-1">Det kan ikke tas betaling for adgang til kirken bortsett fra ved konserter, utstillinger og andre kulturarrangementer, omvisninger og turistbesøk.</article><article class="legalP" id="kapittel-6-paragraf-3-ledd-2">Innkreving av inngangspenger bør ikke skje i selve kirkerommet.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2015-04-14-1440/KAPITTEL_7"><h2>Kapittel 7. Ikrafttredelse og oppheving av eldre bestemmelser</h2><article class="legalArticle" data-lovdata-URL="LTI/forskrift/2015-04-14-1440/§19" data-name="§19" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Disse reglene trer i kraft straks.</article></article><article class="legalArticle" data-lovdata-URL="LTI/forskrift/2015-04-14-1440/§20" data-name="§20" id="kapittel-7-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Opphevelse av eldre bestemmelser</span></h3><article class="legalP" id="kapittel-7-paragraf-2-ledd-1">Med virkning fra ikrafttredelsen, jf. § 19, oppheves de tidligere gjeldende regler 15. november 1991 nr. 4152 for bruk av kirken med senere endringer.</article></article><article class="legalArticle" data-lovdata-URL="LTI/forskrift/2015-04-14-1440/§21" data-name="§21" id="kapittel-7-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Mindre endringer</span></h3><article class="legalP" id="kapittel-7-paragraf-3-ledd-1">Kirkemøtet gir Kirkerådet myndighet til å foreta mindre endringer i reglene.</article></article></section></main></body></html>