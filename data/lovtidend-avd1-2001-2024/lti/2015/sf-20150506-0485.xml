<!DOCTYPE html><html lang="no"><head><title>Forskrift om endringer på grunn av at Norges veterinærhøgskole har skiftet navn og for å forenkle lisensordningen for veterinærstudenter i assistenttjeneste</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-05-06-485</dd><dt class="dokid">DokumentID</dt><dd class="dokid">LTI/forskrift/2015-05-06-485</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 5 s 729</dd><dt class="dateInForce">I kraft fra</dt><dd class="dateInForce">2015-05-06</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-04-10-838</li><li>forskrift/1995-03-06-239</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-75/§5</li><li>lov/2003-12-19-124/§33</li><li>forskrift/2003-12-19-1790</li><li>lov/2009-06-19-97/§6</li><li>forskrift/2010-06-11-814</li></ul></dd><dt class="dateOfPublication">Kunngjort</dt><dd class="dateOfPublication">2015-05-15 15:20</dd><dt class="journalNumber">Journalnummer</dt><dd class="journalNumber">2015-0385</dd><dt class="titleShort">Korttittel</dt><dd class="titleShort">Endr. på grunn av navneendring, Norges veterinærhøgskole</dd><dt class="title">Tittel</dt><dd class="title">Forskrift om endringer på grunn av at Norges veterinærhøgskole har skiftet navn og for å forenkle lisensordningen for veterinærstudenter i assistenttjeneste</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 6. mai 2015 med hjemmel i lov 15. juni 2001 nr. 75 om veterinærer og annet dyrehelsepersonell § 5 fjerde ledd, lov 19. desember 2003 nr. 124 om matproduksjon og mattrygghet mv. (matloven) § 33 første ledd, jf. delegeringsvedtak 19. desember 2003 nr. 1790, og lov 19. juni 2009 nr. 97 om dyrevelferd § 6 fjerde ledd, jf. delegeringsvedtak 11. juni 2010 nr. 814.</dd><dt class="refid">RefID</dt><dd class="refid">forskrift/2015-05-06-485</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer på grunn av at Norges veterinærhøgskole har skiftet navn og for å forenkle lisensordningen for veterinærstudenter i assistenttjeneste<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2015-05-06-485" id="dokument"><h1>Forskrift om endringer på grunn av at Norges veterinærhøgskole har skiftet navn og for å forenkle lisensordningen for veterinærstudenter i assistenttjeneste</h1><section class="section" data-name="kapI" id="kapittel-1" data-lovdata-URL="LTI/forskrift/2015-05-06-485/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. april 1985 nr. 838 om adgang for viderekomne studenter fra Norges veterinærhøgskole eller utenlandske universitet og høgskoler til å utføre kortvarig assistenttjeneste hos praktiserende veterinær eller i annet veterinæryrke skal det gjøres følgende endringer:</article> <article class="defaultP" margin-top="true">Tittelen skal lyde:</article> <article class="defaultP" margin-top="true"><i>Forskrift om adgang for viderekomne veterinærstudenter til å utføre kortvarig assistenttjeneste</i></article> <article class="defaultP" margin-top="true">Hjemmelsfeltet skal lyde:</article> <article class="defaultP" margin-top="true"><strong>Hjemmel:</strong> Fastsatt av Landbruksdepartementet (nå Landbruks- og matdepartementet) 10. april 1985 med hjemmel i lov 15. juni 2001 nr. 75 om veterinærer og annet dyrehelsepersonell § 5 fjerde ledd.</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Viderekomne veterinærstudenter fra Norges miljø- og biovitenskapelige universitet og fra utenlandske universitet og høgskoler som ønsker å utføre kortvarig assistenttjeneste hos praktiserende veterinær eller i annet veterinæryrke, må søke Mattilsynet om tillatelse til å utføre slik tjeneste.</article> <article class="defaultP" margin-top="true">§ 2 tredje ledd første punktum skal lyde:</article><article class="legalP" id="kapittel-1-ledd-3">Søker som studerer ved Norges miljø- og biovitenskapelige universitet, må vedlegge søknaden uttalelse fra universitetet om søkerens faglige kvalifikasjoner til å utføre vedkommende veterinære tjeneste.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-4">Søknad fra student fra utenlandsk universitet eller høgskole skal forelegges Norges miljø- og biovitenskapelige universitet til uttalelse om søkerens faglige kvalifikasjoner til å utføre vedkommende veterinære tjeneste. Før universitetet gir slik uttalelse, kan det kreve at søkeren fremstiller seg for en av universitetet oppnevnt komite til eventuell eksaminasjon/klinisk prøve.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-5">På grunnlag av universitetets uttalelse treffer Mattilsynet avgjørelse om søkeren kan gis tillatelse til å utføre slik tjeneste det er søkt om, eventuelt hvilken veterinærtjeneste han tillates å utføre i det aktuelle tidsrom og nærmere vilkår for tillatelsen.</article> <article class="defaultP" margin-top="true">§ 5 annet ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-05-06-485/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 6. mars 1995 nr. 239 om kunstig sædoverføring hos husdyr utført av andre enn veterinær skal det gjøres følgende endringer:</article> <article class="defaultP" margin-top="true">§ 3 første ledd annet punktum skal lyde:</article><article class="legalP" id="kapittel-2-ledd-2">For å bli autorisert må vedkommende ha bestått kurs i kunstig sædoverføring for den aktuelle dyreart ved Norges miljø- og biovitenskapelige universitet.</article> <article class="defaultP" margin-top="true">§ 3 annet ledd skal lyde:</article><article class="legalP" id="kapittel-2-ledd-3">Semintekniker kan utføre drektighetskontroll på den/de dyrearter vedkommende er autorisert for dersom vedkommende på en tilfredsstillende måte har gjennomgått kurs i drektighetskontroll for den/de aktuelle dyreart(er) ved Norges miljø- og biovitenskapelige universitet.</article> <article class="defaultP" margin-top="true">§ 4 første ledd annet punktum skal lyde:</article><article class="legalP" id="kapittel-2-ledd-4">For å få slik tillatelse må vedkommende ha gjennomgått opplæring som er godkjent av Norges miljø- og biovitenskapelige universitet.</article></section><section class="section" data-name="kapIII" id="kapittel-3" data-lovdata-URL="LTI/forskrift/2015-05-06-485/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>