<!DOCTYPE html><html lang="no"><head><title>Forskrift om endring i forskrift om tildeling av utdanningsstøtte for undervisningsåret 2015–2016</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-19-746</dd><dt class="dokid">DokumentID</dt><dd class="dokid">LTI/forskrift/2015-06-19-746</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 7 s 1186</dd><dt class="dateInForce">I kraft fra</dt><dd class="dateInForce">2015-06-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-02-18-160</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-37</li></ul></dd><dt class="dateOfPublication">Kunngjort</dt><dd class="dateOfPublication">2015-06-26 15:00</dd><dt class="journalNumber">Journalnummer</dt><dd class="journalNumber">2015-0647</dd><dt class="titleShort">Korttittel</dt><dd class="titleShort">Endr. i forskrift om utdanningsstøtte for 2015–2016</dd><dt class="title">Tittel</dt><dd class="title">Forskrift om endring i forskrift om tildeling av utdanningsstøtte for undervisningsåret 2015–2016</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 19. juni 2015 med hjemmel i lov 3. juni 2005 nr. 37 om utdanningsstøtte (utdanningsstøtteloven) kapittel II.</dd><dt class="refid">RefID</dt><dd class="refid">forskrift/2015-06-19-746</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av utdanningsstøtte for undervisningsåret 2015–2016<ul class="tocSubUl"><li>I<ul class="tocSubUl"><li>§ 4-5. American College of Norway</li><li>§ 10-3. Søker som er forsørget av barnevernet</li><li>§ 23-2. Unntak for søker som er gift eller forsørger barn</li><li>§ 35-13. Lærlinger i utlandet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-19-746" id="dokument"><h1>Forskrift om endring i forskrift om tildeling av utdanningsstøtte for undervisningsåret 2015–2016</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-19-746/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. februar 2015 nr. 160 om tildeling av utdanningsstøtte for undervisningsåret 2015–2016 gjøres følgende endringer:</article> <article class="defaultP" margin-top="true">Ny § 4-5 skal lyde:</article><article class="futureLegalArticle" data-name="§4-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">American College of Norway</span></span><article class="legalP" id="kapittel-1-foreslåttparagraf-1-ledd-1">Det gis støtte til utdanning på nivå med det andre året (sophomore) i en amerikansk bachelorutdanning ved American College of Norway i Moss.</article></article> <article class="defaultP" margin-top="true">Nåværende § 4-5 blir ny § 4-6.</article> <article class="defaultP" margin-top="true">§ 7-3 nytt fjerde ledd skal lyde:</article><article class="legalP" id="kapittel-1-ledd-2">Elever som har rett til videregående opplæring etter opplæringslova § 3-1, og som foretar omvalg som utvider retten til videregående opplæring, får fulltidsstøtte.</article> <article class="defaultP" margin-top="true">§ 10-3 skal lyde:</article><article class="futureLegalArticle" data-name="§10-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10-3</span>. <span class="legalArticleTitle">Søker som er forsørget av barnevernet</span></span><article class="legalP" id="kapittel-1-foreslåttparagraf-2-ledd-1">Søker som er forsørget av barnevernet og som tar utdanning som er omfattet av forskriftens annen del har rett til utstyrsstipend etter § 16-1, lån til dekning av skolepenger etter § 23-3 dersom dette ikke er dekket av kommunen, og stipend til delvis dekning av skolepenger etter kapittel 46. Søker som bor utenfor fosterhjem eller barnevernsinstitusjon har i tillegg rett til grunnstipend, bostipend og reisestipend dersom kommunens ytelser som skal dekke dette er lavere enn Lånekassens satser. Vilkårene om avstand og reisetid for å få bostipend i henhold til § 17-2 gjelder ikke her.</article><article class="legalP" id="kapittel-1-foreslåttparagraf-2-ledd-2">Søker som er forsørget av barnevernet, og som tar utdanning som er omfattet av forskriftens tredje del, har rett til støtte etter samme regelverk som for søkere som bor sammen med foreldrene, se § 26-2. Det er et vilkår at søkeren bor i fosterhjem eller barnevernsinstitusjon. Søkere som bor utenfor fosterhjem eller barnevernsinstitusjon, har rett til støtte etter samme regelverk som for søkere som ikke bor sammen med foreldrene, hvis kommunens ytelser som skal dekke dette er lavere enn Lånekassens satser, se § 26-1. Hvis kommunens ytelser som skal dekke dette er høyere enn Lånekassens satser, har søkeren ikke rett til støtte.</article></article> <article class="defaultP" margin-top="true">§ 11-3 nytt niende ledd skal lyde:</article><article class="legalP" id="kapittel-1-ledd-3">Det gis ikke lån på under kr 50 eller bare stipend på under kr 20 per måned.</article> <article class="defaultP" margin-top="true">Ny § 23-2 skal lyde:</article><article class="futureLegalArticle" data-name="§23-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 23-2</span>. <span class="legalArticleTitle">Unntak for søker som er gift eller forsørger barn</span></span><article class="legalP" id="kapittel-1-foreslåttparagraf-3-ledd-1">Søker som er 18 år eller eldre og som er gift eller har barn å forsørge og bor sammen med barnet, får lån etter § 23-1 selv om han eller hun bor hos foreldrene.</article></article> <article class="defaultP" margin-top="true">Nåværende § 23-2 blir ny § 23-3.</article> <article class="defaultP" margin-top="true">Ny § 35-13 skal lyde:</article><article class="futureLegalArticle" data-name="§35-13" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 35-13</span>. <span class="legalArticleTitle">Lærlinger i utlandet</span></span><article class="legalP" id="kapittel-1-foreslåttparagraf-4-ledd-1">Det gis støtte til lærlinger som tar deler av læretiden i en bedrift i utlandet. Det er en forutsetning at lærlingen har inngått lærekontrakt og at fylkeskommunen har godkjent opplegget.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-06-19-746/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>