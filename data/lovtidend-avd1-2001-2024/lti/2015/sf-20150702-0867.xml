<!DOCTYPE html><html lang="no"><head><title>Forskrift om stønader til dekning av utgifter knyttet til å komme i eller å beholde arbeid (tilleggsstønadsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-07-02-867</dd><dt class="dokid">DokumentID</dt><dd class="dokid">LTI/forskrift/2015-07-02-867</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 9 s 1435</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-11-223</li><li>forskrift/2010-02-10-153</li><li>forskrift/2011-08-12-847</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§11-12</li><li>lov/1997-02-28-19/§15-11</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2015-07-10 15:10</dd><dt class="journalNumber">Journalnummer</dt><dd class="journalNumber">2015-0742</dd><dt class="titleShort">Korttittel</dt><dd class="titleShort">Tilleggsstønadsforskriften</dd><dt class="title">Tittel</dt><dd class="title">Forskrift om stønader til dekning av utgifter knyttet til å komme i eller å beholde arbeid (tilleggsstønadsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 2. juli 2015 med hjemmel i lov 28. februar 1997 nr. 19 om folketrygd (folketrygdloven) § 11-12 og § 15-11 og lov 10. desember 2004 nr. 76 om arbeidsmarkedstjenester (arbeidsmarkedsloven) § 13.</dd><dt class="refid">RefID</dt><dd class="refid">forskrift/2015-07-02-867</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stønader til dekning av utgifter knyttet til å komme i eller å beholde arbeid (tilleggsstønadsforskriften)<ul class="tocSubUl"><li>§ 1. Vilkår for stønad</li><li>§ 2. Definisjon av tiltak</li><li>§ 3. Stønader til reise til deltakere på tiltak og arbeidsrettet utredning</li><li>§ 4. Stønad til reise for å fremme geografisk mobilitet</li><li>§ 5. Beregning av stønad til reise</li><li>§ 6. Stønad til flytting</li><li>§ 7. Beregning av stønad til flytting</li><li>§ 8. Stønad til bolig og overnatting</li><li>§ 9. Beregning av stønad til bolig og overnatting</li><li>§ 10. Stønad til tilsyn for barn og andre familiemedlemmer</li><li>§ 11. Beregning av stønad til tilsyn for barn og andre familiemedlemmer</li><li>§ 12. Stønad til læremidler</li><li>§ 13. Beregning av stønad til læremidler</li><li>§ 14. Fravær fra fastsatt aktivitet</li><li>§ 15. Framsetting av krav</li><li>§ 16. Klageadgang mv.</li><li>§ 17. Ikrafttredelse mv.</li><li>§ 18. Overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/2015-07-02-867" id="dokument"><h1>Forskrift om stønader til dekning av utgifter knyttet til å komme i eller å beholde arbeid (tilleggsstønadsforskriften)</h1><article class="legalArticle" data-lovdata-URL="LTI/forskrift/2015-07-02-867/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for stønad</span></h2><article class="legalP" id="paragraf-1-ledd-1">Stønader etter denne forskriften kan gis til<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">medlem som gjennomfører et arbeidsrettet tiltak og som fyller vilkårene for tilleggsstønad i folketrygdloven § 11-12, jf. § 11-5.</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">enslig mor eller far som gjennomfører godkjent utdanning og fyller vilkårene for tilleggsstønad i folketrygdloven § 15-11. Stønad til tilsyn for barn og andre familiemedlemmer kan også gis til enslig mor eller far som er tilmeldt Arbeids- og velferdsetaten som reell arbeidssøker som yrkesrettet aktivitet.</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">tidligere familiepleier som gjennomfører godkjent utdanning og fyller vilkårene for tilleggsstønad i folketrygdloven § 16-9 jf. § 15-11.</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">gjenlevende ektefelle som gjennomfører godkjent utdanning og fyller vilkårene for tilleggsstønad i folketrygdloven § 17-9 jf. § 15-11. Stønad til tilsyn for barn og andre familiemedlemmer kan også gis til en gjenlevende ektefelle som er tilmeldt Arbeids- og velferdsetaten som reell arbeidssøker som yrkesrettet aktivitet.</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">deltaker på arbeidsmarkedstiltak som fyller vilkårene for tilleggsstønad i arbeidsmarkedsloven § 13 andre ledd.</article></article></li></ul></article><article class="legalP" id="paragraf-1-ledd-2">For å fremme geografisk mobilitet på arbeidsmarkedet kan en arbeidssøker som uforskyldt ikke får arbeid på hjemstedet, få stønad til reise og flytting etter arbeidsmarkedsloven § 13 tredje ledd. Stønadene kan også gis til dekning av utgifter til reise og flytting til utlandet.</article></article><article class="legalArticle" data-lovdata-URL="LTI/forskrift/2015-07-02-867/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon av tiltak</span></h2><article class="legalP" id="paragraf-2-ledd-1">Med tiltak menes i denne forskriften de former for arbeidsmarkedstiltak og utdanning som for de ulike gruppene nevnt i § 1, kan gi rett til tilleggsstønader.</article></article><article class="legalArticle" data-lovdata-URL="LTI/forskrift/2015-07-02-867/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Stønader til reise til deltakere på tiltak og arbeidsrettet utredning</span></h2><article class="legalP" id="paragraf-3-ledd-1">Den som deltar på et tiltak, har krav på stønad til dekning av nødvendige utgifter til<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">daglige reiser mellom bostedet og stedet der tiltaket blir gjennomført, dersom reiseavstanden er seks kilometer eller mer hver vei. Personer som på grunn av funksjonshemning, midlertidig skade eller sykdom har et særskilt behov for transport, kan få stønad selv om reiseavstanden er under seks kilometer,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">reiser til og fra obligatoriske samlinger i forbindelse med et tiltak som er tildelt av Arbeids- og velferdsetaten, dersom reiseavstanden er 30 kilometer eller mer hver vei,</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">reiser til og fra tiltaksstedet ved oppstart og avslutning av tiltaket når deltakeren midlertidig må bo borte fra hjemmet,</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">fire hjemreiser per år når deltakeren midlertidig må bo borte fra hjemmet under deltakelse på tiltaket. En deltaker med barn som ikke har fullført fjerde skoleår og som blir igjen på hjemstedet, får stønad til åtte hjemreiser per år. Arbeids- og velferdsetaten kan i særlige tilfeller gi stønad til flere hjemreiser,</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">reiser etter bokstavene c og d for barn under 18 år som flytter med til tiltaksstedet.</article></article></li></ul></article><article class="legalP" id="paragraf-3-ledd-2">Arbeids- og velferdsetaten kan gi stønad til reiser etter første ledd ved arbeidsrettet utredning i forbindelse med tiltak.</article></article><article class="legalArticle" data-lovdata-URL="LTI/forskrift/2015-07-02-867/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Stønad til reise for å fremme geografisk mobilitet</span></h2><article class="legalP" id="paragraf-4-ledd-1">Arbeidssøkere som uforskyldt er helt eller delvis arbeidsløse og er registrert hos Arbeids- og velferdsetaten, kan få stønad til dekning av nødvendige reiseutgifter dersom reiseavstanden er 50 kilometer eller mer hver vei. Det er et vilkår at søkeren ikke kan få arbeid på hjemstedet og er villige til å ta arbeid på et annet sted i Norge, Norden eller i EØS-området.</article><article class="legalP" id="paragraf-4-ledd-2">Ved vurderingen av om søkeren er uforskyldt ledig, skal Arbeids- og velferdsetaten ikke legge vekt på forhold som ligger lenger tilbake i tid enn åtte uker.</article><article class="legalP" id="paragraf-4-ledd-3">Stønad kan gis<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">ved innkalling til Arbeids- og velferdsetaten i forbindelse med oppfølging for å komme i arbeid,</article></article></li><li data-li-identifier="b)" data-name="b)"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">i forbindelse med jobbintervju på annet sted enn bostedet, og</article></article></li><li data-li-identifier="c)" data-name="c)"><article class="listArticle" id="paragraf-4-ledd-3-punkt-3"><article class="legalP" id="paragraf-4-ledd-3-punkt-3-ledd-1">i forbindelse med tiltredelse på nytt arbeidssted.</article></article></li></ul></article><article class="legalP" id="paragraf-4-ledd-4">Arbeids- og velferdsdirektoratet kan gi nærmere retningslinjer om prioriteringen av personer som søker om stønad til dekning av nødvendige utgifter til reise etter denne paragrafen.</article></article><article class="legalArticle" data-lovdata-URL="LTI/forskrift/2015-07-02-867/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av stønad til reise</span></h2><article class="legalP" id="paragraf-5-ledd-1">Stønad til reise etter § 3 og § 4 skal dekke kostnadene ved den billigste reisemåten med et rutegående transportmiddel.</article><article class="legalP" id="paragraf-5-ledd-2">Dersom det ikke er praktisk mulig å bruke et rutegående transportmiddel, dekkes bruk av privat bil med 2,26 kroner per kilometer og andre nødvendige utgifter som bompenger mv.</article><article class="legalP" id="paragraf-5-ledd-3">Dersom det ikke er praktisk mulig å bruke et rutegående transportmiddel eller privat bil, dekkes utgiftene til drosje.</article></article><article class="legalArticle" data-lovdata-URL="LTI/forskrift/2015-07-02-867/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Stønad til flytting</span></h2><article class="legalP" id="paragraf-6-ledd-1">Den som må flytte fra hjemstedet for å delta på tiltak har krav på stønad til dekning av nødvendige utgifter til flyttingen.</article><article class="legalP" id="paragraf-6-ledd-2">Den som må flytte fra hjemstedet for å starte i arbeid på et annet sted i Norge, Norden eller i EØS-området kan gis stønad til dekning av nødvendige utgifter til flyttingen.</article></article><article class="legalArticle" data-lovdata-URL="LTI/forskrift/2015-07-02-867/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Beregning av stønad til flytting</span></h2><article class="legalP" id="paragraf-7-ledd-1">Den som bruker transportør, må dokumentere at det er innhentet minst to skriftlige tilbud fra transport- eller flyttebyrå. Det laveste tilbudet dekkes.</article><article class="legalP" id="paragraf-7-ledd-2">Den som velger å flytte selv, får dekket utgiftene til kjøring med egen bil én vei med samme sats som i § 5 andre ledd. Har søkeren innhentet tilbud før han eller hun velger å flytte selv, kan søkeren få dekket utgifter opp til beløpet i det laveste tilbudet.</article></article><article class="legalArticle" data-lovdata-URL="LTI/forskrift/2015-07-02-867/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Stønad til bolig og overnatting</span></h2><article class="legalP" id="paragraf-8-ledd-1">Den som deltar på tiltak eller arbeidsrettet utredning i forbindelse med tiltak har krav på stønad til dekning av nødvendige merutgifter til bolig eller overnatting som følge av deltakelsen.</article><article class="legalP" id="paragraf-8-ledd-2">Stønaden gis til dekning av deltakerens<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">utgifter til bolig eller overnatting som kommer i tillegg til utgiftene til bolig på hjemstedet eller</article></article></li><li data-li-identifier="b)" data-name="b)"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">utgifter som følger av at boutgiftene på tiltaksstedet er høyere enn på hjemstedet.</article></article></li></ul></article></article><article class="legalArticle" data-lovdata-URL="LTI/forskrift/2015-07-02-867/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Beregning av stønad til bolig og overnatting</span></h2><article class="legalP" id="paragraf-9-ledd-1">Stønaden dekker faktiske kostnader oppad begrenset til 3&#xa0;857 kroner per måned. En tiltaksdeltaker som av helsemessige årsaker har høyere utgifter til bolig på stedet der tiltaket eller den arbeidsrettede utredningen gjennomføres enn andre i samme situasjon, får dekket de faktiske merutgiftene.</article><article class="legalP" id="paragraf-9-ledd-2">Det gis ikke stønad til boutgifter til deltakere som har rett til støtte til dekning av de samme boutgiftene etter lov 24. august 2012 nr. 64 om bustøtte.</article></article><article class="legalArticle" data-lovdata-URL="LTI/forskrift/2015-07-02-867/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stønad til tilsyn for barn og andre familiemedlemmer</span></h2><article class="legalP" id="paragraf-10-ledd-1">Den som deltar på tiltak, har krav på stønad til dekning av nødvendige utgifter til tilsyn for barn som ikke har fullført fjerde skoleår. Deltakeren kan få stønad til tilsyn for barn som har fullført fjerde skoleår når<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">barnet må ha vesentlig mer pleie og/eller tilsyn enn det som er vanlig for jevnaldrende, eller</article></article></li><li data-li-identifier="b)" data-name="b)"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">deltakeren på grunn av tiltaket må være borte fra hjemmet i lengre perioder eller på andre tidspunkter enn en vanlig arbeidsdag.</article></article></li></ul></article><article class="legalP" id="paragraf-10-ledd-2">Den som deltar på tiltak har krav på stønad til nødvendige utgifter til pleie og tilsyn for andre familiemedlemmer.</article><article class="legalP" id="paragraf-10-ledd-3">Det gis også stønad til tilsyn etter første og andre ledd i forbindelse med arbeidsrettet utredning i forbindelse med tiltak, og til enslig mor eller far og en gjenlevende ektefelle som er tilmeldt Arbeids- og velferdsetaten som reell arbeidssøker som yrkesrettet aktivitet.</article><article class="legalP" id="paragraf-10-ledd-4">Hvis begge foreldrene deltar på et tiltak gis stønad til tilsyn for barn til en av foreldrene. Hvis flere pårørende deltar på tiltak gis stønad til tilsyn for andre familiemedlemmer til en av de pårørende.</article></article><article class="legalArticle" data-lovdata-URL="LTI/forskrift/2015-07-02-867/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Beregning av stønad til tilsyn for barn og andre familiemedlemmer</span></h2><article class="legalP" id="paragraf-11-ledd-1">Stønad til tilsyn for barn er 100 kroner per dag for det første barnet, og 54 kroner per dag for hvert av de andre barna.</article><article class="legalP" id="paragraf-11-ledd-2">Stønad til tilsyn for andre familiemedlemmer er 100 kroner per dag.</article></article><article class="legalArticle" data-lovdata-URL="LTI/forskrift/2015-07-02-867/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Stønad til læremidler</span></h2><article class="legalP" id="paragraf-12-ledd-1">Den som deltar på tiltak og som ikke har rett til gratis læremidler etter annet regelverk, har krav på stønad til nødvendige utgifter til læremidler.</article></article><article class="legalArticle" data-lovdata-URL="LTI/forskrift/2015-07-02-867/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Beregning av stønad til læremidler</span></h2><article class="legalP" id="paragraf-13-ledd-1">Stønad til læremidler er 358 kroner per måned for en deltaker i utdanning eller opplæringstiltak på videregående skoles nivå og 715 kroner per måned for en deltaker i utdanning eller opplæringstiltak på universitets-, høyskole- eller fagskolenivå. Er opplæringstiltaket normert til femti prosent eller mindre, gis det halv sats. Har deltakeren særlig store utgifter til læremidler på grunn av en funksjonshemming har deltakeren rett til å få dekket sine faktiske utgifter til læremidler.</article></article><article class="legalArticle" data-lovdata-URL="LTI/forskrift/2015-07-02-867/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Fravær fra fastsatt aktivitet</span></h2><article class="legalP" id="paragraf-14-ledd-1">Stønadene stanses når fravær fører til at tiltaket ikke vil kunne gjennomføres på en tilfredsstillende måte.</article></article><article class="legalArticle" data-lovdata-URL="LTI/forskrift/2015-07-02-867/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Framsetting av krav</span></h2><article class="legalP" id="paragraf-15-ledd-1">For å kunne få innvilget stønader etter denne forskriften må det settes fram et krav. Arbeids- og velferdsetaten kan bestemme at slike krav må settes fram på et bestemt skjema.</article><article class="legalP" id="paragraf-15-ledd-2">For stønader som innvilges etter § 1 første ledd bokstav a) til d) gjelder de frister for framsetting av krav og regler om etterbetaling av ytelse for perioder før kravet ble satt fram som følger av reglene i folketrygdloven § 22-13.</article><article class="legalP" id="paragraf-15-ledd-3">Søknad om stønad til reise for å fremme geografisk mobilitet, jf. § 5, skal fremmes for Arbeids- og velferdsetaten på det sted søkeren oppholder seg før reisen. Søkere som kan påberope seg manglende orientering fra Arbeids- og velferdsetatens side om adgangen til å få slik stønad, kan likevel fremme søknad for Arbeids- og velferdsetaten på det nye arbeidsstedet etter at reisen er foretatt. Det samme gjelder i forbindelse med tiltredelse på nytt arbeidssted dersom Arbeids- og velferdsetaten har formidlet søkeren fra et annet land til arbeid her i land.</article></article><article class="legalArticle" data-lovdata-URL="LTI/forskrift/2015-07-02-867/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Klageadgang mv.</span></h2><article class="legalP" id="paragraf-16-ledd-1">For en deltaker som får vedtak etter § 1 første ledd bokstav a) til d) gjelder reglene om klage og anke i folketrygdloven § 21-12. For øvrig gjelder de alminnelige saksbehandlingsreglene i folketrygdloven kapittel 21.</article><article class="legalP" id="paragraf-16-ledd-2">For en deltaker som får vedtak etter § 1 første ledd bokstav e) og § 1 andre ledd, gjelder reglene om klage i arbeidsmarkedsloven § 17. For øvrig gjelder de alminnelige saksbehandlingsreglene som følger av arbeidsmarkedsloven kapittel 6.</article></article><article class="legalArticle" data-lovdata-URL="LTI/forskrift/2015-07-02-867/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse mv.</span></h2><article class="legalP" id="paragraf-17-ledd-1">Forskriften trer i kraft 1. januar 2016.</article><article class="legalP" id="paragraf-17-ledd-2">Fra samme tidspunkt oppheves:<ul class="defaultList"><li data-li-identifier="-" data-name="-"><article class="listArticle" id="paragraf-17-ledd-2-punkt-1"><article class="legalP" id="paragraf-17-ledd-2-punkt-1-ledd-1">forskrift 11. mars 1997 nr. 223 om utdanningsstønad</article></article></li><li data-li-identifier="-" data-name="-"><article class="listArticle" id="paragraf-17-ledd-2-punkt-2"><article class="legalP" id="paragraf-17-ledd-2-punkt-2-ledd-1">forskrift 10. februar 2010 nr. 153 om tilleggsstønader etter folketrygdloven kapittel 11</article></article></li><li data-li-identifier="-" data-name="-"><article class="listArticle" id="paragraf-17-ledd-2-punkt-3"><article class="legalP" id="paragraf-17-ledd-2-punkt-3-ledd-1">forskrift 12. august 2011 nr. 847 om mobilitetsfremmende stønad.</article></article></li></ul></article></article><article class="legalArticle" data-lovdata-URL="LTI/forskrift/2015-07-02-867/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Overgangsregler</span></h2><article class="legalP" id="paragraf-18-ledd-1">Den som mottar stønader til dekning av utgifter knyttet til å komme i eller å beholde arbeid etter forskrift 11. mars 1997 nr. 223 om utdanningsstønad § 2 første ledd bokstav a til g, forskrift 20. desember 2001 nr. 1544 om arbeidsmarkedstiltak, forskrift 10. februar 2010 nr. 153 om tilleggsstønader etter folketrygdloven kapittel 11 eller forskrift 12. august 2011 nr. 847 om mobilitetsfremmende stønad ved ikrafttredelsen av denne forskriften, kan beholde stønadene ut vedtaksperioden på de vilkår og etter de satser som gjaldt per 31. desember 2015, dersom vedtaket har virkningstidspunkt før denne datoen.</article><article class="legalP" id="paragraf-18-ledd-2">Den som omfattes av denne forskriften § 1 bokstavene b eller d, og som mottar stønad til barnetilsyn, kan beholde stønadene ut vedtaksperioden på de vilkår og etter de satser som gjaldt per 31. desember 2015 dersom vedtaket har virkningstidspunkt før denne datoen.</article></article></main></body></html>