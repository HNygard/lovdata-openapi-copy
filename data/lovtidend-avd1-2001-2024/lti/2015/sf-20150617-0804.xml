<!DOCTYPE html><html lang="no"><head><title>Forskrift om endring i forskrift om studier og eksamener ved Universitetet i Nordland</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-17-804</dd><dt class="dokid">DokumentID</dt><dd class="dokid">LTI/forskrift/2015-06-17-804</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 8 s 1350</dd><dt class="dateInForce">I kraft fra</dt><dd class="dateInForce">2015-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-20-723</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2015-07-03 15:15</dd><dt class="journalNumber">Journalnummer</dt><dd class="journalNumber">2015-0683</dd><dt class="titleShort">Korttittel</dt><dd class="titleShort">Endr. i forskrift om studier og eksamener ved UiN</dd><dt class="title">Tittel</dt><dd class="title">Forskrift om endring i forskrift om studier og eksamener ved Universitetet i Nordland</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Styret for Universitet i Nordland 17. juni 2015 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 nr. 7.</dd><dt class="refid">RefID</dt><dd class="refid">forskrift/2015-06-17-804</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamener ved Universitetet i Nordland<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-06-17-804" id="dokument"><h1>Forskrift om endring i forskrift om studier og eksamener ved Universitetet i Nordland</h1><section class="section" data-name="kapI" id="kapittel-1" data-lovdata-URL="LTI/forskrift/2015-06-17-804/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. juni 2012 nr. 723 om studier og eksamener ved Universitet i Nordland gjøres følgende endringer:</article> <article class="defaultP" margin-top="true">§ 1-2 definisjon av Ny eksamen skal lyde: <table><tbody><tr><td data-text-align="left" data-vertical-align="top"><i>Ny eksamen (kontinuasjon):</i></td><td data-text-align="left" data-vertical-align="top">Ny vurdering for studenter som er vurdert til ikke bestått ved ordinær eksamen, samt første forsøk for studenter med gyldig fravær ved ordinær eksamen. Ofte benyttes fellesbetegnelsen kontinuasjonseksamen.</td></tr></tbody></table></article> <article class="defaultP" margin-top="true">§ 4-1 nr. 1 skal lyde:</article><article class="legalP" id="kapittel-1-ledd-2">Fakultet skal, etter søknad fra studenten, godskrive beståtte emner, fag, eksamener eller prøver fra andre universiteter og høgskoler som tilbyr akkrediterte studier med samme studiepoeng i den utstrekning de oppfyller de faglige krav for en bestemt eksamen, grad eller utdanning ved fakultetet.</article> <article class="defaultP" margin-top="true">§ 4-1 nr. 2 skal lyde:</article><article class="legalP" id="kapittel-1-ledd-3">Fakultet kan, etter søknad fra studenten, gi fritak for deler av utdanning på grunnlag av annen velegnet eksamen eller prøve. Dokumentasjon av realkompetanse kan også gi grunnlag for fritak.</article> <article class="defaultP" margin-top="true">§ 4-1 ny nr. 5 skal lyde: Studenter som tar fag/emner/emnegrupper ved annen institusjon som planlagt del av bachelorgraden ved Universitetet i Nordland, bør søke om forhåndsgodkjenning. Jamfør forskrift 6. oktober 2008 nr. 1306 om krav til bachelorgraden ved Universitetet i Nordland.</article> <article class="defaultP" margin-top="true">§ 5-2 ny nr. 7 skal lyde:</article><article class="legalP" id="kapittel-1-ledd-4">Manglende betaling av semesteravgift og manglende registrering, medfører tap av studierett.</article> <article class="defaultP" margin-top="true">§ 5-3 ny nr. 6 skal lyde:</article><article class="legalP" id="kapittel-1-ledd-5">Permisjon tas hensyn til i forhold til § 5-1 og § 5-2.</article> <article class="defaultP" margin-top="true">§ 6-1 nr. 2 skal lyde:</article><article class="legalP" id="kapittel-1-ledd-6">Ny eksamen (kontinuasjon) kan avholdes i egen fastsatt periode.</article> <article class="defaultP" margin-top="true">§ 6-2 overskriften skal lyde:</article> <article class="defaultP" margin-top="true"><i>Ordinær eksamen og ny eksamen (kontinuasjon)</i></article> <article class="defaultP" margin-top="true">§ 6-2 nr. 2 skal lyde:</article><article class="legalP" id="kapittel-1-ledd-7">Det arrangeres ny eksamen (kontinuasjon) der det er registrert ikke bestått, sykemelding eller annet godkjent fravær. Ny eksamen (kontinuasjon) er åpen kun for kandidater med registrert ikke bestått, sykemelding eller annet godkjent fravær fra siste ordinære eksamen, samt for kandidater med avbrutt eksamen under siste ordinære eksamen. Forbedringsforsøk henvises til neste ordinære eksamen.</article> <article class="defaultP" margin-top="true">§ 6-2 nr. 3 skal lyde:</article><article class="legalP" id="kapittel-1-ledd-8">Ved ny eksamen (kontinuasjon) gjelder normalt samme pensum og eksamensform som ved siste eller samtidige ordinære eksamen.</article> <article class="defaultP" margin-top="true">§ 6-2 nr. 5 skal lyde:</article><article class="legalP" id="kapittel-1-ledd-9">Dersom det i gjeldende studieplan er krav om at en angitt eksamen må være bestått for videre studieprogresjon, vil ny eksamen (kontinuasjon) arrangeres før eller i forbindelse med oppstart av påfølgende semester. Det arrangeres ikke ytterligere ny eksamen (kontinuasjon). Studenten henvises da til neste ordinære eksamen.</article> <article class="defaultP" margin-top="true">§ 6-4 nr. 2 skal lyde:</article><article class="legalP" id="kapittel-1-ledd-10">Ny eksamen (kontinuasjon) skal være kunngjort senest to uker før eksamensdato. Fastlagte eksamensdatoer endres kun ved særskilt begrunnelse fra dekan.</article> <article class="defaultP" margin-top="true">§ 6-4 nr. 3 skal lyde:</article><article class="legalP" id="kapittel-1-ledd-11">Eksamenssted følger av undervisningsstedet og skal framgå av studieplan og eksamensplan. Eksamenstid fastsettes i eksamensplan.</article> <article class="defaultP" margin-top="true">§ 6-4 nr. 7 skal lyde:</article><article class="legalP" id="kapittel-1-ledd-12">Studenten er ansvarlig for selv å melde seg opp til ny eksamen (kontinuasjon) innenfor angitte frister.</article> <article class="defaultP" margin-top="true">§ 7-1 nr. 1 skal lyde:</article><article class="legalP" id="kapittel-1-ledd-13">Oversikt over tillatte hjelpemidler ved eksamen skal for hvert emne være definert i emnebeskrivelsen og skal tydelig framgå på eksamensoppgaven. Oversikt over generelle hjelpemidler ved ulike eksamensformer framgår av egne retningslinjer.</article> <article class="defaultP" margin-top="true">§ 7-1 nr. 2 skal lyde:</article><article class="legalP" id="kapittel-1-ledd-14">Kandidatene plikter å gjøre seg kjent med hva som generelt er tillatt ved ulike eksamensformer og hva som er tillatte hjelpemidler for den enkelte eksamen.</article> <article class="defaultP" margin-top="true">§ 7-1 nr. 3 utgår.</article> <article class="defaultP" margin-top="true">§ 7-3 nr. 3 utgår.</article> <article class="defaultP" margin-top="true">§ 7-4 nr. 1 skal lyde:</article><article class="legalP" id="kapittel-1-ledd-15">Studenter som uteblir fra eksamen de er oppmeldt til, og som påberoper seg gyldig fravær for dette, må innen fem virkedager gi eksamenskontoret skriftlig dokumentasjon om forholdet. Ved egen sykdom eller sykdom i nærmeste familie, skal det framlegges legeerklæring.</article> <article class="defaultP" margin-top="true">§ 7-4 nr. 5 skal lyde:</article><article class="legalP" id="kapittel-1-ledd-16">Leverer en kandidat blank besvarelse eller velger å avbryte eksamen uten å levere, blir oppgavebesvarelsen behandlet som Avbrutt eksamen. Kandidaten skal i slikt tilfelle levere skjema for Avbrutt eksamen. Avbrutt eksamen kan kun benyttes for eksamen som har varighet mindre enn 24 timer. Besvarelser som åpenbart ikke er et forsøk på en faglig besvarelse anses også som avbrutt eksamen. Kandidaten har i slikt tilfelle brukt ett eksamensforsøk.</article> <article class="defaultP" margin-top="true">§ 9-2 nr. 2 skal lyde:</article><article class="legalP" id="kapittel-1-ledd-17">Den som påtar seg sensoroppdrag, påtar seg samtidig å være sensor ved eventuell ny eksamen (kontinuasjon) i samme emne.</article> <article class="defaultP" margin-top="true">§ 11-1 nr. 1 skal lyde:</article><article class="legalP" id="kapittel-1-ledd-18">Som fusk eller forsøk på fusk ved eksamen regnes blant annet:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">å ha ulovlige hjelpemidler tilgjengelig under eksamen</article></article></li><li data-li-identifier="-" data-name="-"><article class="listArticle" id="kapittel-1-ledd-18-punkt-2"><article class="legalP" id="kapittel-1-ledd-18-punkt-2-ledd-1">å presentere andres publiserte eller upubliserte arbeider som sitt eget</article></article></li><li data-li-identifier="-" data-name="-"><article class="listArticle" id="kapittel-1-ledd-18-punkt-3"><article class="legalP" id="kapittel-1-ledd-18-punkt-3-ledd-1">å presentere eget tidligere arbeid uten tilstrekkelig kildehenvisninger</article></article></li><li data-li-identifier="-" data-name="-"><article class="listArticle" id="kapittel-1-ledd-18-punkt-4"><article class="legalP" id="kapittel-1-ledd-18-punkt-4-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="-" data-name="-"><article class="listArticle" id="kapittel-1-ledd-18-punkt-5"><article class="legalP" id="kapittel-1-ledd-18-punkt-5-ledd-1">ureglementert samarbeid mellom eksamenskandidater eller grupper</article></article></li><li data-li-identifier="-" data-name="-"><article class="listArticle" id="kapittel-1-ledd-18-punkt-6"><article class="legalP" id="kapittel-1-ledd-18-punkt-6-ledd-1">å handle i strid med retningslinjer for den enkelte eksamen.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2015-06-17-804/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft med virkning fra 1. august 2015.</article></section></main></body></html>