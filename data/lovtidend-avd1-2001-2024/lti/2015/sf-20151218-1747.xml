<!DOCTYPE html><html lang="no"><head><title>Forskrift om obduksjon og avgjeving av lik til undervisning og forsking (obduksjons- og likavgjevingsforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-18-1747</dd><dt class="dokid">DokumentID</dt><dd class="dokid">LTI/forskrift/2015-12-18-1747</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 16 s 2597</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-03-19-542</li><li>forskrift/1985-01-11-19</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2015-05-07-26/§5</li><li>lov/2015-05-07-26/§8</li><li>lov/2015-05-07-26/§9</li><li>lov/2015-05-07-26/§10</li><li>lov/2015-05-07-26/§11</li></ul></dd><dt class="dateOfPublication">Kunngjort</dt><dd class="dateOfPublication">2015-12-29 16:15</dd><dt class="journalNumber">Journalnummer</dt><dd class="journalNumber">2015-1436</dd><dt class="titleShort">Korttittel</dt><dd class="titleShort">Obduksjons- og likavgjevingsforskrifta</dd><dt class="title">Tittel</dt><dd class="title">Forskrift om obduksjon og avgjeving av lik til undervisning og forsking (obduksjons- og likavgjevingsforskrifta)</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Helse- og omsorgsdepartementet 18. desember 2015 med heimel i lov 7. mai 2015 nr. 26 om obduksjon og avgjeving av lik til undervisning og forsking (obduksjonslova) § 5, § 8, § 9, § 10 og § 11.</dd><dt class="refid">RefID</dt><dd class="refid">forskrift/2015-12-18-1747</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om obduksjon og avgjeving av lik til undervisning og forsking (obduksjons- og likavgjevingsforskrifta)<ul class="tocSubUl"><li>Kapittel 1. Formål og verkeområde<ul class="tocSubUl"><li>§ 1. Formål</li><li>§ 2. Verkeområde</li></ul></li><li>Kapittel 2. Obduksjon<ul class="tocSubUl"><li>§ 3. Opplysingar som skal gå fram av krav om obduksjon</li><li>§ 4. Behandling av liket og biologisk materiale frå den døde</li></ul></li><li>Kapittel 3. Avgjeving av lik til bruk i undervisning og forsking<ul class="tocSubUl"><li>§ 5. Kven som kan få utlevert lik til bruk i undervisning og forsking</li><li>§ 6. Avskjedsseremoni og andre ønske frå avdøde</li><li>§ 7. Oversikt over utleverte lik</li><li>§ 8. Bruk av avgjevne lik</li></ul></li><li>Kapittel 4. Sluttføresegner<ul class="tocSubUl"><li>§ 9. Endringar i andre forskrifter</li><li>§ 10. Iverksetjing</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-18-1747" id="dokument"><h1>Forskrift om obduksjon og avgjeving av lik til undervisning og forsking (obduksjons- og likavgjevingsforskrifta)</h1><section class="section" data-name="kap1" id="kapittel-1" data-lovdata-URL="LTI/forskrift/2015-12-18-1747/KAPITTEL_1"><h2>Kapittel 1. Formål og verkeområde</h2><article class="legalArticle" data-lovdata-URL="LTI/forskrift/2015-12-18-1747/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskrifta er å bidra til at medisinske obduksjonar og bruk av lik som er avgjevne til bruk i undervisning og forsking, blir utført på ein verdig måte og med respekt for den døde og dei pårørande til avdøde.</article></article><article class="legalArticle" data-lovdata-URL="LTI/forskrift/2015-12-18-1747/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></h3><article class="legalP" id="kapittel-1-paragraf-2-ledd-1">Forskrifta gjeld for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">medisinske obduksjonar, jf. obduksjonslova § 3 bokstavane a og b og</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">bruk av lik som er avgjevne til undervisning og forsking i anatomi og andre medisinske fag.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2015-12-18-1747/KAPITTEL_2"><h2>Kapittel 2. Obduksjon</h2><article class="legalArticle" data-lovdata-URL="LTI/forskrift/2015-12-18-1747/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opplysingar som skal gå fram av krav om obduksjon</span></h3><article class="legalP" id="kapittel-2-paragraf-1-ledd-1">Legen som set fram kravet om medisinsk obduksjon etter obduksjonslova § 5, skal saman med kravet opplyse om<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">dei næraste pårørande er informerte om at <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1-punkt-1-ledd-1">det er ønskeleg med obduksjon,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-1-ledd-1-punkt-2"><article class="legalP" id="kapittel-2-paragraf-1-ledd-1-punkt-1-ledd-1-punkt-2-ledd-1">utteke materiale kan bli brukt til undervisning og forsking,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-1-ledd-1-punkt-3"><article class="legalP" id="kapittel-2-paragraf-1-ledd-1-punkt-1-ledd-1-punkt-3-ledd-1">dei har rett til å nekte obduksjon,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-1-ledd-1-punkt-4"><article class="legalP" id="kapittel-2-paragraf-1-ledd-1-punkt-1-ledd-1-punkt-4-ledd-1">dei har rett til å nekte bruk av uttatt materiale til undervisning og forsking.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">dei pårørande har opplyst om dei kjenner til forhold som gir grunn til å tru at avdøde ville ha motsett seg obduksjon eller uttak av biologisk materiale til bruk i undervisning eller forsking.</article></article></li></ul></article></article><article class="legalArticle" data-lovdata-URL="LTI/forskrift/2015-12-18-1747/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av liket og biologisk materiale frå den døde</span></h3><article class="legalP" id="kapittel-2-paragraf-2-ledd-1">Utsjånaden til den døde skal, så godt det lar seg gjere, gjenopprettast etter obduksjonen.</article><article class="legalP" id="kapittel-2-paragraf-2-ledd-2">Utteke biologisk materiale skal behandlast etisk og fagleg forsvarleg og med respekt for den materialet stammar frå og dei pårørande.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2015-12-18-1747/KAPITTEL_3"><h2>Kapittel 3. Avgjeving av lik til bruk i undervisning og forsking</h2><article class="legalArticle" data-lovdata-URL="LTI/forskrift/2015-12-18-1747/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kven som kan få utlevert lik til bruk i undervisning og forsking</span></h3><article class="legalP" id="kapittel-3-paragraf-1-ledd-1">Til bruk i undervisning og forsking i anatomi og andre medisinske fag, kan universiteta i Oslo, Bergen, Tromsø og Trondheim krevje å få utlevert lik som er avgjevne etter obduksjonslova § 9.</article></article><article class="legalArticle" data-lovdata-URL="LTI/forskrift/2015-12-18-1747/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Avskjedsseremoni og andre ønske frå avdøde</span></h3><article class="legalP" id="kapittel-3-paragraf-2-ledd-1">Liket kan ikkje overførast til universitetet før avskjedsseremoni i tråd med ønska til avdøde og dei pårørande er gjennomført.</article><article class="legalP" id="kapittel-3-paragraf-2-ledd-2">Universitetet skal undersøke om den avdøde ga uttrykk for andre særskilte ønske saman med samtykket etter obduksjonslova § 9.</article></article><article class="legalArticle" data-lovdata-URL="LTI/forskrift/2015-12-18-1747/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Oversikt over utleverte lik</span></h3><article class="legalP" id="kapittel-3-paragraf-3-ledd-1">Universitetet som har fått utlevert liket, skal sørgje for at liket, og delar av det, blir gitt nummer eller merke slik at det lett kan identifiserast.</article><article class="legalP" id="kapittel-3-paragraf-3-ledd-2">Universitetet skal føre oversikt over:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">lik dei har fått utlevert til bruk i undervisning og forsking,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">korleis det utleverte liket er brukt i undervisning og forsking og</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">når liket er overført til gravferd.</article></article></li></ul></article></article><article class="legalArticle" data-lovdata-URL="LTI/forskrift/2015-12-18-1747/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Bruk av avgjevne lik</span></h3><article class="legalP" id="kapittel-3-paragraf-4-ledd-1">Universitetet som har fått utlevert liket, avgjer kven som kan bruke liket, eller delar av liket til undervisning og forsking. Universitetet kan setje vilkår for bruken av liket.</article><article class="legalP" id="kapittel-3-paragraf-4-ledd-2">Den som brukar eit lik, eller noko av det, i undervisning eller forsking eller på annan måte har med det å gjere, skal halde seg strengt til føremålet med bruken og i arbeidet vise respekt for den døde.</article><article class="legalP" id="kapittel-3-paragraf-4-ledd-3">Namnet og anna om livshøvet til den døde skal ikkje vere tilgjengeleg for andre enn dei som har behov for å kjenne til dette. Det kan likevel opplysast om alder, sjukdommar og anna som er ønskeleg eller nødvendig i undervisninga eller forskinga, men som ikkje bidreg til å finne ut kven den døde var.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2015-12-18-1747/KAPITTEL_4"><h2>Kapittel 4. Sluttføresegner</h2><article class="legalArticle" data-lovdata-URL="LTI/forskrift/2015-12-18-1747/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Endringar i andre forskrifter</span></h3><article class="legalP" id="kapittel-4-paragraf-1-ledd-1">Forskrift 19. mars 2004 nr. 542 om obduksjon m.m. og forskrift 11. januar 1985 nr. 19 om avgjeving av lik til bruk for undervisning og forsking i anatomi og andre medisinske fag ved universiteta og andre lærestadar vert oppheva.</article></article><article class="legalArticle" data-lovdata-URL="LTI/forskrift/2015-12-18-1747/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Iverksetjing</span></h3><article class="legalP" id="kapittel-4-paragraf-2-ledd-1">Forskrifta trer i kraft 1. januar 2016.</article></article></section></main></body></html>