<!DOCTYPE html><html lang="no"><head><title>Forskrift om endring i forskrift for translatøreksamen ved Norges Handelshøyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-04-17-1187</dd><dt class="dokid">DokumentID</dt><dd class="dokid">LTI/forskrift/2015-04-17-1187</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 12 s 1902</dd><dt class="dateInForce">I kraft fra</dt><dd class="dateInForce">2015-04-17 med virkning fra 2015-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-16-4892</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2015-10-20 14:50</dd><dt class="journalNumber">Journalnummer</dt><dd class="journalNumber">2015-0986</dd><dt class="titleShort">Korttittel</dt><dd class="titleShort">Endr. i forskrift for translatøreksamen, NHH</dd><dt class="title">Tittel</dt><dd class="title">Forskrift om endring i forskrift for translatøreksamen ved Norges Handelshøyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges handelshøyskole 17. april 2015 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 og § 3-10.</dd><dt class="refid">RefID</dt><dd class="refid">forskrift/2015-04-17-1187</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for translatøreksamen ved Norges Handelshøyskole<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Vilkår for adgang til og gjennomføring av autorisasjonsprøven</li><li>§ 4. Oppmelding</li><li>§ 5. Hjemmeeksamen – Omfang, vurderingsformer og gyldighet</li><li>§ 6. Skoleeksamen – Omfang og vurderingsformer</li><li>§ 7. Eksamensforsøk – Trekk fra eksamen</li><li>§ 8. Fullført og bestått autorisasjonsprøve</li><li>§ 9. Fullmakt til å gi utfyllende bestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-04-17-1187" id="dokument"><h1>Forskrift om endring i forskrift for translatøreksamen ved Norges Handelshøyskole</h1><section class="section" data-name="kapI" id="kapittel-1" data-lovdata-URL="LTI/forskrift/2015-04-17-1187/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. juni 1999 nr. 4892 for translatøreksamen ved Norges Handelshøyskole gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift for autorisasjonsprøve for å bli statsautorisert translatør (translatøreksamen) ved Norges Handelshøyskole</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder for dem som går opp til autorisasjonsprøven for å bli statsautorisert translatør (translatøreksamen) ved Norges Handelshøyskole.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span></article> <article class="defaultP" margin-top="true"><i>Kandidat</i></article><article class="legalP" id="kapittel-1-ledd-2">Person som har fått adgang til å fremstille seg for autorisasjonsprøven.</article> <article class="defaultP" margin-top="true"><i>Prøve 1</i></article><article class="legalP" id="kapittel-1-ledd-3">Oversettelsesretning: Fra norsk til fremmedspråket.</article> <article class="defaultP" margin-top="true"><i>Prøve 2</i></article><article class="legalP" id="kapittel-1-ledd-4">Oversettelsesretning: Fra fremmedspråket til norsk.</article> <article class="defaultP" margin-top="true"><i>Faste språk</i></article><article class="legalP" id="kapittel-1-ledd-5">Eksamensspråkene engelsk, fransk, spansk og tysk.</article> <article class="defaultP" margin-top="true"><i>Andre språk</i></article><article class="legalP" id="kapittel-1-ledd-6">Eksamensspråk fastsatt i vedtatt rulleringsplan.</article> <article class="defaultP" margin-top="true"><i>Autorisasjonsprøve</i></article><article class="legalP" id="kapittel-1-ledd-7">Prøving av kandidatens oversetterkompetanse. Autorisasjonsprøven består av to deler: a) hjemmeeksamen og b) skoleeksamen.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Vilkår for adgang til og gjennomføring av autorisasjonsprøven</span></span><article class="legalP" id="kapittel-1-foreslåttparagraf-3-ledd-1">Adgang til autorisasjonsprøven gis ved at kandidaten har:<ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">minimum 3-årig dokumentert høyere utdanning på universitets- eller høyskolenivå.</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">meldt seg opp til autorisasjonsprøven innen fastsatt frist, jf. § 4.</article></article></li></ul></article><article class="legalP" id="kapittel-1-foreslåttparagraf-3-ledd-2">Gjennomføring av autorisasjonsprøven forutsetter at det er mulig å skaffe kvalifiserte sensorer.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Oppmelding</span></span><article class="legalP" id="kapittel-1-foreslåttparagraf-4-ledd-1">Kandidaten melder seg opp til autorisasjonsprøven via elektronisk oppmeldingsskjema.</article><article class="legalP" id="kapittel-1-foreslåttparagraf-4-ledd-2">Kandidaten kan melde seg opp til prøve 1 og prøve 2 under ett, eller til bare én av prøvene.</article><article class="legalP" id="kapittel-1-foreslåttparagraf-4-ledd-3">Frist for oppmelding til autorisasjonsprøven er 1. september.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Hjemmeeksamen – Omfang, vurderingsformer og gyldighet</span></span><article class="legalP" id="kapittel-1-foreslåttparagraf-5-ledd-1">Hjemmeeksamen består av to deler:<ul class="defaultList"><li><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">Del 1: Oversettelse av en allmennspråklig tekst</article></article></li><li><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">Del 2: Refleksjonstekst i tilknytning til oversettelsen.</article></article></li></ul></article><article class="legalP" id="kapittel-1-foreslåttparagraf-5-ledd-2">Karakterene som benyttes for hjemmeeksamen er bestått/ikke bestått. Begge deler av hjemmeeksamen må være bestått før det gis adgang til å gå opp til skriftlig skoleeksamen.</article><article class="legalP" id="kapittel-1-foreslåttparagraf-5-ledd-3">Bestått hjemmeeksamen har kun gyldighet for skoleeksamen i direkte påfølgende vårsemester og mister sin gyldighet hvis kandidaten ikke møter opp.</article><article class="legalP" id="kapittel-1-foreslåttparagraf-5-ledd-4">Prøve 1 og prøve 2 vurderes separat.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Skoleeksamen – Omfang og vurderingsformer</span></span><article class="legalP" id="kapittel-1-foreslåttparagraf-6-ledd-1">Skoleeksamen består av oversettelse av tre fagspråklige tekster: én økonomisk-administrativ, én juridisk, én teknisk. Under prøve 1 kan begge målformene forekomme.</article><article class="legalP" id="kapittel-1-foreslåttparagraf-6-ledd-2">Karakterene som benyttes for skoleeksamen er bestått/ikke bestått. Hver av de tre oversettelsene må være bestått.</article><article class="legalP" id="kapittel-1-foreslåttparagraf-6-ledd-3">Prøve 1 og prøve 2 vurderes separat.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Eksamensforsøk – Trekk fra eksamen</span></span><article class="legalP" id="kapittel-1-foreslåttparagraf-7-ledd-1">En kandidat kan ikke gå opp til samme prøve (prøve 1 eller prøve 2) i samme språk mer enn tre ganger.</article><article class="legalP" id="kapittel-1-foreslåttparagraf-7-ledd-2">En kandidat som ønsker å trekke seg fra hjemmeeksamenen, må gjøre det skriftlig tre uker før elektronisk utlevering av hjemmeeksamensoppgaven. Trekk etter denne fristen gjelder som eksamensforsøk.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Fullført og bestått autorisasjonsprøve</span></span><article class="legalP" id="kapittel-1-foreslåttparagraf-8-ledd-1">Autorisasjonsprøven regnes som fullført når både hjemmeeksamen og skoleeksamen i samme oversettelsesretning er bestått. Bestått eksamen fører til autorisasjon.</article><article class="legalP" id="kapittel-1-foreslåttparagraf-8-ledd-2">For fullført autorisasjonsprøve utferdiges det et bevillingsbrev fra Norges Handelshøyskole.</article></article> <article class="defaultP" margin-top="true">Ny § 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Fullmakt til å gi utfyllende bestemmelser</span></span><article class="legalP" id="kapittel-1-foreslåttparagraf-9-ledd-1">Institutt for fagspråk og interkulturell kommunikasjon kan fastsette utfyllende bestemmelser til denne forskriften.</article></article> <article class="defaultP" margin-top="true">Nåværende § 8 blir ny § 10.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-04-17-1187/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks og med virkning fra 1. juli 2015.</article></section></main></body></html>