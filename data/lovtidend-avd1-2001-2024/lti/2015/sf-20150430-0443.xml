<!DOCTYPE html><html lang="no"><head><title>Forskrift om endring i forskrift om samtrafikkevnen i jernbanesystemet (samtrafikkforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-04-30-443</dd><dt class="dokid">DokumentID</dt><dd class="dokid">LTI/forskrift/2015-04-30-443</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 4 s 610</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-06-16-820</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§4</li><li>lov/1993-06-11-100/§5</li><li>lov/1993-06-11-100/§6</li><li>lov/1993-06-11-100/§12</li><li>lov/1993-06-11-100/§15</li><li>lov/1993-06-11-100/§16</li><li>lov/1994-06-16-20/§7</li></ul></dd><dt class="dateOfPublication">Kunngjort</dt><dd class="dateOfPublication">2015-05-08 15:30</dd><dt class="journalNumber">Journalnummer</dt><dd class="journalNumber">2015-0349</dd><dt class="titleShort">Korttittel</dt><dd class="titleShort">Endr. i samtrafikkforskriften</dd><dt class="title">Tittel</dt><dd class="title">Forskrift om endring i forskrift om samtrafikkevnen i jernbanesystemet (samtrafikkforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 30. april 2015 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 4, § 5, § 6, § 12, § 15 og § 16 og lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 7. <br /><strong>EØS-henvisninger:</strong> EØS-avtalen vedlegg XIII nr. 37d (direktiv 2008/57/EF endret ved direktiv 2009/131, direktiv 2011/18/EU, direktiv 2013/9/EU og direktiv 2014/106/EU).</dd><dt class="refid">RefID</dt><dd class="refid">forskrift/2015-04-30-443</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om samtrafikkevnen i jernbanesystemet (samtrafikkforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-04-30-443" id="dokument"><h1>Forskrift om endring i forskrift om samtrafikkevnen i jernbanesystemet (samtrafikkforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2015-04-30-443/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. juni 2010 nr. 820 om samtrafikkevnen i jernbanesystemet (samtrafikkforskriften) gjøres følgende endringer:</article> <article class="defaultP" margin-top="true">Vedlegg V skal lyde:</article><span class="futuretitle" id="kapittel-1-foreslåttittel-1">Vedlegg V. EF-verifiseringserklæring for delsystemer</span><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>EF-verifiseringserklæring for delsystemer</i></span><article class="legalP" id="kapittel-1-punkt-1-ledd-1">EF-verifiseringserklæringen for et delsystem er en erklæring utarbeidet av søkeren i henhold til direktiv 2008/57/EF artikkel 18, der vedkommende på eget ansvar erklærer at det aktuelle delsystemet, som har gjennomgått de relevante framgangsmåtene for verifisering, oppfyller kravene i det relevante EØS-regelverket, herunder eventuelle relevante nasjonale regler.</article><article class="legalP" id="kapittel-1-punkt-1-ledd-2">EF-verifiseringserklæringen og de tilhørende dokumentene skal være datert og undertegnet.</article><article class="legalP" id="kapittel-1-punkt-1-ledd-3">EF-verifiseringserklæringen skal bygge på de opplysningene som er framkommet ved framgangsmåten for EF-verifisering av delsystemer definert i vedlegg VI. Erklæringen skal utarbeides på samme språk som det som benyttes i den tekniske dokumentasjonen som følger med EF-verifiseringserklæringen, og skal inneholde minst følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1-ledd-3-punkt-1"><article class="legalP" id="kapittel-1-punkt-1-ledd-3-punkt-1-ledd-1">henvisning til direktiv 2008/57/EF, TSI-er og gjeldende nasjonale regler,</article></article></li><li data-li-identifier="b)" data-name="b)"><article class="listArticle" id="kapittel-1-punkt-1-ledd-3-punkt-2"><article class="legalP" id="kapittel-1-punkt-1-ledd-3-punkt-2-ledd-1">henvisning til TSI-en(e) eller delene av dem der samsvar ikke er blitt undersøkt under framgangsmåten for EF-verifisering, og til de nasjonale reglene som er anvendt i tilfelle av et unntak, delvis anvendelse av TSI-er for opprusting eller fornying, en overgangsperiode i en TSI eller et særtilfelle,</article></article></li><li data-li-identifier="c)" data-name="c)"><article class="listArticle" id="kapittel-1-punkt-1-ledd-3-punkt-3"><article class="legalP" id="kapittel-1-punkt-1-ledd-3-punkt-3-ledd-1">navn og adresse til søkeren i henhold til direktiv 2008/57/EF artikkel 18 (oppgi firma og fullstendig adresse; dersom det gjelder en representant, oppgi også oppdragsgiverens eller produsentens firma),</article></article></li><li data-li-identifier="d)" data-name="d)"><article class="listArticle" id="kapittel-1-punkt-1-ledd-3-punkt-4"><article class="legalP" id="kapittel-1-punkt-1-ledd-3-punkt-4-ledd-1">en kort beskrivelse av delsystemet,</article></article></li><li data-li-identifier="e)" data-name="e)"><article class="listArticle" id="kapittel-1-punkt-1-ledd-3-punkt-5"><article class="legalP" id="kapittel-1-punkt-1-ledd-3-punkt-5-ledd-1">navn og adresse(r) og identifikasjonsnummer/-numre til det eller de tekniske kontrollorgan/organene som har foretatt EF-verifiseringen(e) nevnt i direktiv 2008/57/EF artikkel 18,</article></article></li><li data-li-identifier="f)" data-name="f)"><article class="listArticle" id="kapittel-1-punkt-1-ledd-3-punkt-6"><article class="legalP" id="kapittel-1-punkt-1-ledd-3-punkt-6-ledd-1">navn og adresse(r) og identifikasjonsnummer/-numre til det eller de tekniske kontrollorganene som har foretatt vurderingen av samsvar med andre bestemmelser som følger av EØS-avtalen,</article></article></li><li data-li-identifier="g)" data-name="g)"><article class="listArticle" id="kapittel-1-punkt-1-ledd-3-punkt-7"><article class="legalP" id="kapittel-1-punkt-1-ledd-3-punkt-7-ledd-1">navn og adresse(r) til det eller de utpekte organene som har foretatt kontrollen(e) av samsvar med nasjonale regler nevnt i direktiv 2008/57/EF artikkel 17 nr. 3,</article></article></li><li data-li-identifier="h)" data-name="h)"><article class="listArticle" id="kapittel-1-punkt-1-ledd-3-punkt-8"><article class="legalP" id="kapittel-1-punkt-1-ledd-3-punkt-8-ledd-1">navn og adresse til det eller de vurderingsorganene som utarbeidet sikkerhetsvurderingsrapportene knyttet til bruken av felles sikkerhetsmetoder for risikovurdering i de tilfellene det er fastsatt ved direktiv 2008/57/EF,</article></article></li><li data-li-identifier="i)" data-name="i)"><article class="listArticle" id="kapittel-1-punkt-1-ledd-3-punkt-9"><article class="legalP" id="kapittel-1-punkt-1-ledd-3-punkt-9-ledd-1">henvisninger til dokumentene i den tekniske dokumentasjonen som følger med EF-verifiseringserklæringen,</article></article></li><li data-li-identifier="j)" data-name="j)"><article class="listArticle" id="kapittel-1-punkt-1-ledd-3-punkt-10"><article class="legalP" id="kapittel-1-punkt-1-ledd-3-punkt-10-ledd-1">alle relevante bestemmelser, foreløpige eller endelige, som delsystemet skal overholde, særlig eventuelle driftsbegrensninger eller -vilkår,</article></article></li><li data-li-identifier="k)" data-name="k)"><article class="listArticle" id="kapittel-1-punkt-1-ledd-3-punkt-11"><article class="legalP" id="kapittel-1-punkt-1-ledd-3-punkt-11-ledd-1">identiteten til underskriveren (dvs. den eller de fysiske personene som har tillatelse til å underskrive erklæringen).</article></article></li></ul></article><article class="legalP" id="kapittel-1-punkt-1-ledd-4">Når det i vedlegg VI vises til attest for mellomliggende verifisering, får bestemmelsene i dette nummer anvendelse på denne erklæringen.</article></article><article class="marginIdArticle" id="kapittel-1-punkt-2"><span class="data-marginOriginalId">2.</span><span class="miscHeadline"><i>EF-verifiseringserklæring for delsystemer med hensyn til endringer</i></span><article class="legalP" id="kapittel-1-punkt-2-ledd-1">Når det gjelder en endring, som ikke er utskifting i forbindelse med vedlikehold, av et delsystem omfattet av en EF-verifiseringserklæring, får følgende bestemmelser anvendelse, med forbehold for direktiv 2008/57/EF artikkel 20.</article></article><article class="marginIdArticle" id="kapittel-1-punkt-3"><span class="data-marginOriginalId">2.1.</span><article class="legalP" id="kapittel-1-punkt-3-ledd-1">Dersom enheten som innfører endringen, dokumenterer at endringen ikke påvirker delsystemets grunnleggende konstruksjonsmessige egenskaper som er relevante for oppfyllelse av kravene til grunnleggende parametrer:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-3-ledd-1-punkt-1"><article class="legalP" id="kapittel-1-punkt-3-ledd-1-punkt-1-ledd-1">skal enheten som innfører endringen, ajourføre henvisningene i dokumentene i den tekniske dokumentasjonen som følger med EF-verifiseringserklæringen,</article></article></li><li data-li-identifier="b)" data-name="b)"><article class="listArticle" id="kapittel-1-punkt-3-ledd-1-punkt-2"><article class="legalP" id="kapittel-1-punkt-3-ledd-1-punkt-2-ledd-1">er det ikke behov for noen ny EF-verifiseringserklæring.</article></article></li></ul></article></article><article class="marginIdArticle" id="kapittel-1-punkt-4"><span class="data-marginOriginalId">2.2.</span><article class="legalP" id="kapittel-1-punkt-4-ledd-1">Dersom enheten som innfører endringen, dokumenterer at endringen påvirker delsystemets grunnleggende konstruksjonsmessige egenskaper som er relevante for oppfyllelse av kravene til noen grunnleggende parametrer:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-4-ledd-1-punkt-1"><article class="legalP" id="kapittel-1-punkt-4-ledd-1-punkt-1-ledd-1">skal enheten som innfører endringen, opprette en supplerende EF-verifiseringserklæring med henvisning til de aktuelle grunnleggende parametrene,</article></article></li><li data-li-identifier="b)" data-name="b)"><article class="listArticle" id="kapittel-1-punkt-4-ledd-1-punkt-2"><article class="legalP" id="kapittel-1-punkt-4-ledd-1-punkt-2-ledd-1">skal den supplerende EF-verifiseringserklæringen vedlegges en fortegnelse over dokumenter i den opprinnelige tekniske dokumentasjonen som følger med den opprinnelige EF-verifiseringserklæringen, som ikke lenger er gyldig,</article></article></li><li data-li-identifier="c)" data-name="c)"><article class="listArticle" id="kapittel-1-punkt-4-ledd-1-punkt-3"><article class="legalP" id="kapittel-1-punkt-4-ledd-1-punkt-3-ledd-1">skal den tekniske dokumentasjonen som følger med EF-verifiseringserklæringen, inneholde dokumentasjon som viser at virkningen av endringene er begrenset til de grunnleggende parametrene nevnt i bokstav a),</article></article></li><li data-li-identifier="d)" data-name="d)"><article class="listArticle" id="kapittel-1-punkt-4-ledd-1-punkt-4"><article class="legalP" id="kapittel-1-punkt-4-ledd-1-punkt-4-ledd-1">skal bestemmelsene i nr. 1 i dette vedlegg få tilsvarende anvendelse på denne supplerende EF-verifiseringserklæringen,</article></article></li><li data-li-identifier="e)" data-name="e)"><article class="listArticle" id="kapittel-1-punkt-4-ledd-1-punkt-5"><article class="legalP" id="kapittel-1-punkt-4-ledd-1-punkt-5-ledd-1">skal den opprinnelige EF-verifiseringserklæringen anses som gyldig for de grunnleggende parametrene som ikke berøres av endringen.</article></article></li></ul></article></article><article class="marginIdArticle" id="kapittel-1-punkt-5"><span class="data-marginOriginalId">3.</span><span class="miscHeadline"><i>EF-verifiseringserklæring for delsystemer med hensyn til ytterligere verifiseringer</i></span><article class="legalP" id="kapittel-1-punkt-5-ledd-1">En EF-verifiseringserklæring for et delsystem kan suppleres dersom det er utført ytterligere verifiseringer, særlig når slike ytterligere verifiseringer er nødvendige for en ytterligere tillatelse til ibruktaking. I slike tilfeller skal virkeområdet til den supplerende erklæringen begrenses til virkeområdet til de ytterligere verifiseringene.</article></article> <article class="defaultP" margin-top="true">Vedlegg VI skal lyde:</article><span class="futuretitle" id="kapittel-1-foreslåttittel-2">Vedlegg VI. Framgangsmåte for EF-verifisering av delsystemer</span><article class="marginIdArticle" id="kapittel-1-punkt-6"><span class="data-marginOriginalId">1.</span><span class="miscHeadline"><i>Allmenne prinsipper</i></span><article class="legalP" id="kapittel-1-punkt-6-ledd-1">Med EF-verifisering menes en framgangsmåte utført av søkeren i henhold til direktiv 2008/57/EF artikkel 18, med sikte på å dokumentere at kravene i det relevante EØS-regelverket, herunder eventuelle relevante nasjonale regler som gjelder et delsystem, er oppfylt, og at delsystemet kan få tillatelse til å tas i bruk.</article></article><article class="marginIdArticle" id="kapittel-1-punkt-7"><span class="data-marginOriginalId">2.</span><span class="miscHeadline"><i>Verifiseringssertifikat utstedt av et teknisk kontrollorgan</i></span></article><article class="marginIdArticle" id="kapittel-1-punkt-8"><span class="data-marginOriginalId">2.1.</span><span class="miscHeadline"><i>Innledning</i></span><article class="legalP" id="kapittel-1-punkt-8-ledd-1">I henhold til direktiv 2008/57/EF er verifisering på grunnlag av TSI-er den framgangsmåten der et teknisk kontrollorgan kontrollerer og attesterer at delsystemet oppfyller de relevante tekniske spesifikasjonene for samtrafikkevne (TSI).</article><article class="legalP" id="kapittel-1-punkt-8-ledd-2">Dette berører ikke oppdragsgiverens eller produsentens (dvs. søkeren i henhold til direktiv 2008/57/EF artikkel 18) plikt til å overholde annet gjeldende regelverk som følger av EØS-avtalen, herunder eventuell verifisering foretatt av vurderingsorganene i henhold til annet regelverk.</article></article><article class="marginIdArticle" id="kapittel-1-punkt-9"><span class="data-marginOriginalId">2.2.</span><span class="miscHeadline"><i>Attest for mellomliggende verifisering</i></span></article><article class="marginIdArticle" id="kapittel-1-punkt-10"><span class="data-marginOriginalId">2.2.1.</span><span class="miscHeadline"><i>Prinsipper</i></span><article class="legalP" id="kapittel-1-punkt-10-ledd-1">På forespørsel fra oppdragsgiveren eller produsenten (dvs. søkeren i henhold til direktiv 2008/57/EF artikkel 18) kan verifiseringene utføres for deler av et delsystem, eller de kan begrenses til bestemte faser i framgangsmåten for verifisering. I slike tilfeller kan resultatene av verifiseringen dokumenteres i en attest for mellomliggende verifisering som utstedes av det tekniske kontrollorganet som er valgt av oppdragsgiveren eller produsenten (dvs. søkeren i henhold til direktiv 2008/57/EF artikkel 18).</article><article class="legalP" id="kapittel-1-punkt-10-ledd-2">I attesten for mellomliggende verifisering skal det vises til TSI-ene som det er vurdert om det foreligger samsvar med.</article></article><article class="marginIdArticle" id="kapittel-1-punkt-11"><span class="data-marginOriginalId">2.2.2.</span><span class="miscHeadline"><i>Deler av delsystemet</i></span><article class="legalP" id="kapittel-1-punkt-11-ledd-1">Søkeren i henhold til direktiv 2008/57/EF artikkel 18 kan søke om en attest for mellomliggende verifisering for enhver del vedkommende beslutter å dele inn delsystemet i. Hver del skal kontrolleres i hver fase som beskrevet i nr. 2.2.3.</article></article><article class="marginIdArticle" id="kapittel-1-punkt-12"><span class="data-marginOriginalId">2.2.3.</span><span class="miscHeadline"><i>Faser av verifiseringen</i></span><article class="legalP" id="kapittel-1-punkt-12-ledd-1">Delsystemet, eller bestemte deler av delsystemet, skal kontrolleres i hver av følgende faser:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-12-ledd-1-punkt-1"><article class="legalP" id="kapittel-1-punkt-12-ledd-1-punkt-1-ledd-1">samlet prosjektering,</article></article></li><li data-li-identifier="b)" data-name="b)"><article class="listArticle" id="kapittel-1-punkt-12-ledd-1-punkt-2"><article class="legalP" id="kapittel-1-punkt-12-ledd-1-punkt-2-ledd-1">produksjon: oppføring, herunder særlig bygge- og anleggsarbeider, framstilling, montering av komponenter og samlet tilpasning,</article></article></li><li data-li-identifier="c)" data-name="c)"><article class="listArticle" id="kapittel-1-punkt-12-ledd-1-punkt-3"><article class="legalP" id="kapittel-1-punkt-12-ledd-1-punkt-3-ledd-1">endelig prøving.</article></article></li></ul></article><article class="legalP" id="kapittel-1-punkt-12-ledd-2">Søkeren (i henhold til direktiv 2008/57/EF artikkel 18) kan søke om en attest for mellomliggende verifisering når det gjelder prosjekteringsfasen (herunder typeprøvingene) og produksjonsfasen for hele delsystemet, eller for enhver del søkeren beslutter å dele det inn i (se nr. 2.2.2).</article></article><article class="marginIdArticle" id="kapittel-1-punkt-13"><span class="data-marginOriginalId">2.3.</span><span class="miscHeadline"><i>Verifiseringssertifikat</i></span></article><article class="marginIdArticle" id="kapittel-1-punkt-14"><span class="data-marginOriginalId">2.3.1.</span><article class="legalP" id="kapittel-1-punkt-14-ledd-1">De tekniske kontrollorganene som er ansvarlige for verifiseringen, vurderer prosjekteringen, produksjonen og den endelige prøvingen av delsystemet og utarbeider verifiseringssertifikatet beregnet på oppdragsgiveren eller produsenten (dvs. søkeren i henhold til direktiv 2008/57/EF artikkel 18), som i sin tur skal utarbeide EF-verifiseringserklæringen. I verifiseringssertifikatet skal det vises til TSI-ene som det er vurdert om det foreligger samsvar med.</article><article class="legalP" id="kapittel-1-punkt-14-ledd-2">Dersom det ikke er vurdert om et delsystem er i samsvar med alle relevante TSI-er (f.eks. ved unntak, delvis anvendelse av TSI-ene ved opprusting eller fornying, en overgangsperiode i en TSI eller i et særtilfelle), skal verifiseringssertifikatet inneholde en nøyaktig henvisning til den eller de TSI-ene eller de delene av TSI-ene som det tekniske kontrollorganet under framgangsmåten for verifisering ikke har undersøkt om det foreligger samsvar med.</article></article><article class="marginIdArticle" id="kapittel-1-punkt-15"><span class="data-marginOriginalId">2.3.2.</span><article class="legalP" id="kapittel-1-punkt-15-ledd-1">Dersom det er utstedt attester for mellomliggende verifisering, skal det tekniske kontrollorganet som er ansvarlig for verifiseringen av delsystemet, ta hensyn til disse attestene, og før det utsteder verifiseringssertifikatet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-15-ledd-1-punkt-1"><article class="legalP" id="kapittel-1-punkt-15-ledd-1-punkt-1-ledd-1">forsikre seg om at attestene for mellomliggende verifisering oppfyller de relevante kravene i TSI-ene,</article></article></li><li data-li-identifier="b)" data-name="b)"><article class="listArticle" id="kapittel-1-punkt-15-ledd-1-punkt-2"><article class="legalP" id="kapittel-1-punkt-15-ledd-1-punkt-2-ledd-1">kontrollere alle forhold som ikke omfattes av attestene for mellomliggende verifisering, og</article></article></li><li data-li-identifier="c)" data-name="c)"><article class="listArticle" id="kapittel-1-punkt-15-ledd-1-punkt-3"><article class="legalP" id="kapittel-1-punkt-15-ledd-1-punkt-3-ledd-1">kontrollere den endelige prøvingen av delsystemet som helhet.</article></article></li></ul></article></article><article class="marginIdArticle" id="kapittel-1-punkt-16"><span class="data-marginOriginalId">2.3.3.</span><article class="legalP" id="kapittel-1-punkt-16-ledd-1">Når det gjelder en endring av et delsystem som allerede omfattes av et verifiseringssertifikat, skal det tekniske kontrollorganet utføre bare de undersøkelsene og prøvingene som er relevante og nødvendige, dvs. at vurderingen bare skal gjelde de delene av delsystemet som er endret, samt deres grensesnitt mot uendrede deler av delsystemet.</article></article><article class="marginIdArticle" id="kapittel-1-punkt-17"><span class="data-marginOriginalId">2.3.4.</span><article class="legalP" id="kapittel-1-punkt-17-ledd-1">Hvert teknisk kontrollorgan som deltar i verifiseringen av et delsystem, skal utarbeide teknisk dokumentasjon i samsvar med direktiv 2008/57/EF artikkel 18 nr. 3, som dekker virkeområdet for deres virksomhet.</article></article><article class="marginIdArticle" id="kapittel-1-punkt-18"><span class="data-marginOriginalId">2.4.</span><span class="miscHeadline"><i>Teknisk dokumentasjon som følger med EF-verifiseringserklæringen</i></span><article class="legalP" id="kapittel-1-punkt-18-ledd-1">Den tekniske dokumentasjonen som følger med EF-verifiseringserklæringen, skal settes sammen av søkeren (i henhold til direktiv 2008/57/EF artikkel 18) og inneholde følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-18-ledd-1-punkt-1"><article class="legalP" id="kapittel-1-punkt-18-ledd-1-punkt-1-ledd-1">opplysninger om de tekniske egenskapene knyttet til prosjekteringen, herunder helhetlige og detaljerte tegninger som svarer til utførelsen, elektriske og hydrauliske diagrammer, styrekretsskjemaer, beskrivelser av databehandlingssystemer og automatiske systemer, i slik detalj at det er tilstrekkelig til å dokumentere den samsvarskontrollen som er utført, drifts- og vedlikeholdshåndbøker osv. som er relevante for det aktuelle delsystemet,</article></article></li><li data-li-identifier="b)" data-name="b)"><article class="listArticle" id="kapittel-1-punkt-18-ledd-1-punkt-2"><article class="legalP" id="kapittel-1-punkt-18-ledd-1-punkt-2-ledd-1">en liste over delsystemets samtrafikkomponenter, nevnt i direktiv 2008/57/EF artikkel 5 nr. 3 bokstav d),</article></article></li><li data-li-identifier="c)" data-name="c)"><article class="listArticle" id="kapittel-1-punkt-18-ledd-1-punkt-3"><article class="legalP" id="kapittel-1-punkt-18-ledd-1-punkt-3-ledd-1">den tekniske dokumentasjonen nevnt i direktiv 2008/57/EF artikkel 18 nr. 3, satt sammen av hvert av de tekniske kontrollorganene som deltar i verifiseringen av delsystemet, som skal inneholde: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-18-ledd-1-punkt-3-ledd-1-punkt-1"><article class="legalP" id="kapittel-1-punkt-18-ledd-1-punkt-3-ledd-1-punkt-1-ledd-1">kopier av EF-samsvarserklæringene og eventuelt EF-erklæringene om bruksegnethet som er utarbeidet for samtrafikkomponentene nevnt i direktiv 2008/57/EF artikkel 5 nr. 3 bokstav d), eventuelt vedlagt tilhørende beregninger og en kopi av rapportene om prøvinger og undersøkelser foretatt av de tekniske kontrollorganene på grunnlag av de felles tekniske spesifikasjonene,</article></article></li><li data-li-identifier="-" data-name="-"><article class="listArticle" id="kapittel-1-punkt-18-ledd-1-punkt-3-ledd-1-punkt-2"><article class="legalP" id="kapittel-1-punkt-18-ledd-1-punkt-3-ledd-1-punkt-2-ledd-1">eventuelle attester for mellomliggende verifisering som følger med verifiseringssertifikatet, herunder resultatet av det tekniske kontrollorganets kontroll av attestenes gyldighet,</article></article></li><li data-li-identifier="-" data-name="-"><article class="listArticle" id="kapittel-1-punkt-18-ledd-1-punkt-3-ledd-1-punkt-3"><article class="legalP" id="kapittel-1-punkt-18-ledd-1-punkt-3-ledd-1-punkt-3-ledd-1">verifiseringssertifikatet vedlagt tilhørende beregninger og undertegnet av det tekniske kontrollorganet med ansvar for verifiseringen, der det bekreftes at delsystemet oppfyller kravene i den eller de relevante TSI-ene og der eventuelle forbehold som er tatt under utførelsen av arbeidet og ikke er trukket tilbake, oppgis; verifiseringssertifikatet skal også være vedlagt de inspeksjons- og kontrollrapportene som nevnte organ har utarbeidet som del av sin oppgave, som angitt i nr. 2.5.2 og 2.5.3,</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-1-punkt-18-ledd-1-punkt-4"><article class="legalP" id="kapittel-1-punkt-18-ledd-1-punkt-4-ledd-1">verifiseringssertifikater utstedt i samsvar med annet regelverk som følger av EØS-avtalen,</article></article></li><li data-li-identifier="e)" data-name="e)"><article class="listArticle" id="kapittel-1-punkt-18-ledd-1-punkt-5"><article class="legalP" id="kapittel-1-punkt-18-ledd-1-punkt-5-ledd-1">dersom det kreves sikker integrering i samsvar med direktiv 2008/57/EF artikkel 15, skal den tekniske dokumentasjonen inneholde vurderingsrapporten om de felles sikkerhetsmetodene for risikovurdering nevnt i artikkel 6 nr. 3 i direktiv 2004/49/EF.</article></article></li></ul></article></article><article class="marginIdArticle" id="kapittel-1-punkt-19"><span class="data-marginOriginalId">2.5.</span><span class="miscHeadline"><i>Tilsyn</i></span></article><article class="marginIdArticle" id="kapittel-1-punkt-20"><span class="data-marginOriginalId">2.5.1.</span><article class="legalP" id="kapittel-1-punkt-20-ledd-1">Det tekniske kontrollorganet som har ansvar for å kontrollere framstillingen, skal hele tiden ha adgang til byggeplasser, produksjonsanlegg, lagerområder og eventuelt prefabrikkerings- eller prøvingsanlegg og i sin alminnelighet til ethvert sted det anser som nødvendig for å utføre sin oppgave. Det tekniske kontrollorganet skal motta fra oppdragsgiveren eller produsentene (dvs. søkeren i henhold til direktiv 2008/57/EF artikkel 18) alle nødvendige dokumenter for dette formål, særlig gjennomføringsplaner og teknisk dokumentasjon for delsystemet.</article></article><article class="marginIdArticle" id="kapittel-1-punkt-21"><span class="data-marginOriginalId">2.5.2.</span><article class="legalP" id="kapittel-1-punkt-21-ledd-1">Det tekniske kontrollorganet som har ansvar for å kontrollere gjennomføringen, skal jevnlig foreta kontroller for å bekrefte samsvar med de relevante TSI-ene. Organet skal gi de ansvarlige for gjennomføringen en kontrollrapport. Det kan være nødvendig at organet er til stede under visse faser av byggearbeidet.</article></article><article class="marginIdArticle" id="kapittel-1-punkt-22"><span class="data-marginOriginalId">2.5.3.</span><article class="legalP" id="kapittel-1-punkt-22-ledd-1">Det tekniske kontrollorganet kan dessuten avlegge uanmeldte besøk på byggeplassen eller i produksjonslokalene. Under slike besøk kan det tekniske kontrollorganet foreta fullstendige eller delvise kontroller. Organet skal gi de ansvarlige for gjennomføringen en inspeksjonsrapport og eventuelt en kontrollrapport.</article></article><article class="marginIdArticle" id="kapittel-1-punkt-23"><span class="data-marginOriginalId">2.5.4.</span><article class="legalP" id="kapittel-1-punkt-23-ledd-1">Det tekniske kontrollorganet skal kunne føre tilsyn med et delsystem der en samtrafikkomponent er montert, for å kunne vurdere dets bruksegnethet i det jernbanemiljøet det er ment å inngå, dersom dette kreves i henhold til den relevante TSI-en.</article></article><article class="marginIdArticle" id="kapittel-1-punkt-24"><span class="data-marginOriginalId">2.6.</span><span class="miscHeadline"><i>Deponering</i></span><article class="legalP" id="kapittel-1-punkt-24-ledd-1">Produsenten eller oppdragsgiveren (dvs. søkeren i henhold til direktiv 208/57/EF artikkel 18) skal oppbevare en kopi av den tekniske dokumentasjonen som følger med EF-verifiseringserklæringen, under hele delsystemets levetid: Den skal sendes til enhver EØS-stat som anmoder om det.</article><article class="legalP" id="kapittel-1-punkt-24-ledd-2">Dokumentasjonen som deponeres for en søknad om tillatelse til ibruktaking, skal deponeres hos den nasjonale sikkerhetsmyndigheten i den EØS-staten der det søkes om tillatelser. Den nasjonale sikkerhetsmyndigheten kan be om at deler av dokumentene som deponeres sammen med tillatelsen, oversettes til myndighetens eget språk.</article></article><article class="marginIdArticle" id="kapittel-1-punkt-25"><span class="data-marginOriginalId">2.7.</span><span class="miscHeadline"><i>Offentliggjøring</i></span><article class="legalP" id="kapittel-1-punkt-25-ledd-1">Hvert teknisk kontrollorgan skal jevnlig offentliggjøre relevante opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-25-ledd-1-punkt-1"><article class="legalP" id="kapittel-1-punkt-25-ledd-1-punkt-1-ledd-1">mottatte søknader om verifisering og attester for mellomliggende verifisering,</article></article></li><li data-li-identifier="b)" data-name="b)"><article class="listArticle" id="kapittel-1-punkt-25-ledd-1-punkt-2"><article class="legalP" id="kapittel-1-punkt-25-ledd-1-punkt-2-ledd-1">søknader om samsvarsvurdering og vurdering av bruksegnethet for samtrafikkomponenter,</article></article></li><li data-li-identifier="c)" data-name="c)"><article class="listArticle" id="kapittel-1-punkt-25-ledd-1-punkt-3"><article class="legalP" id="kapittel-1-punkt-25-ledd-1-punkt-3-ledd-1">utstedte eller avslåtte attester for midlertidig verifisering,</article></article></li><li data-li-identifier="d)" data-name="d)"><article class="listArticle" id="kapittel-1-punkt-25-ledd-1-punkt-4"><article class="legalP" id="kapittel-1-punkt-25-ledd-1-punkt-4-ledd-1">utstedte eller avslåtte samsvarssertifikater og EF-sertifikater for bruksegnethet,</article></article></li><li data-li-identifier="e)" data-name="e)"><article class="listArticle" id="kapittel-1-punkt-25-ledd-1-punkt-5"><article class="legalP" id="kapittel-1-punkt-25-ledd-1-punkt-5-ledd-1">utstedte eller avslåtte verifiseringssertifikater.</article></article></li></ul></article></article><article class="marginIdArticle" id="kapittel-1-punkt-26"><span class="data-marginOriginalId">2.8.</span><span class="miscHeadline"><i>Språk</i></span><article class="legalP" id="kapittel-1-punkt-26-ledd-1">Dokumentasjonen og korrespondansen om framgangsmåtene for EF-verifisering skal skrives på et offisielt språk i den EØS-staten der oppdragsgiveren eller produsenten (dvs. søkeren i henhold til direktiv 2008/57/EF artikkel 18) er etablert, eller på et språk som oppdragsgiveren eller produsenten (dvs. søkeren i henhold til direktiv 2008/57/EF artikkel 18) godtar.</article></article><article class="marginIdArticle" id="kapittel-1-punkt-27"><span class="data-marginOriginalId">3.</span><span class="miscHeadline"><i>Verifiseringssertifikat utstedt av et utpekt organ</i></span></article><article class="marginIdArticle" id="kapittel-1-punkt-28"><span class="data-marginOriginalId">3.1.</span><span class="miscHeadline"><i>Innledning</i></span><article class="legalP" id="kapittel-1-punkt-28-ledd-1">Dersom nasjonale regler får anvendelse, skal verifiseringen omfatte en framgangsmåte der organet utpekt i henhold til direktiv 2008/57/EF artikkel 17 nr. 3 tredje ledd (det utpekte organet), kontrollerer og attesterer at delsystemet er i samsvar med de nasjonale reglene som er meldt i samsvar med direktiv 2008/57/EF artikkel 17 nr. 3, for hver EØS-stat der det er beregnet at delsystemet skal få tillatelse til ibruktaking.</article></article><article class="marginIdArticle" id="kapittel-1-punkt-29"><span class="data-marginOriginalId">3.2.</span><span class="miscHeadline"><i>Verifiseringssertifikat</i></span><article class="legalP" id="kapittel-1-punkt-29-ledd-1">Det utpekte organet utarbeider verifiseringssertifikatet til oppdragsgiveren eller produsenten (dvs. søkeren i henhold til direktiv 2008/57/EF artikkel 18).</article><article class="legalP" id="kapittel-1-punkt-29-ledd-2">Sertifikatet skal inneholde en nøyaktig henvisning til den eller de nasjonale reglene som det utpekte organet under verifiseringen har undersøkt om det foreligger samsvar med.</article><article class="legalP" id="kapittel-1-punkt-29-ledd-3">Når det gjelder nasjonale regler som gjelder de delsystemene et kjøretøy består av, skal det utpekte organet dele sertifikatet i to deler, der én del viser til de nasjonale reglene som utelukkende gjelder den tekniske forenligheten mellom kjøretøyet og det aktuelle jernbanenettet, og den andre delen til alle øvrige nasjonale regler.</article></article><article class="marginIdArticle" id="kapittel-1-punkt-30"><span class="data-marginOriginalId">3.3.</span><span class="miscHeadline"><i>Teknisk dokumentasjon</i></span><article class="legalP" id="kapittel-1-punkt-30-ledd-1">Den tekniske dokumentasjonen som er satt sammen av det utpekte organet og følger med verifiseringssertifikatet når nasjonale regler får anvendelse, skal inngå i den tekniske dokumentasjonen som følger med EF-verifiseringserklæringen nevnt i nr. 2.4, og inneholde de tekniske dataene som er relevante for vurderingen av delsystemets samsvar med disse nasjonale reglene.</article></article><article class="marginIdArticle" id="kapittel-1-punkt-31"><span class="data-marginOriginalId">3.4.</span><span class="miscHeadline"><i>Språk</i></span><article class="legalP" id="kapittel-1-punkt-31-ledd-1">Dokumentasjonen og korrespondansen om framgangsmåtene for EF-verifisering skal skrives på et offisielt språk i den EØS-staten der oppdragsgiveren eller produsenten (dvs. søkeren i henhold til direktiv 2008/57/EF artikkel 18) er etablert, eller på et språk som oppdragsgiveren eller produsenten (dvs. søkeren i henhold til direktiv 2008/57/EF artikkel 18) godtar.</article></article><article class="marginIdArticle" id="kapittel-1-punkt-32"><span class="data-marginOriginalId">4.</span><span class="miscHeadline"><i>Verifisering av deler av delsystemer i samsvar med direktiv 2008/57/EF artikkel 18 nr. 5</i></span><article class="legalP" id="kapittel-1-punkt-32-ledd-1">Dersom et verifiseringssertifikat skal utstedes for visse deler av et delsystem, skal bestemmelsene i dette vedlegg få tilsvarende anvendelse for disse delene.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-04-30-443/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2016.</article></section></main></body></html>