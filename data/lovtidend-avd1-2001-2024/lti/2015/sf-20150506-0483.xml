<!DOCTYPE html><html lang="no"><head><title>Forskrift om endring i forskrift om håndtering av eksplosjonsfarlig stoff</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-05-06-483</dd><dt class="dokid">DokumentID</dt><dd class="dokid">LTI/forskrift/2015-05-06-483</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 5 s 721</dd><dt class="dateInForce">I kraft fra</dt><dd class="dateInForce">2015-05-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-26-922</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-14-20/§5</li><li>lov/2002-06-14-20/§6</li><li>lov/2002-06-14-20/§20</li><li>lov/2002-06-14-20/§22</li><li>lov/2002-06-14-20/§25</li><li>lov/2002-06-14-20/§26</li><li>lov/2002-06-14-20/§27</li><li>lov/2002-06-14-20/§28</li><li>lov/2002-06-14-20/§43</li><li>forskrift/2003-09-01-1161</li></ul></dd><dt class="dateOfPublication">Kunngjort</dt><dd class="dateOfPublication">2015-05-15 15:20</dd><dt class="journalNumber">Journalnummer</dt><dd class="journalNumber">2015-0373</dd><dt class="titleShort">Korttittel</dt><dd class="titleShort">Endr. i forskrift om eksplosjonsfarlig stoff</dd><dt class="title">Tittel</dt><dd class="title">Forskrift om endring i forskrift om håndtering av eksplosjonsfarlig stoff</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 6. mai 2015 med hjemmel i lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 5, § 6, § 20, § 22, § 25, § 26, § 27, § 28 og § 43, jf. delegeringsvedtak 1. september 2003 nr. 1161.</dd><dt class="refid">RefID</dt><dd class="refid">forskrift/2015-05-06-483</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om håndtering av eksplosjonsfarlig stoff<ul class="tocSubUl"><li>I<ul class="tocSubUl"><li>§ 2-2a. Virksomhetens plikt til å kreve politiattest</li><li>§ 7-4a. Sikringskrav ved oppbevaring av stoffer eller stoffblandinger av ammoniumnitrat som skal brukes til tilvirkning av sprengstoff</li><li>§ 17-8. Overgangsbestemmelse undervannssprengning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-05-06-483" id="dokument"><h1>Forskrift om endring i forskrift om håndtering av eksplosjonsfarlig stoff</h1><section class="section" data-name="kapI" id="kapittel-1" data-lovdata-URL="LTI/forskrift/2015-05-06-483/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. juni 2002 nr. 922 om håndtering av eksplosjonsfarlig stoff gjøres følgende endringer:</article> <article class="defaultP" margin-top="true">§ 1-3. <i>Definisjoner:</i></article> <article class="defaultP" margin-top="true">Tredje ledd skal lyde:</article><article class="legalP" id="kapittel-1-ledd-2"><i>Bergsprengning:</i> Bruk av eksplosjonsfarlig stoff i berg/fjell og annet materiale, over og under jord, over og under vann, for å fragmentere, drive ut eller knuse masse, samt demolering av byggverk eller faste installasjoner som kan medføre risiko for liv, helse eller materielle verdier.</article> <article class="defaultP" margin-top="true">Tjuesjette ledd skal lyde:</article><article class="legalP" id="kapittel-1-ledd-3"><i>Teknisk sprengning:</i> Annen sprengning enn bergsprengning, slik som sprengning ved smelteverk, seismikksprengning, bruk av sprengstoff ved skjøting av linjer eller kutting av trær, sprengning i brønnhull for kapasitetsøkning, samt demolering av byggverk eller faste installasjoner som ikke kan medføre risiko for liv, helse eller materielle verdier.</article> <article class="defaultP" margin-top="true">Ny § 2-2a skal lyde:</article><article class="futureLegalArticle" data-name="§2-2a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-2a</span>. <span class="legalArticleTitle">Virksomhetens plikt til å kreve politiattest</span></span><article class="legalP" id="kapittel-1-foreslåttparagraf-1-ledd-1">Virksomheter som ansetter personer som skal håndtere eksplosiv vare skal sørge for at vedkommende legger frem en ordinær politiattest. Kravet om politiattest gjelder ikke for virksomheter hvor de ansatte kun håndterer pyroteknisk vare i henhold til § 1-3 femte ledd bokstav e. Det skal ikke kreves politiattest for de som har gyldig sertifikat som bergsprenger eller bergsprengningsleder.</article><article class="legalP" id="kapittel-1-foreslåttparagraf-1-ledd-2">Kun forhold som kan påvirke arbeidstakerens skikkethet til å håndtere eksplosiv vare i henhold til brann- og eksplosjonsvernlovgivningens formål, skal tillegges vekt.</article></article> <article class="defaultP" margin-top="true">Ny § 7-4a skal lyde:</article><article class="futureLegalArticle" data-name="§7-4a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-4a</span>. <span class="legalArticleTitle">Sikringskrav ved oppbevaring av stoffer eller stoffblandinger av ammoniumnitrat som skal brukes til tilvirkning av sprengstoff</span></span><article class="legalP" id="kapittel-1-foreslåttparagraf-2-ledd-1">Stoffer eller stoffblandinger av ammoniumnitrat som skal brukes til tilvirkning av sprengstoff, skal oppbevares utilgjengelig for uvedkommende og håndteres slik at de ikke kommer på avveie eller i urette hender.</article><article class="legalP" id="kapittel-1-foreslåttparagraf-2-ledd-2">Stoffene eller stoffblandingene skal være forsvarlig sikret mot fysisk tilgang og oppbevares i avlåst lagerbygning, plasthall, tank eller fjellanlegg.</article><article class="legalP" id="kapittel-1-foreslåttparagraf-2-ledd-3">Lagerbygning, plasthall eller fjellanlegg for oppbevaring av stoffene eller stoffblandingene skal utstyres med innbruddsalarm som sikrer tidlig varsel og forsvarlig respons, med mindre oppbevaringsstedet er under kontinuerlig overvåkning.</article><article class="legalP" id="kapittel-1-foreslåttparagraf-2-ledd-4">Plasthall eller frittstående tanker til oppbevaring av stoffene eller stoffblandingene skal være forsvarlig inngjerdet.</article><article class="legalP" id="kapittel-1-foreslåttparagraf-2-ledd-5">Materiale til plasthall skal være rivefast.</article></article> <article class="defaultP" margin-top="true">§ 12-6. <i>Krav til den som skal saluttere</i></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-4">Saluttering uten bruk av kanon skal enten skje med eksplosiv vare som er beregnet for saluttering, eller med små mengder patronert sprengstoff. Den som skal foreta saluttering med eksplosiv vare beregnet for saluttering skal inneha særskilt kompetansebevis for bruk av fyrverkeri klasse IV i medhold av § 13-1, og ha kunnskap om saluttering. Den som skal foreta salutteringen med små mengder patronert sprengstoff skal ha bergsprengersertifikat, og ha kjennskap til den eksplosive varen som benyttes og hvordan denne fungerer ved saluttering. Saluttering på vann skal kun skje ved bruk av kanon.</article> <article class="defaultP" margin-top="true">Nytt tredje ledd skal lyde:</article><article class="legalP" id="kapittel-1-ledd-5">Saluttering må skje i sikker avstand til publikum.</article> <article class="defaultP" margin-top="true">Dagens tredje ledd blir nytt fjerde ledd.</article> <article class="defaultP" margin-top="true">§ 17-7. <i>Overgangsbestemmelser</i></article> <article class="defaultP" margin-top="true">Nytt attende ledd skal lyde:</article><article class="legalP" id="kapittel-1-ledd-6">§ 7-4a trer i kraft 1. oktober 2015.</article> <article class="defaultP" margin-top="true">Ny § 17-8 skal lyde:</article><article class="futureLegalArticle" data-name="§17-8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17-8</span>. <span class="legalArticleTitle">Overgangsbestemmelse undervannssprengning</span></span><article class="legalP" id="kapittel-1-foreslåttparagraf-3-ledd-1">Personer som har hatt sprengningssertifikat klasse B undervannssprengning, kan innen 1. oktober 2015 konvertere dette til bergsprengersertifikat, dersom de kan dokumentere minst to års praksis fra bergsprengningsarbeid, og fremlegge en tilfredsstillende politiattest som ikke er eldre enn tre måneder.</article><article class="legalP" id="kapittel-1-foreslåttparagraf-3-ledd-2">Personer som har hatt sprengningssertifikat klasse B undervannssprengning og som har dykkersertifikat klasse III, kan innen 1. oktober 2015 konvertere dette til et bergsprengningsledersertifikat, dersom de:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">kan dokumentere å ha drevet egen virksomhet eller kan dokumentere faktisk ledelse av sprengningsarbeid i en virksomhet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">har gjennomført overgangskurs i regi av kursadministrator og kursarrangør utpekt av DSB og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">kan fremlegge en tilfredsstillende politiattest som ikke er eldre enn tre måneder.</article></article></li></ul></article><article class="legalP" id="kapittel-1-foreslåttparagraf-3-ledd-3">Personer som er meldt inn som teknisk sprengningskyndige før 6. mai 2015 og driver med undervannssprengning må innen 5 år etter innmelding eller senest 6. mai 2018 gjennomføre kurs som bergsprenger. Før påmelding til kurs som bergsprenger skal vedkommende dokumentere utdanning og erfaring av betydning for arbeidet med undervannssprengning. Direktoratet for samfunnssikkerhet og beredskap kan etter en konkret vurdering av kompetanse og erfaring pålegge gjennomføring av nærmere bestemte kurs og prøver, før kurs som bergsprenger kan gjennomføres.</article><article class="legalP" id="kapittel-1-foreslåttparagraf-3-ledd-4">Fra og med 6. mai 2015 er det ikke lenger mulig å melde inn undervannssprengning som teknisk sprengning. Fra og med 6. mai 2018 er det ikke lov til å drive undervannssprengning uten sertifikat som bergsprenger.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2015-05-06-483/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>