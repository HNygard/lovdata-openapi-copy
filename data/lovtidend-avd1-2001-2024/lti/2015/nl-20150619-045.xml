<!DOCTYPE html><html lang="no"><head><title>Lov om endringer i sentralbankloven (organiseringen av Norges Bank)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-06-19-45</dd><dt class="dokid">DokumentID</dt><dd class="dokid">LTI/lov/2015-06-19-45</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 6 s 846</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1985-05-24-28</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Banker</li> <li>Bank, finans og regnskapsrett &gt; Betalingsformidling</li> <li>Bank, finans og regnskapsrett &gt; Valuta</li></ul></dd><dt class="dateOfPublication">Kunngjort</dt><dd class="dateOfPublication">2015-06-19 15:20</dd><dt class="journalNumber">Journalnummer</dt><dd class="journalNumber">2015-0497</dd><dt class="titleShort">Korttittel</dt><dd class="titleShort">Endringslov til sentralbankloven</dd><dt class="title">Tittel</dt><dd class="title">Lov om endringer i sentralbankloven (organiseringen av Norges Bank)</dd><dt class="miscInformation">Annet om dokumentet</dt><dd class="miscInformation">Prop.90 L (2014–2015), Innst.299 L (2014–2015), Lovvedtak 78 (2014–2015). Stortingets første og andre gangs behandling hhv. 5. og 8. juni 2015. Fremmet av Finansdepartementet.</dd><dt class="refid">RefID</dt><dd class="refid">lov/2015-06-19-45</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i sentralbankloven (organiseringen av Norges Bank)<ul class="tocSubUl"><li>I<ul class="tocSubUl"><li>§ 5. Bankens øverste ledelse</li><li>§ 6. Hovedstyret</li><li>§ 7. Representantskapet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2015-06-19-45" id="dokument"><h1>Lov om endringer i sentralbankloven (organiseringen av Norges Bank)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. mai 1985 nr. 28 om Norges Bank og pengevesenet mv. (sentralbankloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-06-19-45/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. mai 1985 nr. 28 om Norges Bank og pengevesenet mv. gjøres følgende endringer:</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader">§ 5. <span class="legalArticleTitle">Bankens øverste ledelse</span></span><article class="legalP" id="kapittel-1-foreslåttparagraf-1-ledd-1">Bankens øverste organer er et hovedstyre og et representantskap.</article><article class="legalP" id="kapittel-1-foreslåttparagraf-1-ledd-2">Hovedstyret har den utøvende og rådgivende myndighet etter denne lov. Det leder bankens virksomhet og forvalter dens midler. Hovedstyret skal sørge for forsvarlig organisering av, og etablere tilfredsstillende rammer, mål og prinsipper for, bankens virksomhet. Hovedstyret skal påse at bankens virksomhet, herunder regnskap og formuesforvaltning, er gjenstand for betryggende styring og kontroll. Hovedstyret skal føre tilsyn med bankens administrasjon og virksomhet for øvrig.</article><article class="legalP" id="kapittel-1-foreslåttparagraf-1-ledd-3">Hovedstyret kan bestemme at virksomhet som ledd i forvaltningen av Statens pensjonsfond utland (SPU), jf. lov 21. desember 2005 nr. 123 om Statens pensjonsfond § 2 annet ledd, skal utøves av selskap som banken helt eller delvis eier. Hovedstyret representerer banken som eier i slike selskaper.</article><article class="legalP" id="kapittel-1-foreslåttparagraf-1-ledd-4">Representantskapet skal føre tilsyn med bankens drift og med at reglene for bankens virksomhet blir fulgt. Representantskapet skal herunder føre tilsyn med at hovedstyret har tilfredsstillende styring og kontroll med bankens administrasjon og virksomhet, og med at det er etablert hensiktsmessige rutiner for å sikre at bankens virksomhet utøves i henhold til lov, avtaler, vedtak og rammeverk for øvrig. Tilsynet omfatter ikke hovedstyrets utøvelse av skjønnsmyndighet etter loven. Representantskapet har rett til innsyn i alle bankens anliggender og kan foreta de undersøkelser som det finner nødvendig for sine oppgaver etter loven. Representantskapet skal ha et sekretariat.</article><article class="legalP" id="kapittel-1-foreslåttparagraf-1-ledd-5">Representantskapet skal velge én eller flere revisorer og godkjenne revisors godtgjørelse, jf. § 30 a. Representantskapet fastsetter bankens årsregnskap og vedtar etter forslag fra hovedstyret dens budsjett. Representantskapet avgir uttalelse om hovedstyrets protokoller, tilsynet med banken og saker som det forelegges av hovedstyret. Representantskapet avgjør i tvilstilfelle om en sak er av administrativ karakter, jf. § 6 tredje ledd, § 7 sjette ledd og § 11 andre ledd. Representantskapet fastsetter nærmere regler for bankens lån til ansatte, jfr. § 23.</article><article class="legalP" id="kapittel-1-foreslåttparagraf-1-ledd-6">Representantskapet kan etter forslag fra hovedstyret bestemme at produksjon av pengesedler og mynter eller annen forretningsmessig virksomhet som faller inn under denne loven, skal utøves av selskap som banken helt eller delvis eier. Hovedstyret representerer banken som eier i slike selskaper. Representantskapet fører tilsyn med slike selskaper, og med selskaper som nevnt i tredje ledd, og har rett til å kreve de opplysninger fra selskapets daglige leder, styret og den valgte revisor som er nødvendige for tilsynet. I den utstrekning det er nødvendig, kan representantskapet selv foreta undersøkelser i selskapet. Representantskapet skal varsles før generalforsamlingen i selskapene og har rett til å være til stede på generalforsamlingen.</article><article class="legalP" id="kapittel-1-foreslåttparagraf-1-ledd-7">Sentralbanksjefen forestår bankens administrasjon og gjennomføring av vedtakene.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader">§ 6. <span class="legalArticleTitle">Hovedstyret</span></span><article class="legalP" id="kapittel-1-foreslåttparagraf-2-ledd-1">Hovedstyret består av åtte medlemmer, som oppnevnes av Kongen.</article><article class="legalP" id="kapittel-1-foreslåttparagraf-2-ledd-2">Sentralbanksjefen skal være leder, og to visesentralbanksjefer skal være første og annen nestleder i hovedstyret. Disse ansettes i heldagsstilling for seks år. Gjenoppnevning i samme stilling kan skje for én periode av ytterligere seks år. De øvrige fem medlemmer oppnevnes for fire år. Dersom et medlem trer ut i løpet av oppnevningstiden, kan nytt medlem oppnevnes for den gjenværende delen av oppnevningsperioden. Hvert annet år uttrer vekselvis to og tre medlemmer. Gjenoppnevning av disse medlemmer kan skje for en samlet periode av tolv år.</article><article class="legalP" id="kapittel-1-foreslåttparagraf-2-ledd-3">Av og blant de ansatte velges to medlemmer som supplerer hovedstyret ved behandlingen av administrative saker. Valgmåten for disse representanter kan avtales i forhandlinger med de ansatte. Representantskapet kan i tilfelle et forhandlingsresultat ikke oppnås, fastsette regler om valgmåten. Ved behandlingen av administrative saker suppleres hovedstyret i tillegg av to av varamedlemmene Kongen har oppnevnt, jf. § 9 første ledd.</article><article class="legalP" id="kapittel-1-foreslåttparagraf-2-ledd-4">Lederen for hovedstyret innkaller hovedstyret til møte så ofte det ansees ønskelig, eller når minst tre medlemmer krever det. Til gyldig vedtak kreves at minst halvparten av de stemmeberettigede stemmer for det. Ved stemmelikhet gjelder det som leder av hovedstyret har stemt for. Det føres protokoll over forhandlingene.</article><article class="legalP" id="kapittel-1-foreslåttparagraf-2-ledd-5">Følgende personer kan ikke fungere som medlemmer eller varamedlemmer til hovedstyret:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-5-punkt-1"><article class="legalP" id="kapittel-1-foreslåttparagraf-2-ledd-5-punkt-1-ledd-1">regjeringsmedlemmer</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-5-punkt-2"><article class="legalP" id="kapittel-1-foreslåttparagraf-2-ledd-5-punkt-2-ledd-1">statssekretærer og andre politiske medarbeidere i departementene</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-5-punkt-3"><article class="legalP" id="kapittel-1-foreslåttparagraf-2-ledd-5-punkt-3-ledd-1">embetsmenn i departementene</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-5-punkt-4"><article class="legalP" id="kapittel-1-foreslåttparagraf-2-ledd-5-punkt-4-ledd-1">medarbeidere i Finansdepartementet og Statsministerens kontor</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-5-punkt-5"><article class="legalP" id="kapittel-1-foreslåttparagraf-2-ledd-5-punkt-5-ledd-1">stortingsrepresentanter</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-5-punkt-6"><article class="legalP" id="kapittel-1-foreslåttparagraf-2-ledd-5-punkt-6-ledd-1">andre politiske medarbeidere på Stortinget</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-5-punkt-7"><article class="legalP" id="kapittel-1-foreslåttparagraf-2-ledd-5-punkt-7-ledd-1">komitésekretærer på Stortinget</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-ledd-5-punkt-8"><article class="legalP" id="kapittel-1-foreslåttparagraf-2-ledd-5-punkt-8-ledd-1">medarbeidere i banken</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-2-ledd-5-punkt-9"><article class="legalP" id="kapittel-1-foreslåttparagraf-2-ledd-5-punkt-9-ledd-1">nærstående av personer som nevnt i nr. 1, 2, 4, 5, 6, 7 og 8.</article></article></li></ul></article><article class="legalP" id="kapittel-1-foreslåttparagraf-2-ledd-6">Som nærstående etter femte ledd nr. 9 regnes slektninger i rett opp- og nedstigende linje, ektefeller, registrerte partnere, person som vedkommende bor sammen med i ekteskapslignende forhold og barn av disse.</article><article class="legalP" id="kapittel-1-foreslåttparagraf-2-ledd-7">Kongen kan gi forskrifter om medlemmenes forhold til andre kredittinstitusjoner og bedrifter.</article><article class="legalP" id="kapittel-1-foreslåttparagraf-2-ledd-8">Sentralbanksjefens og visesentralbanksjefenes godtgjørelse og pensjon og de øvrige medlemmers godtgjørelse fastsettes av Kongen.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader">§ 7. <span class="legalArticleTitle">Representantskapet</span></span><article class="legalP" id="kapittel-1-foreslåttparagraf-3-ledd-1">Representantskapet består av femten medlemmer valgt av Stortinget for fire år. Dersom et medlem trer ut i løpet av valgperioden, kan Stortinget velge nytt medlem for gjenværende del av valgperioden.</article><article class="legalP" id="kapittel-1-foreslåttparagraf-3-ledd-2">Hvert annet år uttrer vekselvis syv og åtte medlemmer. Blant medlemmene velger Stortinget leder og nestleder for to år. Gjenvalg av medlemmer kan skje for en samlet periode av tolv år.</article><article class="legalP" id="kapittel-1-foreslåttparagraf-3-ledd-3">Personer som nevnt i § 6 femte og sjette ledd kan ikke fungere som medlemmer eller varamedlemmer til representantskapet.</article><article class="legalP" id="kapittel-1-foreslåttparagraf-3-ledd-4">Når særlige hensyn gjør det ønskelig, kan representantskapet delegere til lederen for representantskapet å treffe avgjørelse i saker som hører under representantskapet. Representantskapet kan blant sine medlemmer oppnevne utvalg til å forberede saker for representantskapsbehandling.</article><article class="legalP" id="kapittel-1-foreslåttparagraf-3-ledd-5">Lederen for representantskapet innkaller representantskapet til møte så ofte det ansees ønskelig, eller når minst fem medlemmer eller hovedstyret krever det. Til gyldig vedtak kreves at mer enn halvparten av de stemmeberettigede stemmer for det. Det føres protokoll over forhandlingene.</article><article class="legalP" id="kapittel-1-foreslåttparagraf-3-ledd-6">Om ikke representantskapet bestemmer noe annet for det enkelte tilfelle, kan hovedstyrets medlemmer være til stede og uttale seg på møter i representantskapet. De ansattes medlemmer i hovedstyret kan være til stede og uttale seg på møter i representantskapet ved behandlingen av administrative saker. Sentralbanksjefen og visesentralbanksjefene skal være til stede, med mindre representantskapet bestemmer noe annet, eller det foreligger gyldig forfall.</article><article class="legalP" id="kapittel-1-foreslåttparagraf-3-ledd-7">Medlemmenes godtgjørelse fastsettes av Stortinget.</article></article> <article class="defaultP" margin-top="true">§ 8 a oppheves.</article> <article class="defaultP" margin-top="true">§ 9 annet ledd skal lyde:</article><article class="legalP" id="kapittel-1-ledd-2">Til representantskapet velger Stortinget to varamedlemmer.</article></section><section class="section" data-name="kapII" id="kapittel-2" data-lovdata-URL="LTI/lov/2015-06-19-45/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article><article class="legalP" id="kapittel-2-ledd-2">Departementet kan fastsette overgangsbestemmelser.</article></section></main></body></html>