<!DOCTYPE html><html lang="no"><head><title>Forskrift om samordning av enke- og enkemannspensjon fra tjenestepensjonsordning med uføretrygd fra folketrygden når det også ytes uførepensjon eller alderspensjon fra tjenestepensjonsordningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-01-22-50</dd><dt class="dokid">DokumentID</dt><dd class="dokid">LTI/forskrift/2015-01-22-50</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 1 s 145</dd><dt class="dateInForce">I kraft fra</dt><dd class="dateInForce">2015-01-22, med virkning fra 2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1957-07-06-26/§30</li></ul></dd><dt class="dateOfPublication">Kunngjort</dt><dd class="dateOfPublication">2015-01-23 15:00</dd><dt class="journalNumber">Journalnummer</dt><dd class="journalNumber">2015-0050</dd><dt class="titleShort">Korttittel</dt><dd class="titleShort">Forskrift om samordning av enke- og enkemannspensjon</dd><dt class="title">Tittel</dt><dd class="title">Forskrift om samordning av enke- og enkemannspensjon fra tjenestepensjonsordning med uføretrygd fra folketrygden når det også ytes uførepensjon eller alderspensjon fra tjenestepensjonsordningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 22. januar 2015 med hjemmel i lov 6. juli 1957 nr. 26 om samordning av pensjons- og trygdeytelser (samordningsloven) § 30.</dd><dt class="refid">RefID</dt><dd class="refid">forskrift/2015-01-22-50</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om samordning av enke- og enkemannspensjon fra tjenestepensjonsordning med uføretrygd fra folketrygden når det også ytes uførepensjon eller alderspensjon fra tjenestepensjonsordningen<ul class="tocSubUl"><li>§ 1. Virkeområde</li><li>§ 2. Enke- og enkemannspensjonen som skal avkortes med arbeidsinntekt</li><li>§ 3. Enke- og enkemannspensjonen som ikke skal avkortes med arbeidsinntekt</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-01-22-50" id="dokument"><h1>Forskrift om samordning av enke- og enkemannspensjon fra tjenestepensjonsordning med uføretrygd fra folketrygden når det også ytes uførepensjon eller alderspensjon fra tjenestepensjonsordningen</h1><article class="legalArticle" data-lovdata-URL="LTI/forskrift/2015-01-22-50/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir regler om begrensning av samordningsfradrag etter samordningsloven § 23a for uføretrygd fra folketrygden når det ytes enke- og enkemannspensjon fra tjenestepensjonsordning som omfattes av samordningsloven § 3 første ledd første punktum samtidig med uførepensjon eller alderspensjon fra tjenestepensjonsordning.</article></article><article class="legalArticle" data-lovdata-URL="LTI/forskrift/2015-01-22-50/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Enke- og enkemannspensjonen som skal avkortes med arbeidsinntekt</span></h2><article class="legalP" id="paragraf-2-ledd-1">Når uførepensjonen eller alderspensjonen er beregnet etter full tjenestetid begrenses samordningsfradraget for folketrygden i enke- eller enkemannspensjonen til gjenlevendetillegget etter folketrygdloven § 12-18 første ledd.</article><article class="legalP" id="paragraf-2-ledd-2">Når uførepensjonen eller alderspensjonen er beregnet etter mindre enn full tjenestetid, skal samordningsfradraget fastsettes med utgangspunkt i gjenlevendetillegget etter folketrygdloven § 12-18 første ledd og 50 prosent av avdødes uføretrygd. Fradraget skal begrenses til summen av<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">gjenlevendetillegget etter folketrygdloven § 12-18 første ledd multiplisert med tjenestetiden i uførepensjonen eller alderspensjonen og dividert med full tjenestetid og</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">50 prosent av avdødes uføretrygd multiplisert med en faktor hvor telleren utgjør differansen mellom full tjenestetid og tjenestetiden i uførepensjonen eller alderspensjon og nevneren utgjør full tjenestetid.</article></article></li></ul></article><article class="legalP" id="paragraf-2-ledd-3">Fradraget etter første og andre ledd skal settes ned forholdsmessig dersom enke- eller enkemannspensjonen ikke er beregnet for full pensjonsgivende tjenestetid.</article></article><article class="legalArticle" data-lovdata-URL="LTI/forskrift/2015-01-22-50/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Enke- og enkemannspensjonen som ikke skal avkortes med arbeidsinntekt</span></h2><article class="legalP" id="paragraf-3-ledd-1">Når uførepensjonen eller alderspensjonen er beregnet etter full tjenestetid skal det ikke gjøres fradrag etter samordningsloven § 19.</article><article class="legalP" id="paragraf-3-ledd-2">Når uførepensjonen eller alderspensjonen er beregnet etter mindre enn full tjenestetid, skal samordningsfradraget etter samordningsloven § 19 multipliseres med en faktor hvor telleren utgjør differansen mellom full tjenestetid og tjenestetiden i uførepensjonen eller alderspensjon og nevneren utgjør full tjenestetid.</article><article class="legalP" id="paragraf-3-ledd-3">Fradraget etter første og andre ledd skal settes ned forholdsmessig dersom enke- eller enkemannspensjonen ikke er beregnet for full pensjonsgivende tjenestetid.</article></article><article class="legalArticle" data-lovdata-URL="LTI/forskrift/2015-01-22-50/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks og gis virkning fra 1. januar 2015.</article></article></main></body></html>