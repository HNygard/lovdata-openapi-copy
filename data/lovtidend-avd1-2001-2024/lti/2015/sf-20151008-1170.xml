<!DOCTYPE html><html lang="no"><head><title>Forskrift om endring i forskrift om utvidet fartsområde for lasteskip registrert i norsk internasjonalt skipsregister</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-10-08-1170</dd><dt class="dokid">DokumentID</dt><dd class="dokid">LTI/forskrift/2015-10-08-1170</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 12 s 1896</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-08-11-802</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1987-06-12-48/§4</li><li>forskrift/2015-03-27-310</li></ul></dd><dt class="dateOfPublication">Kunngjort</dt><dd class="dateOfPublication">2015-10-13 15:00</dd><dt class="journalNumber">Journalnummer</dt><dd class="journalNumber">2015-0976</dd><dt class="titleShort">Korttittel</dt><dd class="titleShort">Endr. i forskrift om fartsområde for lasteskip i NIS</dd><dt class="title">Tittel</dt><dd class="title">Forskrift om endring i forskrift om utvidet fartsområde for lasteskip registrert i norsk internasjonalt skipsregister</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 8. oktober 2015 med hjemmel i lov 12. juni 1987 nr. 48 om norsk internasjonalt skipsregister § 4 annet ledd, jf. delegeringsvedtak 27. mars 2015 nr. 310.</dd><dt class="refid">RefID</dt><dd class="refid">forskrift/2015-10-08-1170</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utvidet fartsområde for lasteskip registrert i norsk internasjonalt skipsregister<ul class="tocSubUl"><li>I<ul class="tocSubUl"><li>§ 1. Anvendelse</li><li>§ 2. Svalbard</li><li>§ 3. Anvendelse</li><li>§ 4. Vilkår for å føre last mellom norske havner</li><li>§ 5. Liste over skip som kan føre last mellom norske havner</li><li>§ 6. Fremgangsmåte ved oppføring på listen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-10-08-1170" id="dokument"><h1>Forskrift om endring i forskrift om utvidet fartsområde for lasteskip registrert i norsk internasjonalt skipsregister</h1><section class="section" data-name="kapI" id="kapittel-1" data-lovdata-URL="LTI/forskrift/2015-10-08-1170/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Forskrift 11. august 1989 nr. 802 om utvidet fartsområde for lasteskip registrert i norsk internasjonalt skipsregister endres slik:</article> <article class="defaultP" margin-top="true">Nytt navn på forskriften skal lyde:</article> <article class="defaultP" margin-top="true"><i>Forskrift om fartsområde for lasteskip registrert i norsk internasjonalt skipsregister (NIS)</i></article> <article class="defaultP" margin-top="true">Nytt kapittel I skal lyde:</article><span class="futuretitle" id="kapittel-1-foreslåttittel-1">Kapittel I. Generelle bestemmelser</span> <article class="defaultP" margin-top="true">Ny § 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Anvendelse</span></span><article class="legalP" id="kapittel-1-foreslåttparagraf-1-ledd-1">Denne forskrift kommer til anvendelse på lasteskip registrert i norsk internasjonalt skipsregister, unntatt fartøyer som omfattes av forskrift 30. juni 1987 nr. 579 om særskilt fartsområde for fartøyer og flyttbare innretninger i petroleumsvirksomhet registrert i norsk internasjonalt skipsregister.</article></article> <article class="defaultP" margin-top="true">Ny § 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Svalbard</span></span><article class="legalP" id="kapittel-1-foreslåttparagraf-2-ledd-1">Skip som omfattes av denne forskrift tillates å føre last mellom havner på Svalbard og mellom Svalbard og fastlandet, uavhengig av bestemmelsene i kapittel II.</article></article> <article class="defaultP" margin-top="true">Nytt kapittel II skal lyde:</article><span class="futuretitle" id="kapittel-1-foreslåttittel-2">Kapittel II. Utvidet fartsområde for lasteskip registert i norsk internasjonalt skipsregister</span> <article class="defaultP" margin-top="true">Nåværende § 1 blir ny § 3, og skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Anvendelse</span></span><article class="legalP" id="kapittel-1-foreslåttparagraf-3-ledd-1">Dette kapittelet kommer til anvendelse på lasteskip som er bygget eller utrustet for å transportere spesielle typer last og registrert i norsk internasjonalt skipsregister.</article></article> <article class="defaultP" margin-top="true">Nåværende § 2 blir ny § 4, og skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Vilkår for å føre last mellom norske havner</span></span><article class="legalP" id="kapittel-1-foreslåttparagraf-4-ledd-1">Skip som omfattes av dette kapittelet, og som har norsk skipsfører, kan føre slik last som det er spesielt bygget eller utrustet for, mellom norske havner når det er på vei til eller fra utenlandsk havn med last og frakten ikke er ledd i et fast ruteopplegg. Det er videre et vilkår at slik transport fører til en rasjonell utnyttelse av den tonnasje som er tilgjengelig, og ikke medfører uønskede konsekvenser for skip registrert i det ordinære skipsregisteret.</article><article class="legalP" id="kapittel-1-foreslåttparagraf-4-ledd-2">Et skip anses å være på vei til eller fra utenlandsk havn også når det fører last mellom norske havner i tillegg til en havn for å losse last fra utlandet og en havn for å ta ombord last fra utlandet.</article><article class="legalP" id="kapittel-1-foreslåttparagraf-4-ledd-3">Et skip kan ikke føre last mellom norske havner i medhold av denne forskrift før meddelelse er gitt fra Sjøfartsdirektoratet om at skipet er oppført på listen nevnt i § 5.</article></article> <article class="defaultP" margin-top="true">Nåværende § 3 blir ny § 5, og skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Liste over skip som kan føre last mellom norske havner</span></span><article class="legalP" id="kapittel-1-foreslåttparagraf-5-ledd-1">Sjøfartsdirektoratet skal føre en liste over skip som kan føre last mellom norske havner i medhold av § 4. Oppføring på listen skjer når<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">det ikke innen en slik frist som direktoratet setter, kommer begrunnede innvendinger om at vilkårene i § 4 første ledd siste punktum ikke er oppfylt</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">skipet ikke tidligere under samme eier har vært brukt i strid med lovens § 4 eller bestemmelsene i denne forskrift, og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">direktoratet ellers finner at vilkårene er til stede.</article></article></li></ul></article><article class="legalP" id="kapittel-1-foreslåttparagraf-5-ledd-2">Listen skal gi opplysning om for hvilket tidsrom og hvilke laste- og lossehavner skipet har annet fartsområde enn det som følger av lovens § 4 første ledd, samt om hvilken type last det fører i dette fartsområdet.</article><article class="legalP" id="kapittel-1-foreslåttparagraf-5-ledd-3">Skip oppført på listen skal strykes ved eierskifte eller når det ikke lenger fyller vilkårene for oppføring, eller når det har vært brukt i strid med lovens § 4 eller bestemmelsene i denne forskrift.</article></article> <article class="defaultP" margin-top="true">Nåværende § 4 blir ny § 6, og skal lyde:</article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Fremgangsmåte ved oppføring på listen</span></span><article class="legalP" id="kapittel-1-foreslåttparagraf-6-ledd-1">For at et skip kan føres opp på listen nevnt i § 5, må Sjøfartsdirektoratet være gitt opplysninger som viser at vilkårene i § 4 første ledd er oppfylt, og som kreves for at det kan føres opp på listen.</article><article class="legalP" id="kapittel-1-foreslåttparagraf-6-ledd-2">Oppføring på listen skal forelegges skipsfartsnæringens organisasjoner til uttalelse. Det samme gjelder senere stryking av listen etter § 5 tredje ledds annet og tredje strykingsalternativ.</article></article> <article class="defaultP" margin-top="true">Nytt kapittel III skal lyde:</article><span class="futuretitle" id="kapittel-1-foreslåttittel-3">Kapittel III. Gjennomføring, straff og ikrafttredelse</span> <article class="defaultP" margin-top="true">Nåværende § 5 blir ny § 7.</article> <article class="defaultP" margin-top="true">Nåværende § 6 blir ny § 8.</article> <article class="defaultP" margin-top="true">Nåværende § 7 blir ny § 9.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-10-08-1170/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2016.</article></section></main></body></html>