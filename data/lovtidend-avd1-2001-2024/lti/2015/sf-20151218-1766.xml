<!DOCTYPE html><html lang="no"><head><title>Forskrift om endring i forskrift om særavgifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-18-1766</dd><dt class="dokid">DokumentID</dt><dd class="dokid">LTI/forskrift/2015-12-18-1766</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 16 s 2614</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">2015-12-29 16:15</dd><dt class="journalNumber">Journalnummer</dt><dd class="journalNumber">2015-1462</dd><dt class="titleShort">Korttittel</dt><dd class="titleShort">Endr. i forskrift om særavgifter</dd><dt class="title">Tittel</dt><dd class="title">Forskrift om endring i forskrift om særavgifter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 18. desember 2015 med hjemmel i lov 19. mai 1933 nr. 11 om særavgifter og Stortingets avgiftsvedtak.</dd><dt class="refid">RefID</dt><dd class="refid">forskrift/2015-12-18-1766</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter<ul class="tocSubUl"><li>I<ul class="tocSubUl"><li>§ 3-21-1. Saklig virkeområde</li><li>§ 3-21-2. Avgiftsgrunnlag og -beregning</li><li>§ 3-21-3. Avgiftsfritak ved utførsel</li><li>§ 3-21-4. Unntak for gass levert til annen bruk enn framdrift av motorvogn</li><li>§ 3-21-5. Fritak for gass levert til traktorer m.m.</li><li>§ 3-21-6. Levering fra ikke-registrert virksomhet – kreditering av avgift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-18-1766" id="dokument"><h1>Forskrift om endring i forskrift om særavgifter</h1><section class="section" data-name="kapI" id="kapittel-1" data-lovdata-URL="LTI/forskrift/2015-12-18-1766/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">§ 3-7-4 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Det gis avgiftsrefusjon etter følgende tabell: <table><thead><tr><th colspan="10" data-text-align="center" data-vertical-align="top"><i>Refusjon (øre/l) ved forskjellige rensegrader (%)</i></th></tr></thead><tbody><tr><td data-text-align="left" data-vertical-align="top">Pst. svovel i oljen</td><td data-text-align="left" data-vertical-align="top">10–24</td><td data-text-align="left" data-vertical-align="top">25–34</td><td data-text-align="left" data-vertical-align="top">35–44</td><td data-text-align="left" data-vertical-align="top">45–54</td><td data-text-align="left" data-vertical-align="top">55–64</td><td data-text-align="left" data-vertical-align="top">65–74</td><td data-text-align="left" data-vertical-align="top">75–84</td><td data-text-align="left" data-vertical-align="top">85–94</td><td data-text-align="left" data-vertical-align="top">95–100</td></tr><tr><td data-text-align="left" data-vertical-align="top">T.o.m. 0,05</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">Over 0,05 t.o.m. 0,25</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">13,3</td><td data-text-align="left" data-vertical-align="top">13,3</td><td data-text-align="left" data-vertical-align="top">13,3</td></tr><tr><td data-text-align="left" data-vertical-align="top">0,25 t.o.m. 0,50</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">13,3</td><td data-text-align="left" data-vertical-align="top">13,3</td><td data-text-align="left" data-vertical-align="top">13,3</td><td data-text-align="left" data-vertical-align="top">13,3</td><td data-text-align="left" data-vertical-align="top">26,6</td><td data-text-align="left" data-vertical-align="top">26,6</td></tr><tr><td data-text-align="left" data-vertical-align="top">0,50 t.o.m. 0,75</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">13,3</td><td data-text-align="left" data-vertical-align="top">13,3</td><td data-text-align="left" data-vertical-align="top">13,3</td><td data-text-align="left" data-vertical-align="top">26,6</td><td data-text-align="left" data-vertical-align="top">26,6</td><td data-text-align="left" data-vertical-align="top">26,6</td><td data-text-align="left" data-vertical-align="top">39,9</td></tr><tr><td data-text-align="left" data-vertical-align="top">0,75 t.o.m. 1,00</td><td data-text-align="left" data-vertical-align="top">0</td><td data-text-align="left" data-vertical-align="top">13,3</td><td data-text-align="left" data-vertical-align="top">13,3</td><td data-text-align="left" data-vertical-align="top">26,6</td><td data-text-align="left" data-vertical-align="top">26,6</td><td data-text-align="left" data-vertical-align="top">26,6</td><td data-text-align="left" data-vertical-align="top">39,9</td><td data-text-align="left" data-vertical-align="top">39,9</td><td data-text-align="left" data-vertical-align="top">53,2</td></tr></tbody></table></article> <article class="defaultP" margin-top="true">§ 3-9-5 sjette ledd skal lyde:</article><article class="numberedLegalP" data-numerator="6" id="kapittel-1-nummer-2">(6) Skattekontoret utbetaler tilskudd etter følgende grupper og satser: <table><thead><tr><th data-text-align="left" data-vertical-align="top"><i>Bensinforbruk:</i></th><th data-text-align="right" data-vertical-align="top"><i>Tilskudd kr:</i></th></tr></thead><tbody><tr><td data-text-align="left" data-vertical-align="top">Under 100 liter</td><td data-text-align="right" data-vertical-align="top">0 kr</td></tr><tr><td data-text-align="left" data-vertical-align="top">100–299 liter</td><td data-text-align="right" data-vertical-align="top">1&#xa0;246 kr</td></tr><tr><td data-text-align="left" data-vertical-align="top">300–599 liter</td><td data-text-align="right" data-vertical-align="top">2&#xa0;364 kr</td></tr><tr><td data-text-align="left" data-vertical-align="top">600–899 liter</td><td data-text-align="right" data-vertical-align="top">3&#xa0;652 kr</td></tr><tr><td data-text-align="left" data-vertical-align="top">900–1 199 liter</td><td data-text-align="right" data-vertical-align="top">4&#xa0;826 kr</td></tr><tr><td data-text-align="left" data-vertical-align="top">1&#xa0;200–1 499 liter</td><td data-text-align="right" data-vertical-align="top">5&#xa0;990 kr</td></tr><tr><td data-text-align="left" data-vertical-align="top">1&#xa0;500 liter og over</td><td data-text-align="right" data-vertical-align="top">7&#xa0;488 kr</td></tr></tbody></table><article class="legalP" id="kapittel-1-nummer-2-ledd-1">Tilskudd gis årlig. Utbetalingen skjer etterskuddsvis.</article></article> <article class="defaultP" margin-top="true">Nytt kapittel 3-21 skal lyde:</article><span class="futuretitle" id="kapittel-1-foreslåttittel-1">Kapittel 3-21. Veibruksavgift på naturgass</span><article class="futureLegalArticle" data-name="§3-21-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-21-1</span>. <span class="legalArticleTitle">Saklig virkeområde</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Avgiftsplikten omfatter naturgass som leveres fyllestasjon, og som skal benyttes til framdrift av motorvogn.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Som naturgass anses også blandinger dersom naturgass er hovedbestanddel. Blandinger hvor andelen naturgass er mindre enn 50 volumprosent omfattes ikke av avgiftsplikten.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Avgiften beregnes i tillegg til CO<sub>2</sub> -avgift.</article></article><article class="futureLegalArticle" data-name="§3-21-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-21-2</span>. <span class="legalArticleTitle">Avgiftsgrunnlag og -beregning</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Avgiften på naturgass beregnes per standardkubikkmeter (Sm<sup>3</sup> ).</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Andelen innblandet biogass i naturgass inngår ikke i beregningsgrunnlaget. Andelen biogass må dokumenteres. Dette gjelder tilsvarende for andel hydrogen i naturgass (hytan/naturalhy).</article></article><article class="futureLegalArticle" data-name="§3-21-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-21-3</span>. <span class="legalArticleTitle">Avgiftsfritak ved utførsel</span></span><article class="legalP" id="kapittel-1-foreslåttparagraf-3-ledd-1">Det gis fritak for avgift ved utførsel dersom det utføres over 300 Sm<sup>3</sup> naturgass.</article></article><article class="futureLegalArticle" data-name="§3-21-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-21-4</span>. <span class="legalArticleTitle">Unntak for gass levert til annen bruk enn framdrift av motorvogn</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Naturgass som leveres fra registrert virksomhet eller fyllestasjon, og brukes til annet enn framdrift av motorvogn er ikke omfattet av avgiftsplikten.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Levering av gass uten avgift kan skje mot erklæring fra bruker hvor det fremgår hva gassen skal brukes til, samt mengde. Bruken skal dokumenteres. Erklæringen kan gjelde for ett år. Den som avgir erklæringen er ansvarlig for at opplysningene er riktige og fullstendige. Leverandøren skal oppbevare erklæringen i ti år.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Ikke-registrert virksomhet som er fakturert med avgift av sin leverandør kan månedlig kreve å få avgiften kreditert etter reglene i § 3-21-6.</article></article><article class="futureLegalArticle" data-name="§3-21-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-21-5</span>. <span class="legalArticleTitle">Fritak for gass levert til traktorer m.m.</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Det gis fritak for gass levert fra registrert virksomhet eller fyllestasjon til bruk i traktorer, samt motorvogner registrert på kjennemerker med lysegule tegn på sort bunn.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Det gis fritak for gass levert fra registrert virksomhet eller fyllestasjon til bruk i motorsager og andre arbeidsredskaper.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Levering av gass uten avgift kan skje mot erklæring fra bruker hvor det fremgår hva gassen skal brukes til, samt mengde. Bruken skal kunne sannsynliggjøres. Erklæringen kan gjelde for ett år. Den som avgir erklæring er ansvarlig for at opplysningene er riktige og fullstendige. Leverandøren skal oppbevare erklæringen i ti år.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Ikke-registrert virksomhet som er fakturert med avgift av sin leverandør kan månedlig kreve å få avgiften kreditert etter reglene i § 3-21-6.</article></article><article class="futureLegalArticle" data-name="§3-21-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-21-6</span>. <span class="legalArticleTitle">Levering fra ikke-registrert virksomhet – kreditering av avgift</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Ikke-registrert virksomhet som har levert gass uten avgift etter § 3-21-4 og § 3-21-5 kan kreve at leverandør krediterer avgiften. Den ikke-registrerte virksomheten må avgi erklæring om mengde gass som er levert uten avgift. Opplysninger om kundeforhold mv. skal ikke framkomme av erklæringen. Leverandøren skal oppbevare erklæringen i ti år.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Ikke-registrert virksomhet skal oppbevare erklæringen fra bruker i ti år etter at den er avgitt.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Registrert virksomhet som har kreditert ikke-registrert virksomhet for avgift kan føre denne til fradrag i avgiftsoppgaven. Det er et vilkår for fradrag at virksomheten har mottatt erklæring om bruken.</article></article> <article class="defaultP" margin-top="true">§ 4-4-3 fjerde ledd annet punktum skal lyde:</article><article class="legalP" id="kapittel-1-ledd-2">Som oppdrag anses også transport mellom norsk fastland og innretninger som nevnt i tredje ledd.</article> <article class="defaultP" margin-top="true">§ 4-8-1 første ledd skal lyde:</article><article class="legalP" id="kapittel-1-ledd-3">Det gis refusjon for betalt veibruksavgift på bensin med mineralsk opphav, veibruksavgift på mineralolje til framdrift av motorvogn (autodiesel), veibruksavgift på naturgass til framdrift av motorvogn, veibruksavgift på bioetanol, og biodiesel som omfattes av omsetningskrav og CO<sub>2</sub> -avgift på mineralske produkter levert til motorvogner tilhørende fremmede lands diplomatiske tjenestemenn som er tilsatt her og er offisielt anmeldt. Det samme gjelder for bensin og olje til framdrift av motorvogn (autodiesel) og veibruksavgift på naturgass som nyttes av utsendt generalkonsul, konsul og visekonsul i den utstrekning tilsvarende norske tjenestemenn nyter samme fordel i vedkommende fremmede land.</article> <article class="defaultP" margin-top="true">§ 5-2 bokstav c oppheves.</article> <article class="defaultP" margin-top="true">§ 5-2 bokstav d blir bokstav c.</article></section><section class="section" data-name="kapII" id="kapittel-2" data-lovdata-URL="LTI/forskrift/2015-12-18-1766/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2016.</article></section></main></body></html>