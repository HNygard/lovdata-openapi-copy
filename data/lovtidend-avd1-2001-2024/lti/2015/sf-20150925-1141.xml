<!DOCTYPE html><html lang="no"><head><title>Forskrift om offentliggjøring av resultater fra Mattilsynets tilsyn med serveringssteder (smilefjesforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-09-25-1141</dd><dt class="dokid">DokumentID</dt><dd class="dokid">LTI/forskrift/2015-09-25-1141</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 11 s 1860</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-05-30-566</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§14</li><li>lov/2003-12-19-124/§27</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2015-10-06 14:45</dd><dt class="journalNumber">Journalnummer</dt><dd class="journalNumber">2015-0954</dd><dt class="titleShort">Korttittel</dt><dd class="titleShort">Smilefjesforskriften</dd><dt class="title">Tittel</dt><dd class="title">Forskrift om offentliggjøring av resultater fra Mattilsynets tilsyn med serveringssteder (smilefjesforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 25. september 2015 med hjemmel i lov 19. desember 2003 nr. 124 om matproduksjon og mattrygghet mv. (matloven) § 14 tredje ledd og § 27 tredje ledd, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2015-09-25-1141</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om offentliggjøring av resultater fra Mattilsynets tilsyn med serveringssteder (smilefjesforskriften)<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Smilefjesrapporten</li><li>§ 4. Offentliggjøring på serveringsstedet</li><li>§ 5. Publisering</li><li>§ 6. Oppfølging</li><li>§ 7. Tilsyn ved skifte av eier eller ansvarlig</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-09-25-1141" id="dokument"><h1>Forskrift om offentliggjøring av resultater fra Mattilsynets tilsyn med serveringssteder (smilefjesforskriften)</h1><article class="legalArticle" data-lovdata-URL="LTI/forskrift/2015-09-25-1141/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er at forbrukerne skal gis tilrettelagt informasjon om resultatene av Mattilsynets tilsyn med serveringssteder etter matlovgivningen.</article></article><article class="legalArticle" data-lovdata-URL="LTI/forskrift/2015-09-25-1141/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for serveringssteder som er allment tilgjengelige og som tilbereder, serverer og omsetter mat til forbrukerne og som er tilrettelagt og beregnet for at maten skal spises på stedet i permanente serveringsområder (restauranter og kaféer o.l.).</article><article class="legalP" id="paragraf-2-ledd-2">Forskriften gjelder ikke for kantiner, matservering på institusjoner, bensinstasjoner eller storkiosker.</article></article><article class="legalArticle" data-lovdata-URL="LTI/forskrift/2015-09-25-1141/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Smilefjesrapporten</span></h2><article class="legalP" id="paragraf-3-ledd-1">Smilefjesrapporten er en standardisert skriftlig rapport som skal gi forbrukerne tilrettelagt informasjon, der resultatet av det gjennomførte tilsynet er uttrykt ved ett av tre mulige smilefjessymboler.<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><img height="29" src="static/LTI//ltavd1/filer/grafikk/sf-20150925-1141-01-01.jpg" width="28" /> (smilefjes): Mattilsynet har ikke funnet brudd på regelverket eller har bare funnet bagatellmessige brudd på regelverket og påpekt dette.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><img height="29" src="static/LTI//ltavd1/filer/grafikk/sf-20150925-1141-02-01.jpg" width="31" /> (strekmunn): Mattilsynet har funnet brudd på regelverket og gitt forhåndsvarsel eller fattet nødvendige vedtak.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><img height="29" src="static/LTI//ltavd1/filer/grafikk/sf-20150925-1141-03-01.jpg" width="30" /> (sur munn): Mattilsynet har funnet alvorlige eller gjentatte brudd på regelverket og gitt forhåndsvarsel eller fattet nødvendige vedtak.</article></article></li></ul></article><article class="legalP" id="paragraf-3-ledd-2">Smilefjesrapporten inneholder i tillegg informasjon om hva som er kontrollert og hvilke funn som er gjort samt smilefjessymbolene fra inntil tre tidligere tilsyn.</article><article class="legalP" id="paragraf-3-ledd-3">Smilefjesrapporten kommer i tillegg til den ordinære tilsynsrapporten.</article></article><article class="legalArticle" data-lovdata-URL="LTI/forskrift/2015-09-25-1141/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Offentliggjøring på serveringsstedet</span></h2><article class="legalP" id="paragraf-4-ledd-1">Serveringsstedet skal henge opp smilefjesrapporten straks Mattilsynet har levert den.</article><article class="legalP" id="paragraf-4-ledd-2">Smilefjesrapporten skal henges opp godt synlig slik at forbrukerne får informasjonen før de går inn på serveringsstedet. For serveringssteder som på grunn av sin plassering ikke har eget inngangsparti, skal smilefjesrapporten plasseres godt synlig slik at forbrukerne får informasjonen før de velger om de vil spise på serveringsstedet.</article><article class="legalP" id="paragraf-4-ledd-3">Serveringsstedet skal ikke gjøre endringer i eller tilføyelser til smilefjesrapporten.</article><article class="legalP" id="paragraf-4-ledd-4">Smilefjesrapporten skal henges opp selv om serveringsstedet klager på resultatet av tilsynet eller ber om oppfølging etter § 6.</article></article><article class="legalArticle" data-lovdata-URL="LTI/forskrift/2015-09-25-1141/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Publisering</span></h2><article class="legalP" id="paragraf-5-ledd-1">Mattilsynet skal publisere tilsynsresultatene digitalt innen fem virkedager etter gjennomført tilsyn.</article></article><article class="legalArticle" data-lovdata-URL="LTI/forskrift/2015-09-25-1141/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppfølging</span></h2><article class="legalP" id="paragraf-6-ledd-1">Etter at serveringsstedet har rettet opp de regelverksbruddene Mattilsynet har funnet og melding om dette er mottatt hos Mattilsynet, skal Mattilsynet innen 10 virkedager etter at meldingen er mottatt, følge opp saken.</article><article class="legalP" id="paragraf-6-ledd-2">Dersom Mattilsynet ikke overholder denne fristen, kan serveringsstedet ta ned gjeldende smilefjesrapport, og Mattilsynet skal fjerne den fra sin digitale publisering.</article><article class="legalP" id="paragraf-6-ledd-3">Mattilsynets oppfølging kan være i form av et nytt tilsyn ved serveringsstedet eller ved kontroll av dokumentasjon som serveringsstedet sender eller melder fra om på annen egnet måte.</article></article><article class="legalArticle" data-lovdata-URL="LTI/forskrift/2015-09-25-1141/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn ved skifte av eier eller ansvarlig</span></h2><article class="legalP" id="paragraf-7-ledd-1">Ved skifte av eier eller ansvarlig kan serveringsstedet kreve nytt tilsyn innen 10 virkedager etter at melding om skifte av eier eller ansvarlig er mottatt hos Mattilsynet.</article><article class="legalP" id="paragraf-7-ledd-2">Dersom Mattilsynet ikke overholder denne fristen, kan serveringsstedet ta ned gjeldende smilefjesrapport, og Mattilsynet skal fjerne den fra sin digitale publisering.</article></article><article class="legalArticle" data-lovdata-URL="LTI/forskrift/2015-09-25-1141/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft 1. januar 2016.</article><article class="legalP" id="paragraf-8-ledd-2">Samtidig oppheves forskrift 30. mai 2007 nr. 566 om et avgrenset pilotprosjekt om plikt til å offentliggjøre resultater av utført tilsyn i serveringsvirksomheter (smilefjesordning).</article></article></main></body></html>