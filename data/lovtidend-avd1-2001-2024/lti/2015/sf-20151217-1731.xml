<!DOCTYPE html><html lang="no"><head><title>Forskrift om systemer for betalingstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-17-1731</dd><dt class="dokid">DokumentID</dt><dd class="dokid">LTI/forskrift/2015-12-17-1731</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 16 s 2572</dd><dt class="dateInForce">I kraft fra</dt><dd class="dateInForce">2016-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-12-17-95/§3-3</li></ul></dd><dt class="dateOfPublication">Kunngjort</dt><dd class="dateOfPublication">2015-12-29 16:15</dd><dt class="journalNumber">Journalnummer</dt><dd class="journalNumber">2015-1429</dd><dt class="titleShort">Korttittel</dt><dd class="titleShort">Forskrift om systemer for betalingstjenester</dd><dt class="title">Tittel</dt><dd class="title">Forskrift om systemer for betalingstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 17. desember 2015 hjemmel i lov 17. desember 1999 nr. 95 om betalingssystemer m.v. § 3-3.</dd><dt class="refid">RefID</dt><dd class="refid">forskrift/2015-12-17-1731</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om systemer for betalingstjenester<ul class="tocSubUl"><li>§ 1. Virkeområde</li><li>§ 2. Risikovurdering og etterlevelse av regelverk</li><li>§ 3. Sikkerhetskrav</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2015-12-17-1731" id="dokument"><h1>Forskrift om systemer for betalingstjenester</h1><article class="legalArticle" data-lovdata-URL="LTI/forskrift/2015-12-17-1731/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for banker, kredittinstitusjoner, e-pengeforetak, betalingsforetak og filialer av slike foretak med hovedsete i annen stat som omfattes av Det europeiske økonomiske samarbeidsområde (EØS).</article></article><article class="legalArticle" data-lovdata-URL="LTI/forskrift/2015-12-17-1731/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Risikovurdering og etterlevelse av regelverk</span></h2><article class="legalP" id="paragraf-2-ledd-1">Foretak som tilbyr elektroniske betalingstjenester skal gjennomføre risiko- og sårbarhetsanalyser som en del av beslutningsgrunnlaget før en ny betalingstjeneste lanseres og ved hendelser eller endringer av betydning for sikkerhetsnivået og minst en gang årlig.</article><article class="legalP" id="paragraf-2-ledd-2">Foretaket skal etablere system for å sikre etterlevelse av regelverk, avtaler og interne rutiner.</article></article><article class="legalArticle" data-lovdata-URL="LTI/forskrift/2015-12-17-1731/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sikkerhetskrav</span></h2><article class="legalP" id="paragraf-3-ledd-1">Foretaket som tilbyr elektroniske betalingstjenester skal etablere tiltak for å sikre nødvendig konfidensialitet, integritet og tilgjengelighet for tjenestene. Gjeldende nasjonale standarder og internasjonalt anerkjente standarder skal følges.</article><article class="legalP" id="paragraf-3-ledd-2">Foretaket er ansvarlig for at tjenesten i sin helhet (ende til ende) er beskyttet gjennom logiske og fysiske sikringstiltak. Kommunikasjon over åpne nett, herunder internett og telenett, skal være kryptert. Kunden skal autentiseres gjennom en sikker påloggingsmekanisme.</article><article class="legalP" id="paragraf-3-ledd-3">Foretaket skal sikre at utlevering av identitetskjennetegn skjer på betryggende måte. Videre skal foretaket sikre at kunden på en hensiktsmessig måte kan beskytte sine identitetskjennetegn, og foretaket skal etablere løsninger som gjør at kunden kan sperre videre bruk av identitetskjennetegnene.</article><article class="legalP" id="paragraf-3-ledd-4">Foretaket skal sikre at datatrafikk i elektroniske betalingstjenester overvåkes for å sikre tilstrekkelig sikkerhetsnivå og kunne avdekke og hindre uautorisert bruk av tjenesten.</article><article class="legalP" id="paragraf-3-ledd-5">Foretakets risiko- og sårbarhetsvurdering skal legges til grunn for å avklare behov for sikkerhetstiltak.</article></article><article class="legalArticle" data-lovdata-URL="LTI/forskrift/2015-12-17-1731/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. januar 2016.</article></article></main></body></html>