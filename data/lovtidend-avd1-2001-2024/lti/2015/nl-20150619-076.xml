<!DOCTYPE html><html lang="no"><head><title>Lov om endringar i opplæringslova og privatskolelova (krav om relevant kompetanse i undervisningsfag m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2015-06-19-76</dd><dt class="dokid">DokumentID</dt><dd class="dokid">LTI/lov/2015-06-19-76</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2015 hefte 6 s 936</dd><dt class="dateInForce">I kraft fra</dt><dd class="dateInForce">Kongen fastset</dd><dt class="changesToDocuments">Endrer</dt><dd class="changesToDocuments"><ul><li>lov/1998-07-17-61</li><li>lov/2003-07-04-84</li></ul></dd><dt class="legalArea">Rettsområde</dt><dd class="legalArea"><ul><li>Skoler, universiteter og forskning &gt; Skoler. Privatskoler</li></ul></dd><dt class="dateOfPublication">Kunngjort</dt><dd class="dateOfPublication">2015-06-19 15:20</dd><dt class="journalNumber">Journalnummer</dt><dd class="journalNumber">2015-0548</dd><dt class="titleShort">Korttittel</dt><dd class="titleShort">Endringslov til opplæringslova og privatskolelova</dd><dt class="title">Tittel</dt><dd class="title">Lov om endringar i opplæringslova og privatskolelova (krav om relevant kompetanse i undervisningsfag m.m.)</dd><dt class="miscInformation">Annet om dokumentet</dt><dd class="miscInformation">Prop.82 L (2014–2015), Innst.352 L (2014–2015), Lovvedtak 95 (2014–2015). Stortingets første og andre gongs behandling hv. 11. og 15. juni 2015. Fremja av Kunnskapsdepartementet.</dd><dt class="refid">RefID</dt><dd class="refid">lov/2015-06-19-76</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i opplæringslova og privatskolelova (krav om relevant kompetanse i undervisningsfag m.m.)<ul class="tocSubUl"><li>I<ul class="tocSubUl"><li>§ 2-4. Undervisninga i faget kristendom, religion, livssyn og etikk</li><li>§ 15-6. Rett til å ta avgjerder på vegner av barnet når barnevernstenesta har overteke omsorga</li></ul></li><li>II<ul class="tocSubUl"><li>§ 7-7. Rett til å ta avgjerder på vegner av barnet når barneverntenesta har overteke omsorga</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2015-06-19-76" id="dokument"><h1>Lov om endringar i opplæringslova og privatskolelova (krav om relevant kompetanse i undervisningsfag m.m.)</h1><article class="defaultP" data-text-size="small">Endringar i følgjande lover:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1998 nr. 61 om grunnskolen og den vidaregåande opplæringa (opplæringslova).</article></article></li><li><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 4. juli 2003 nr. 84 om private skolar med rett til statstilskot (privatskolelova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2015-06-19-76/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1998 nr. 61 om grunnskolen og den vidaregåande opplæringa blir det gjort følgjande endringar:</article> <article class="defaultP" margin-top="true">§ 2-3 første ledd første punktum skal lyde:</article><article class="legalP" id="kapittel-1-ledd-2">Grunnskoleopplæringa skal omfatte kristendom, religion, livssyn og etikk, norsk, matematikk, framandspråk, kroppsøving, kunnskap om heimen, samfunnet og naturen, og estetisk, praktisk og sosial opplæring.</article> <article class="defaultP" margin-top="true">§ 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Undervisninga i faget kristendom, religion, livssyn og etikk</span></span><article class="legalP" id="kapittel-1-foreslåttparagraf-1-ledd-1">Kristendom, religion, livssyn og etikk er eit ordinært skolefag som normalt skal samle alle elevar. Undervisninga i faget skal ikkje vere forkynnande.</article><article class="legalP" id="kapittel-1-foreslåttparagraf-1-ledd-2">Undervisninga i kristendom, religion, livssyn og etikk skal gi kjennskap til kristendommen, andre verdsreligionar og livssyn, kjennskap til kva kristendommen har å seie som kulturarv og til etiske og filosofiske emne.</article><article class="legalP" id="kapittel-1-foreslåttparagraf-1-ledd-3">Undervisninga i kristendom, religion, livssyn og etikk skal bidra til forståing, respekt og evne til dialog mellom menneske med ulik oppfatning av trudoms- og livssynsspørsmål.</article><article class="legalP" id="kapittel-1-foreslåttparagraf-1-ledd-4">Undervisninga i kristendom, religion, livssyn og etikk skal presentere ulike verdsreligionar og livssyn på ein objektiv, kritisk og pluralistisk måte. Dei same pedagogiske prinsippa skal leggjast til grunn for undervisninga i dei ulike emna.</article></article> <article class="defaultP" margin-top="true">§ 2-12 tredje ledd skal lyde:</article><article class="legalP" id="kapittel-1-ledd-3">For private grunnskolar gjeld også §§ 2-2, 2-5 første, andre, tredje og sjette ledd, 2-9, 2-10, 2-11, 8-2, 9-1, 9-2, 9-3, 9-4, 9-5, 9-6, kapittel 9a, §§ 10-1, 10-2, 10-6, 10-6a, 10-9, 11-1, 11-2, 11-3,1 11-4, 11-7, 11-10, 13-3b, 13-7a, 13-10, 14-1, 14-4, 15-3 og 15-4.</article> <article class="defaultP" margin-top="true">§ 10-2 tredje ledd andre punktum og femte ledd blir oppheva.</article> <article class="defaultP" margin-top="true">§ 13-2 andre ledd skal lyde:</article><article class="legalP" id="kapittel-1-ledd-4">Ansvaret omfattar barn og unge i institusjonar i fylkeskommunen som barne-, ungdoms- og familieetaten har ansvaret for etter barnevernlova § 5-1, og barn og unge i private og kommunale institusjonar som er godkjende etter barnevernlova § 5-8. Dersom opplæringa skjer i institusjonen, skal institusjonen sørgje for nødvendige lokale til formålet.</article> <article class="defaultP" margin-top="true">Ny § 15-6 skal lyde:</article><article class="futureLegalArticle" data-name="§15-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 15-6</span>. <span class="legalArticleTitle">Rett til å ta avgjerder på vegner av barnet når barnevernstenesta har overteke omsorga</span></span><article class="legalP" id="kapittel-1-foreslåttparagraf-2-ledd-1">Dersom barnevernstenesta har overteke omsorga etter barnevernlova §§ 4-8 eller 4-12, har barnevernstenesta rett til å ta avgjerder på vegner av barnet. Tilsvarande gjeld ved vedtak om flytteforbod etter barnevernlova § 4-8 og vedtak om plassering etter barnevernlova § 4-6 andre ledd.</article><article class="legalP" id="kapittel-1-foreslåttparagraf-2-ledd-2">Det er likevel foreldra til barnet som har rett til å velje privat skole, jf. § 2-1, samtykke til fritak frå heile opplæringsplikta, jf. § 2-1, velje målform, jf. § 2-5, krevje fritak frå delar av undervisninga med omsyn til religion eller livssyn, jf. § 2-3a og krevje opplæring i finsk og i og på samisk, jf. §§ 2-7 og 6-2.</article></article></section><section class="section" data-name="kapII" id="kapittel-2" data-lovdata-URL="LTI/lov/2015-06-19-76/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 4. juli 2003 nr. 84 om private skolar med rett til statstilskot skal ny § 7-7 lyde:</article><article class="futureLegalArticle" data-name="§7-7" id="kapittel-2-foreslåttparagraf-1"><span class="futureLegalArticleHeader">§ 7-7. <span class="legalArticleTitle">Rett til å ta avgjerder på vegner av barnet når barneverntenesta har overteke omsorga</span></span><article class="legalP" id="kapittel-2-foreslåttparagraf-1-ledd-1">Dersom barnevernstenesta har overteke omsorga etter barnevernlova §§ 4-8 eller 4-12, har barnevernstenesta rett til å ta avgjerder på vegner av barnet. Tilsvarande gjeld ved vedtak om flytteforbod etter barnevernlova § 4-8 og vedtak om plassering etter barnevernlova § 4-6 andre ledd.</article><article class="legalP" id="kapittel-2-foreslåttparagraf-1-ledd-2">Det er likevel foreldra til barnet som har rett til å krevje fritak frå delar av undervisninga med omsyn til religion eller livssyn, jf. § 3-12, og til å velje privat skole, jf. opplæringslova § 2-1.</article></article></section><section class="section" data-name="kapIII" id="kapittel-3" data-lovdata-URL="LTI/lov/2015-06-19-76/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lova gjeld frå den tid Kongen fastset.</article></section></main></body></html>