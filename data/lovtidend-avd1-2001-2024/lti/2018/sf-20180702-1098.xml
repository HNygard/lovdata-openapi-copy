<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-07-02-1098</dd><dt class="dokid">DokumentID</dt><dd class="dokid">LTI/forskrift/2018-07-02-1098</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2018-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§4-20</li><li>lov/2007-12-21-119/§4-23</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2018-07-02 15:10</dd><dt class="journalNumber">Journalnummer</dt><dd class="journalNumber">2018-0691</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolldirektoratet 2. juli 2018 med hjemmel i lov 21. desember 2007 nr. 119 om toll og vareførsel (tolloven) § 4-20 annet ledd og § 4-23 annet ledd, jf. delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2018-07-02-1098</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-07-02-1098" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2018-07-02-1098/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">§ 4-20-1 fjerde, femte og nytt sjette til niende ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Dersom det er vanskelig å legge frem fullstendig utfylt deklarasjon kan det legges frem deklarasjon med færre opplysninger (foreløpig deklarasjon) når det er fare for liv eller helse eller det har stor samfunnsmessig eller økonomisk betydning at en vare kan disponeres over før den er fortollet.</article><article class="numberedLegalP" data-numerator="5" id="kapittel-1-nummer-2">(5) Tollmyndighetene kan gi tillatelse til at foretak som innfører varer hvor fullstendige opplysninger ikke er kjent ved innførsel og disse fastsettes i ettertid, kan legge frem foreløpig deklarasjon. Tillatelsen gis på forhånd for en bestemt tidsperiode og for spesifikke varenummer i tolltariffen.</article><article class="numberedLegalP" data-numerator="6" id="kapittel-1-nummer-3">(6) For å kunne legge frem foreløpig deklarasjon etter fjerde og femte ledd må<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">eventuelle tillatelser som kreves fra andre myndigheter foreligge,</article></article></li><li data-li-identifier="b)" data-name="b)"><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">varen ikke ha vært kjørt direkte til varemottaker og lagret der i medhold av § 4-30-11, og</article></article></li><li data-li-identifier="c)" data-name="c)"><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">rubrikkene 6, 8, 14, 15a, 30, 31, 35, 44 og 49 i tolldeklarasjonen må være utfylt. Rubrikk 33 må være utfylt dersom tillatelse er gitt etter femte ledd. Rubrikk 48 må være utfylt dersom tollkreditt benyttes.</article></article></li></ul></article><article class="numberedLegalP" data-numerator="7" id="kapittel-1-nummer-4">(7) Det kan settes som vilkår for tillatelse etter femte ledd at deklarert mottaker som ikke er registrert i Merverdiavgiftsregisteret har tollkreditt. Det samme gjelder deklarert mottaker som er registrert i Merverdiavgiftsregisteret, dersom det ved innførsel av vare skal svares toll eller særavgifter.</article><article class="numberedLegalP" data-numerator="8" id="kapittel-1-nummer-5">(8) Fullstendig utfylt deklarasjon skal legges frem for tollmyndighetene innen ti dager. Det kan søkes på forhånd om tillatelse til å legge frem fullstendig utfylt deklarasjon senere enn ti dager etter innlevering av foreløpig deklarasjon.</article><article class="numberedLegalP" data-numerator="9" id="kapittel-1-nummer-6">(9) Reglene om tilbaketrekking og endring av tillatelse i § 3-1-19 gjelder tilsvarende for tillatelse etter femte ledd.</article> <article class="defaultP" margin-top="true">§ 4-23-1 annet, tredje og nytt fjerde til sjette ledd skal lyde:</article><article class="numberedLegalP" data-numerator="2" id="kapittel-1-nummer-7">(2) Dersom det er vanskelig å legge frem fullstendig utfylt deklarasjon kan det legges frem deklarasjon med færre opplysninger (foreløpig deklarasjon) når det er fare for liv eller helse eller det har stor samfunnsmessig eller økonomisk betydning.</article><article class="numberedLegalP" data-numerator="3" id="kapittel-1-nummer-8">(3) Tollmyndighetene kan gi tillatelse til at foretak som utfører varer hvor fullstendige opplysninger ikke er kjent ved utførsel og disse fastsettes i ettertid kan legge frem foreløpig deklarasjon. Tillatelsen gis på forhånd for en bestemt tidsperiode og for spesifikke varenummer i tolltariffen.</article><article class="numberedLegalP" data-numerator="4" id="kapittel-1-nummer-9">(4) For å kunne legge frem foreløpig deklarasjon etter annet og tredje ledd må<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-9-punkt-1"><article class="legalP" id="kapittel-1-nummer-9-punkt-1-ledd-1">eventuelle tillatelser som kreves fra andre myndigheter foreligge,</article></article></li><li data-li-identifier="b)" data-name="b)"><article class="listArticle" id="kapittel-1-nummer-9-punkt-2"><article class="legalP" id="kapittel-1-nummer-9-punkt-2-ledd-1">rubrikkene 2, 6, 14, 17a, 29, 31, 33, 44 og 48 i tolldeklarasjonen være utfylt. Rubrikk 48 må være utfylt dersom tollkreditt benyttes. Rubrikk 33 må være utfylt dersom tillatelse er gitt etter tredje ledd.</article></article></li></ul></article><article class="numberedLegalP" data-numerator="5" id="kapittel-1-nummer-10">(5) Fullstendig utfylt deklarasjon skal legges frem for tollmyndighetene innen ti dager. Det kan søkes på forhånd om tillatelse til å legge frem fullstendig utfylt deklarasjon senere enn ti dager etter innlevering av foreløpig deklarasjon.</article><article class="numberedLegalP" data-numerator="6" id="kapittel-1-nummer-11">(6) Reglene om tilbaketrekking og endring av tillatelse i § 3-1-19 gjelder tilsvarende for tillatelse etter tredje ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-07-02-1098/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. september 2018.</article></section></main></body></html>