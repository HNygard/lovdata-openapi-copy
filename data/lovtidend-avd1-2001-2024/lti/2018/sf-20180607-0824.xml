<!DOCTYPE html><html lang="no"><head><title>Forskrift om studier og eksamen ved Universitetet i Stavanger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-07-824</dd><dt class="dokid">DokumentID</dt><dd class="dokid">LTI/forskrift/2018-06-07-824</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-06-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-10-05-1783</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2018-06-08 14:55</dd><dt class="journalNumber">Journalnummer</dt><dd class="journalNumber">2018-0485</dd><dt class="titleShort">Korttittel</dt><dd class="titleShort">Forskrift om studier og eksamen ved Universitetet i Stavanger</dd><dt class="title">Tittel</dt><dd class="title">Forskrift om studier og eksamen ved Universitetet i Stavanger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Stavanger 7. juni 2018 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 og § 3-10.</dd><dt class="refid">RefID</dt><dd class="refid">forskrift/2018-06-07-824</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier og eksamen ved Universitetet i Stavanger<ul class="tocSubUl"><li>Del I. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Formål</li><li>§ 1-3. Definisjoner</li><li>§ 1-4. Prøvingsformer</li></ul></li><li>Del II. Før prøving<ul class="tocSubUl"><li>§ 2-1. Studierett og studieprogresjon</li><li>§ 2-2. Registrering</li><li>§ 2-3. Utdanningsplan</li><li>§ 2-4. Permisjon fra studiene</li><li>§ 2-5. Fritak fra prøving/godskriving av emner</li><li>§ 2-6. Emner som helt eller delvis dekker hverandre</li><li>§ 2-7. Godkjenning av annen utdanning</li><li>§ 2-8. Rett til å fremstille seg til prøving</li><li>§ 2-9. Oppmelding til prøving – trekk</li><li>§ 2-10. Antall forsøk</li><li>§ 2-11. Ny og utsatt eksamen (kontinuasjonseksamen)</li><li>§ 2-12. Utsatt frist på innlevering</li></ul></li><li>Del III. Gjennomføring av prøving<ul class="tocSubUl"><li>§ 3-1. Gjennomføring av eksamener</li><li>§ 3-2. Språk</li><li>§ 3-3. Særskilt tilrettelegging ved prøving</li><li>§ 3-4. Hjelpemidler ved prøving</li></ul></li><li>Del IV. Etter prøving<ul class="tocSubUl"><li>§ 4-1. Vurderingsskala</li><li>§ 4-2. Sensur</li><li>§ 4-3. Fastsetting av endelig karakter</li><li>§ 4-4. Offentliggjøring av sensur</li><li>§ 4-5. Begrunnelse for og klage over karakterfastsetting</li><li>§ 4-6. Klage over formelle feil ved prøving</li></ul></li><li>Del V. Fusk, annullering og utestengning<ul class="tocSubUl"><li>§ 5-1. Fusk</li><li>§ 5-2. Annullering av prøving - utestenging</li></ul></li><li>Del VI. Vitnemål<ul class="tocSubUl"><li>§ 6-1. Vitnemål</li></ul></li><li>Del VII. Andre bestemmelser<ul class="tocSubUl"><li>§ 7-1. Utfyllende bestemmelser/informasjon</li><li>§ 7-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-07-824" id="dokument"><h1>Forskrift om studier og eksamen ved Universitetet i Stavanger</h1><section class="section" data-name="delI" id="kapittel-1" data-lovdata-URL="LTI/forskrift/2018-06-07-824/KAPITTEL_1"><h2>Del I. Generelle bestemmelser</h2><article class="legalArticle" data-lovdata-URL="LTI/forskrift/2018-06-07-824/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">1. Forskrift om studier og eksamen omfatter all formell prøving av kunnskaper, herunder eksamener, prøver, obligatoriske oppgaver og innleveringer, bedømmelser av fremføringer, fremvisninger, praktiske øvelser, veiledet/vurdert praksis eller andre obligatoriske krav som beskrevet i emnebeskrivelse, fagplan, studieplan eller rammeplan, når resultatet danner grunnlag for å gi adgang til annen prøving, inngår på vitnemålet, eller innregnes i karakteren for vedkommende studieprogram.</article><article class="numberedLegalP" data-numerator="2" id="kapittel-1-paragraf-1-nummer-2">2. Forskriften gjelder alle emner som inngår i studier ved Universitetet i Stavanger.</article></article><article class="legalArticle" data-lovdata-URL="LTI/forskrift/2018-06-07-824/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Forskriften fastsetter studentenes og universitetets rettigheter og plikter knyttet til studier og eksamen. Forskriften skal sikre en forsvarlig gjennomføring av studiene.</article></article><article class="legalArticle" data-lovdata-URL="LTI/forskrift/2018-06-07-824/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></h3> <article class="defaultP" margin-top="true">a) <i>Prøving</i></article><article class="legalP" id="kapittel-1-paragraf-3-ledd-1">Formell prøving av studentenes kunnskaper og ferdigheter når resultatet danner grunnlag for å gi adgang til annen prøving, inngår på vitnemålet, eller innregnes i karakteren for vedkommende studieprogram, slik som beskrevet i § 1-1.</article> <article class="defaultP" margin-top="true">b) <i>Studiepoeng</i></article><article class="legalP" id="kapittel-1-paragraf-3-ledd-2">Mål på arbeidsvolum i de enkelte enheter i et studieprogram. 60 studiepoeng tilsvarer ett års studieprogram på fulltid.</article> <article class="defaultP" margin-top="true">c) <i>Emne</i></article><article class="legalP" id="kapittel-1-paragraf-3-ledd-3">Den minste studiepoengberegnede undervisningsenhet som inngår i et studieprogram.</article> <article class="defaultP" margin-top="true">d) <i>Studieprogram</i></article><article class="legalP" id="kapittel-1-paragraf-3-ledd-4">En kombinasjon av emner som leder frem til et fastsatt læringsutbytte.</article> <article class="defaultP" margin-top="true">e) <i>Studierett</i></article><article class="legalP" id="kapittel-1-paragraf-3-ledd-5">Rettigheter tilknyttet opptak til studieprogram, enkeltemne eller kurs, herunder rett til undervisning, veiledning, tilgang til læringsplattform og prøving i samsvar med utdanningsplan og emnebeskrivelse.</article> <article class="defaultP" margin-top="true">f) <i>Grad</i></article><article class="legalP" id="kapittel-1-paragraf-3-ledd-6">Utdanning med et bestemt omfang og en bestemt sammensetning som gir rett til å bruke en bestemt tittel. Graden dokumenteres i et vitnemål.</article> <article class="defaultP" margin-top="true">g) <i>Studieplan</i></article><article class="legalP" id="kapittel-1-paragraf-3-ledd-7">En plan fastsatt av institusjonen som beskriver læringsutbytte, faglige komponenter, oppbygging og gjennomføring av studieprogram.</article> <article class="defaultP" margin-top="true">h) <i>Fagplan</i></article><article class="legalP" id="kapittel-1-paragraf-3-ledd-8">Fagplan er en studieplan som er en lokal tilpasning av en rammeplan fastsatt av departementet.</article> <article class="defaultP" margin-top="true">i) <i>Rammeplan</i></article><article class="legalP" id="kapittel-1-paragraf-3-ledd-9">En nasjonal plan fastsatt av departementet som beskriver læringsmål, faglige komponenter, oppbygging og gjennomføring for yrkesrettede studieprogram.</article> <article class="defaultP" margin-top="true">j) <i>Læringsplattform</i></article><article class="legalP" id="kapittel-1-paragraf-3-ledd-10">Digitalt system for organisering og administrasjon av aktører, aktiviteter, prosesser og elementer i planlegging og gjennomføring av studier, eksempelvis Canvas, fronter etc.</article> <article class="defaultP" margin-top="true">k) <i>Ny eksamen (kontinuasjonseksamen)</i></article><article class="legalP" id="kapittel-1-paragraf-3-ledd-11">Eksamen som arrangeres for studenter som ikke bestod eller trakk seg under siste ordinære eksamen.</article> <article class="defaultP" margin-top="true">l) <i>Utsatt eksamen (kontinuasjonseksamen)</i></article><article class="legalP" id="kapittel-1-paragraf-3-ledd-12">Eksamen som arrangeres for studenter som har dokumentert gyldig fravær ved siste ordinære eksamen.</article></article><article class="legalArticle" data-lovdata-URL="LTI/forskrift/2018-06-07-824/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Prøvingsformer</span></h3><article class="numberedLegalP" data-numerator="1" id="kapittel-1-paragraf-4-nummer-1">1. Prøvingsformer kan ikke endres i studieåret.</article><article class="numberedLegalP" data-numerator="2" id="kapittel-1-paragraf-4-nummer-2">2. Prøving skal normalt skje i individuell form. Den individuelle prøvingen skal utgjøre minst halvparten av vurderingsgrunnlaget i det enkelte studieprogram.</article><article class="numberedLegalP" data-numerator="3" id="kapittel-1-paragraf-4-nummer-3">3. Når prøving arrangeres som hjemmeeksamen eller innlevering, skal det angis i oppgaveteksten eller retningslinjer for oppgaven dersom samarbeid mellom kandidater er tillatt.</article><article class="numberedLegalP" data-numerator="4" id="kapittel-1-paragraf-4-nummer-4">4. Dersom vurderingsgrunnlaget i et emne består av mer enn en komponent (deleksamen eller arbeid/oppgaver), skal eventuell vekting av de enkelte komponenter ved fastsetting av endelig karakter fremgå av emnebeskrivelsen og/eller fag-/studieplanen. Det er ikke anledning å tildele et obligatorisk arbeidskrav studiepoeng utover det som fremgår av emnebeskrivelse eller fag/studieplan.</article><article class="numberedLegalP" data-numerator="5" id="kapittel-1-paragraf-4-nummer-5">5. Muntlig og utøvende/praktisk prøving skal være offentlig, jf. universitets- og høyskoleloven § 3-9 (3). Dersom hensynet til gjennomføring av prøving tilsier det, kan styret bestemme at den i sin helhet skal være lukket for offentligheten. Når tungtveiende hensyn taler for det, kan muntlig eller utøvende/praktisk prøving i det enkelte tilfelle lukkes for offentligheten etter ønske fra vedkommende eksamenskandidat. Dekan avgjør søknader om lukking av prøving.</article><article class="numberedLegalP" data-numerator="6" id="kapittel-1-paragraf-4-nummer-6">6. Løpende vurdering er en prøvingsform der endelig karakter i et emne fastsettes på bakgrunn av flere deleksamener som arrangeres i løpet av semesteret. Løpende vurdering kan gjennomføres som selvstendig prøvingsform, eller i kombinasjon med avsluttende eksamen. Tidspunktet for den enkelte deleksamen skal kunngjøres senest to uker før eksamen begynner.</article><article class="numberedLegalP" data-numerator="7" id="kapittel-1-paragraf-4-nummer-7">7. Mappevurdering er en prøvingsform der flere arbeid/oppgaver leveres i løpet av semesteret, men der disse deretter vurderes samlet og gis en felles karakter. Det gis ikke karakter før alle arbeidene/oppgavene er innlevert og mappen som helhet sensureres.</article><article class="numberedLegalP" data-numerator="8" id="kapittel-1-paragraf-4-nummer-8">8. Frister for innlevering av obligatoriske arbeidskrav skal kunngjøres på læringsplattformen innen tre uker etter semesterstart, men likevel senest 2 uker før den aktuelle prøvingen skal begynne. Dersom dato for prøving endres i løpet av semesteret, skal ny frist varsles senest 2 uker før ny dato for prøving.</article><article class="numberedLegalP" data-numerator="9" id="kapittel-1-paragraf-4-nummer-9">9. Tidspunkter for deltakelse i obligatoriske aktiviteter skal kunngjøres på læringsplattformen innen tre uker etter semesterstart, men likevel senest 2 uker før den obligatoriske aktiviteten skal påbegynnes.</article><article class="numberedLegalP" data-numerator="10" id="kapittel-1-paragraf-4-nummer-10">10. Frist for innlevering av bachelor- og masteroppgaver skal være kunngjort senest seks måneder før innlevering.</article></article></section><section class="section" data-name="delII" id="kapittel-2" data-lovdata-URL="LTI/forskrift/2018-06-07-824/KAPITTEL_2"><h2>Del II. Før prøving</h2><article class="legalArticle" data-lovdata-URL="LTI/forskrift/2018-06-07-824/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Studierett og studieprogresjon</span></h3><article class="numberedLegalP" data-numerator="1" id="kapittel-2-paragraf-1-nummer-1">1. Opptak ved UiS gir studierett til studieprogrammet eller enkeltemner som studenten er tatt opp til.</article><article class="numberedLegalP" data-numerator="2" id="kapittel-2-paragraf-1-nummer-2">2. Studenter ved UiS og andre utdanningsinstitusjoner kan søke overgang til et annet studieprogram enn det studieprogrammet de er opptatt til. Dekan selv skal fastsette regler og vilkår for slik overgang, og søknaden avgjøres av dekan ved det fakultet det søkes overgang til.</article><article class="numberedLegalP" data-numerator="3" id="kapittel-2-paragraf-1-nummer-3">3. Studieretten kan være regulert ved særskilte krav for hvert enkelt studieprogram. Slike krav skal framgå av emnebeskrivelse, og/eller fag- eller studieplan.</article><article class="numberedLegalP" data-numerator="4" id="kapittel-2-paragraf-1-nummer-4">4. Studierett for de ulike studieprogram:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-4-punkt-1"><article class="legalP" id="kapittel-2-paragraf-1-nummer-4-punkt-1-ledd-1">For studenter som tas opp til et studieprogram med en normert studietid på 3 år, tildeles en studierett på inntil 4 år.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-4-punkt-2"><article class="legalP" id="kapittel-2-paragraf-1-nummer-4-punkt-2-ledd-1">For studenter som tas opp til et masterprogram på 90 eller 120 studiepoeng, tildeles en studierett på inntil 3 år.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-nummer-4-punkt-3"><article class="legalP" id="kapittel-2-paragraf-1-nummer-4-punkt-3-ledd-1">For studenter som tas opp til en videreutdanning på 90 studiepoeng på fulltid, tildeles en studierett på inntil 3 år.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-nummer-4-punkt-4"><article class="legalP" id="kapittel-2-paragraf-1-nummer-4-punkt-4-ledd-1">For studenter som tas opp til et studieprogram med en normert studietid på 5 år, tildeles en studierett på inntil 7 år.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-nummer-4-punkt-5"><article class="legalP" id="kapittel-2-paragraf-1-nummer-4-punkt-5-ledd-1">For studenter som er tatt opp på definerte deltidsstudier, tildeles en studierett på inntil ett år utover det som allerede følger av at studiet tas på deltid.</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-nummer-4-punkt-6"><article class="legalP" id="kapittel-2-paragraf-1-nummer-4-punkt-6-ledd-1">For studenter som ved opptak til studieprogram får innvilget forlenget studieløp i henhold til § 2-3 nr. 3, tildeles en studierett i henhold til den individuelle utdanningsplanen.</article></article></li></ul></article><article class="numberedLegalP" data-numerator="5" id="kapittel-2-paragraf-1-nummer-5">5. Dekan kan etter søknad innvilge forlengelse av studieretten i inntil ett år dersom studiet nærmer seg fullførelse, eller det foreligger særlige omstendigheter.</article><article class="numberedLegalP" data-numerator="6" id="kapittel-2-paragraf-1-nummer-6">6. Studieretten kan opphøre:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-6-punkt-1"><article class="legalP" id="kapittel-2-paragraf-1-nummer-6-punkt-1-ledd-1">Dersom studenten skriftlig melder at han eller hun ønsker å avslutte studieprogrammet.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-6-punkt-2"><article class="legalP" id="kapittel-2-paragraf-1-nummer-6-punkt-2-ledd-1">Dersom studenten unnlater å oppfylle sine plikter etter denne forskriften § 2-2 eller § 2-3, og eventuelt ikke har søkt permisjon fra studiet.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-nummer-6-punkt-3"><article class="legalP" id="kapittel-2-paragraf-1-nummer-6-punkt-3-ledd-1">Dersom studenten oppnår studierett ved et annet studieprogram ved Universitetet i Stavanger, med mindre det etter skriftlig avtale med fakultetet er forutsatt at også den tidligere studieretten skal bestå.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-nummer-6-punkt-4"><article class="legalP" id="kapittel-2-paragraf-1-nummer-6-punkt-4-ledd-1">Dersom studenten i to semester på rad ikke oppnår noen studiepoeng på det studieprogrammet studenten har studierett.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-nummer-6-punkt-5"><article class="legalP" id="kapittel-2-paragraf-1-nummer-6-punkt-5-ledd-1">Studieretten opphører når studiet er fullført, med mindre studenten før vitnemålet er utstedt skriftlig har bedt om og fått innvilget at studieretten opprettholdes i henhold til opprinnelig tildelt studierett. I slike tilfeller vil vitnemål ikke bli utstedt før studenten fremsetter krav om dette. Studenten må da oppgi en dato for når vitnemålet tidligst skal utstedes. Vitnemål utstedes kun en gang. Dette innebærer at eksamensresultater som er oppnådd etter at vitnemål er utstedt, ikke vil bli dokumentert på vitnemål, men kun ved karakterutskrift.</article></article></li></ul></article><article class="numberedLegalP" data-numerator="7" id="kapittel-2-paragraf-1-nummer-7">7. Studenter må på forespørsel fremvise originale dokumenter som er grunnlag for opptak til studier. Studenter som ikke fremviser de forespurte originale dokumenter for kontroll kan miste studieplassen.</article></article><article class="legalArticle" data-lovdata-URL="LTI/forskrift/2018-06-07-824/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Registrering</span></h3><article class="numberedLegalP" data-numerator="1" id="kapittel-2-paragraf-2-nummer-1">1. En student plikter innen fastsatte frister å betale semesteravgift, kopinoravgift og utgifter til undervisningsmateriell, samt registrere seg hvert semester. Manglende registrering og betaling av semesteravgift kan medføre tap av studierett.</article><article class="numberedLegalP" data-numerator="2" id="kapittel-2-paragraf-2-nummer-2">2. Studenter som ikke har opprettholdt sin studierett, må søke om nytt opptak ved universitetet, med mindre studenten etter søknad har fått innvilget permisjon eller har fått overført studieplassen til et senere semester. Studenter som er registrert og har betalt studieavgift inneværende semester kan melde seg opp til prøving ved universitetet som bestemt i § 2-8.</article></article><article class="legalArticle" data-lovdata-URL="LTI/forskrift/2018-06-07-824/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-2-paragraf-3-nummer-1">1. Alle studenter som blir tatt opp til studieprogram med omfang av 60 studiepoeng eller mer, skal ha en utdanningsplan. Utdanningsplanen er en gjensidig forpliktende avtale mellom Universitetet i Stavanger og den enkelte student. Studenten må bekrefte utdanningsplanen innen fastsatte frister hvert semester.</article><article class="numberedLegalP" data-numerator="2" id="kapittel-2-paragraf-3-nummer-2">2. Studentenes manglende oppfyllelse av utdanningsplanen kan medføre tap av studierett slik som bestemt i § 2-1.</article><article class="numberedLegalP" data-numerator="3" id="kapittel-2-paragraf-3-nummer-3">3. Dekan kan innvilge endring av utdanningsplanen etter søknad fra studenten.</article></article><article class="legalArticle" data-lovdata-URL="LTI/forskrift/2018-06-07-824/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Permisjon fra studiene</span></h3><article class="legalP" id="kapittel-2-paragraf-4-ledd-1">Studenter som får barn under studiene har krav på permisjon i henhold til universitets- og høyskoleloven § 4-5. Ved andre grunner kan studenter innvilges permisjon i inntil to år. Innvilget permisjon innebærer at tildelt studietid forlenges tilsvarende. Utdanningsutvalget fastsetter nærmere regler og vilkår for å kunne innvilge permisjon fra studiet.</article></article><article class="legalArticle" data-lovdata-URL="LTI/forskrift/2018-06-07-824/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Fritak fra prøving/godskriving av emner</span></h3><article class="numberedLegalP" data-numerator="1" id="kapittel-2-paragraf-5-nummer-1">1. Fritak for prøving skal gis når det godtgjøres at tilsvarende prøving er avlagt ved samme eller annen institusjon. Det kan også gis slikt fritak på grunnlag av annen velegnet prøving. Dokumentasjon av realkompetanse kan også gi grunnlag for fritak.</article><article class="numberedLegalP" data-numerator="2" id="kapittel-2-paragraf-5-nummer-2">2. Dekan behandler søknad om dispensasjon fra oppsatt fag- eller studieplan og avgjør søknad om fritak fra prøving og/eller godskriving av emner avlagt ved universitetet eller ved andre institusjoner under loven.</article><article class="numberedLegalP" data-numerator="3" id="kapittel-2-paragraf-5-nummer-3">3. Dekan kan vedta at prøving i enkelte emner ved universitetet gir fritak fra prøving i bestemte studieprogram. Dersom det foreligger et generelt vedtak om fritak/godskriving skal opplysninger om dette fremgå av emnebeskrivelsen.</article><article class="numberedLegalP" data-numerator="4" id="kapittel-2-paragraf-5-nummer-4">4. Utdanningsutvalget kan gi retningslinjer for behandling av søknader om godskriving og fritak fra prøving. Prøvingen kan ikke godskrives med flere studiepoeng enn det den opprinnelig er godkjent til. Omfanget av et emne som det søkes godkjenning for kan utvides ved at det arrangeres og gis uttelling for særskilt prøving der det er gjennomførbart og samtidig faglig forsvarlig.</article><article class="numberedLegalP" data-numerator="5" id="kapittel-2-paragraf-5-nummer-5">5. Prøving som inngår i opptaksgrunnlaget for grunnstudier, f.eks. eksamen fra videregående skoler, blir ikke godskrevet.</article><article class="numberedLegalP" data-numerator="6" id="kapittel-2-paragraf-5-nummer-6">6. Deleksamener uten bestått avsluttende eksamen gir ikke grunnlag for godskriving av emner ved universitetet.</article><article class="numberedLegalP" data-numerator="7" id="kapittel-2-paragraf-5-nummer-7">7. Studenter som ønsker å ta emner ved andre institusjoner, og som ønsker å innpasse dette i et studieprogram ved Universitetet i Stavanger, er selv ansvarlig for å søke om forhåndsgodkjenning av dette.</article></article><article class="legalArticle" data-lovdata-URL="LTI/forskrift/2018-06-07-824/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Emner som helt eller delvis dekker hverandre</span></h3><article class="numberedLegalP" data-numerator="1" id="kapittel-2-paragraf-6-nummer-1">1. Det skal ikke gis dobbel uttelling for samme faginnhold innenfor samme grad. Studenter som har avlagt prøving i emner/emnegrupper som faglig helt eller delvis dekker hverandre, vil få sin samlede poengsum for disse emnene redusert.</article><article class="numberedLegalP" data-numerator="2" id="kapittel-2-paragraf-6-nummer-2">2. Vekting reduseres i det emnet med dårligst karakter. Hvis karakteren er lik blir vekting redusert på siste oppnådd karakter.</article></article><article class="legalArticle" data-lovdata-URL="LTI/forskrift/2018-06-07-824/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Godkjenning av annen utdanning</span></h3><article class="legalP" id="kapittel-2-paragraf-7-ledd-1">Dekan avgjør søknader fra enkeltpersoner om godkjenning av annen høyere utdanning som faglig jevngod med utdanning som tilbys ved UiS, jf. universitets- og høyskoleloven § 3-5, tredje og fjerde ledd.</article></article><article class="legalArticle" data-lovdata-URL="LTI/forskrift/2018-06-07-824/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Rett til å fremstille seg til prøving</span></h3><article class="numberedLegalP" data-numerator="1" id="kapittel-2-paragraf-8-nummer-1">1. Studenter som er tatt opp til et definert studieprogram ved universitetet, har rett til å fremstille seg til prøving som inngår i studiet.</article><article class="numberedLegalP" data-numerator="2" id="kapittel-2-paragraf-8-nummer-2">2. Studenter som er tatt opp til enkeltemne ved universitetet har rett til å fremstille seg til prøving i de emner de har fått opptak til.</article><article class="numberedLegalP" data-numerator="3" id="kapittel-2-paragraf-8-nummer-3">3. Kandidater som ikke oppfyller de fastsatte arbeidskrav, herunder innleveringer, laboratorieøvinger o.l., prøver, eksamener, eller som ikke har fulgt obligatorisk undervisning eller gjennomført obligatorisk praksis, skal nektes adgang til prøving med mindre det skyldes gyldig fravær og dekan avgjør at adgang likevel er faglig forsvarlig. Dekan selv skal fastsette regler for gjennomføringen av arbeidskrav. Hvilke arbeidskrav som må være oppfylt for å få adgang til prøving skal fremgå av emnebeskrivelsen.</article><article class="numberedLegalP" data-numerator="4" id="kapittel-2-paragraf-8-nummer-4">4. Styret gir nærmere regler om adgang til prøving uten å være opptatt som student (privatist).</article></article><article class="legalArticle" data-lovdata-URL="LTI/forskrift/2018-06-07-824/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Oppmelding til prøving – trekk</span></h3><article class="numberedLegalP" data-numerator="1" id="kapittel-2-paragraf-9-nummer-1">1. Kandidatene er selv ansvarlig for å melde seg opp til prøving innen de frister som er fastsatt. Oppmelding til prøving gjøres på StudentWeb. Kandidatene skal selv kontrollere at de er oppmeldt til prøving, og må melde fra til fakultetsadministrasjonen dersom oppmeldingen ikke er korrekt.</article><article class="numberedLegalP" data-numerator="2" id="kapittel-2-paragraf-9-nummer-2">2. Etter skriftlig og begrunnet søknad fra studenten, kan Utdanningsavdelingen innvilge betaling av semesteravgift, oppmelding til prøving og registrering i inntil 1 uke etter at oppmeldingsfristen er gått ut. Etter dette tidspunktet skal søknader om forsinket betaling, registrering eller oppmelding til prøving kun unntaksvis innvilges. Forholdet som ligger til grunn for søknaden skal dokumenteres.</article><article class="numberedLegalP" data-numerator="3" id="kapittel-2-paragraf-9-nummer-3">3. Hvis en kandidat fremstiller seg til ny ordinær prøving, gjelder det pensum og den prøvingsform som er fastsatt for den aktuelle prøvingen. I særlige tilfeller kan dekan etter søknad gi tillatelse til at kandidaten benytter samme pensum som ved forrige ordinære prøving. Søknad om dette skal foreligge senest samtidig med kandidatens oppmelding til prøving.</article><article class="numberedLegalP" data-numerator="4" id="kapittel-2-paragraf-9-nummer-4">4. En kandidat har anledning til å trekke seg fra prøving senest 14 dager før dato for prøving uten at det blir registrert som forsøk. For hjemmeeksamen regnes 14 dager før oppgaven gis. For ny og utsatt eksamen er trekkfristen senest 7 dager før dato for prøving. Muntlig melding om trekk er ikke gyldig. Dersom en kandidat som har meldt seg opp til prøving trekker seg etter fastsatt frist eller ikke møter til eksamen uten gyldig grunn, regnes det som ett forsøk. Kandidaten er selv ansvarlig for å dokumentere at trekk før prøving er foretatt innen fastsatt tidsfrist.</article><article class="numberedLegalP" data-numerator="5" id="kapittel-2-paragraf-9-nummer-5">5. For kandidater ved Fakultet for utøvende kunstfag er det ikke anledning til å trekke seg fra utøvende eksamen uten gyldig grunn. Med gyldig grunn menes sykefravær dokumentert med legeattest eller annet dokumentert tvingende fravær. Annet dokumentert tvingende fravær kan være fravær grunnet ulykker, alvorlig sykdom eller dødsfall i nær familie. Fraværet må meldes instituttet umiddelbart.</article><article class="numberedLegalP" data-numerator="6" id="kapittel-2-paragraf-9-nummer-6">6. Tidsfrist for innlevering for bachelor og masteroppgaver fastsettes av dekan selv. En kandidat har anledning til å trekke seg fra innlevering av bachelor eller masteroppgave senest 1. april eller 1. november det semesteret kandidaten har innleveringsfrist. For masteroppgaver med kostbart arbeid (for eksempel laboratorieøvelser) kan dekan selv sette en tidligere trekkfrist.</article></article><article class="legalArticle" data-lovdata-URL="LTI/forskrift/2018-06-07-824/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Antall forsøk</span></h3><article class="numberedLegalP" data-numerator="1" id="kapittel-2-paragraf-10-nummer-1">1. En student har rett til å fremstille seg til prøving i samme emne 3 ganger.</article><article class="numberedLegalP" data-numerator="2" id="kapittel-2-paragraf-10-nummer-2">2. For veiledet praksis er det bare anledning til å fremstille seg 2 ganger.</article><article class="numberedLegalP" data-numerator="3" id="kapittel-2-paragraf-10-nummer-3">3. Begrunnet søknad om dispensasjon for et 4. forsøk/for praksis 3. forsøk kan innvilges dersom særlige forhold tilsier det. Slike forhold kan være langvarig sykdom eller annet gyldig fravær i ett eller flere semestre, eller situasjoner hvor trekk fra prøving ikke lot seg gjennomføre i rett tid. De forhold som anføres som grunn for dispensasjon må dokumenteres. Det kan stilles krav om at studenten må følge deler av undervisningsopplegget på nytt. Dispensasjon for et 5. forsøk kan ikke gis. Dette gjelder selv om studenten har fått nytt opptak ved universitetet.</article><article class="numberedLegalP" data-numerator="4" id="kapittel-2-paragraf-10-nummer-4">4. En kandidat har som hovedregel ett forsøk på en utøvende eksamen, bachelor- eller masteroppgaven.<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-10-nummer-4-punkt-1"><article class="legalP" id="kapittel-2-paragraf-10-nummer-4-punkt-1-ledd-1">Det kan etter søknad innvilges et 2. forsøk dersom en kandidat ønsker å forbedre karakteren. I slike tilfeller kan kandidaten ikke gis anledning til å bearbeide en tidligere innlevert besvarelse, men må skrive en ny besvarelse på et nytt grunnlag.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-10-nummer-4-punkt-2"><article class="legalP" id="kapittel-2-paragraf-10-nummer-4-punkt-2-ledd-1">En kandidat som ikke har bestått utøvende eksamen, bachelor- eller masteroppgaven kan etter søknad innvilges et 2. forsøk. I slike tilfeller kan bachelor- eller masteroppgaven leveres inn i bearbeidet form eller det kan leveres en helt ny oppgave. Denne skal da leveres innen fastsatt frist, og blir tellende som et nytt eksamensforsøk.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-10-nummer-4-punkt-3"><article class="legalP" id="kapittel-2-paragraf-10-nummer-4-punkt-3-ledd-1">Dekan selv skal gi utfyllende regler for gjennomføring, veiledning av bachelor- og masteroppgaver.</article></article></li></ul></article><article class="numberedLegalP" data-numerator="5" id="kapittel-2-paragraf-10-nummer-5">5. Dekan ved det fakultet som har ansvaret for utdanningsplanen, behandler og avgjør dispensasjonssøknader etter punkt 3 og fastsetter hvilke krav som eventuelt skal stilles. Punkt 4 behandles og avgjøres av dekan selv. Siste frist for å søke om dispensasjon er den samme som fristen for oppmelding til prøving.</article></article><article class="legalArticle" data-lovdata-URL="LTI/forskrift/2018-06-07-824/§2-11" data-name="§2-11" id="kapittel-2-paragraf-11"><h3 class="legalArticleHeader"><span class="legalArticleValue">§ 2-11</span>. <span class="legalArticleTitle">Ny og utsatt eksamen (kontinuasjonseksamen)</span></h3><article class="numberedLegalP" data-numerator="1" id="kapittel-2-paragraf-11-nummer-1">1. Kandidater som hadde gyldig fravær ved siste ordinære eksamen har krav på utsatt eksamen. Som gyldig fravær regnes sykdom eller annen tvingende fraværsgrunn. For at kandidaten skal ha krav på utsatt eksamen, må legeattest eller annen dokumentasjon for gyldig fravær være administrasjonen i hende innen 5 hverdager etter eksamen. Utdanningsutvalget fastsetter regler og vilkår for hva som skal godkjennes som gyldig fravær. Dersom gyldig dokumentasjon ikke er levert fakultetsadministrasjonen innen fastsatt frist, vil kandidaten bli registrert med et forsøk.</article><article class="numberedLegalP" data-numerator="2" id="kapittel-2-paragraf-11-nummer-2">2. Kandidater som ikke bestod siste ordinære eksamen har krav på ny eksamen. En kandidat har ikke bestått eksamen når det er gitt karakteren «F» eller «ikke bestått».</article><article class="numberedLegalP" data-numerator="3" id="kapittel-2-paragraf-11-nummer-3">3. Kandidater som trakk seg under siste ordinære eksamen, har krav på ny eksamen. Trekk under eksamen regnes som forsøk. Trekk under en bachelor- og masteroppgave, dvs. etter trekkfristen jf. § 2-9 nr. 6, gir ikke krav på kontinuasjonseksamen. Kandidatene må avlegge et eventuelt neste forsøk ved neste ordinære oppgaveuttak.</article><article class="numberedLegalP" data-numerator="4" id="kapittel-2-paragraf-11-nummer-4">4. Ny og utsatt eksamen skal arrangeres senest innen utgangen av første påfølgende semester etter ordinær eksamen, og fortrinnsvis i august for høsten og i februar for våren. Opplysning om tidspunkt og sted kunngjøres på StudentWeb senest en uke før eksamen. Alle kandidater med ikke bestått, gyldig fravær eller trekk under siste ordinære eksamen, har rett til å melde seg opp til førstkommende ny/utsatt eksamen.</article><article class="numberedLegalP" data-numerator="5" id="kapittel-2-paragraf-11-nummer-5">5. Andre studenter enn de som oppfyller vilkårene i pkt. 1 til 3, har ikke adgang ny eller utsatt eksamen.</article><article class="numberedLegalP" data-numerator="6" id="kapittel-2-paragraf-11-nummer-6">6. En kandidat som ikke gjennomfører eller ikke består ny eller utsatt eksamen, har ikke krav på ny eksamen før ved neste ordinære eksamen. Ikke gjennomført eksamen vil ikke regnes som et forsøk dersom gyldig fravær foreligger.</article><article class="numberedLegalP" data-numerator="7" id="kapittel-2-paragraf-11-nummer-7">7. Kandidatene har ikke krav på ny eller utsatt eksamen for de enkelte deleksamener som arrangeres i løpet av semesteret. Dette gjelder også for de enkelte arbeid i en mappevurdering. Dekan selv skal fastsette regler som regulerer muligheten for studenter som har gyldig fravær, ikke består eller trekker seg fra slik deleksamen eller arbeid som inngår som del av mappevurdering, til å få avlegge ny eller utsatt eksamen, og bestemmer også til hvilket tidspunkt denne eventuelt skal arrangeres. Kandidatene som ikke får avlegge ny eller utsatt eksamen, har ikke adgang til ny prøving før neste gang det undervises og arrangeres prøving i emnet. Det samme gjelder kandidater som avlegger slik ny eller utsatt eksamen, men ikke består. Det skal fremkomme av emnebeskrivelsen og/eller studieplan om og eventuelt hvordan det gjennomføres kontinuasjonseksamen hvis emnet består av løpende vurdering eller mappevurdering.</article><article class="numberedLegalP" data-numerator="8" id="kapittel-2-paragraf-11-nummer-8">8. Det er ikke mulighet for kontinuasjonseksamen for bachelor- og masteroppgaver. Ved gyldig fravær kan det søkes om utsatt frist, jf. § 2-12.</article><article class="numberedLegalP" data-numerator="9" id="kapittel-2-paragraf-11-nummer-9">9. Ved Fakultet for utøvende kunstfag kan dekan selv fastsette regler for kontinuasjonseksamen ved utøvende eksamener.</article></article><article class="legalArticle" data-lovdata-URL="LTI/forskrift/2018-06-07-824/§2-12" data-name="§2-12" id="kapittel-2-paragraf-12"><h3 class="legalArticleHeader"><span class="legalArticleValue">§ 2-12</span>. <span class="legalArticleTitle">Utsatt frist på innlevering</span></h3><article class="legalP" id="kapittel-2-paragraf-12-ledd-1">Utsatt frist på innlevering av hjemmeeksamen, bachelor-, kandidat- og masteroppgave kan søkes dekan selv ved gyldig fravær. Det kan ikke innvilges lenger frist enn hva fraværsårsaken tilsier. Forhold som institusjonen er ansvarlig for kan likevel gi grunnlag for ytterligere utsatt frist.</article></article></section><section class="section" data-name="delIII" id="kapittel-3" data-lovdata-URL="LTI/forskrift/2018-06-07-824/KAPITTEL_3"><h2>Del III. Gjennomføring av prøving</h2><article class="legalArticle" data-lovdata-URL="LTI/forskrift/2018-06-07-824/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Gjennomføring av eksamener</span></h3><article class="numberedLegalP" data-numerator="1" id="kapittel-3-paragraf-1-nummer-1">1. Ordinær eksamen:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">Foreløpig dato for eksamen fastsettes av universitetet, og kunngjøres på StudentWeb og på studentsidene.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">Endelig dato for avvikling av eksamen skal kunngjøres senest 3 uker før eksamen skal avholdes. Opplysning om tidspunkt og sted kunngjøres på StudentWeb senest en uke før eksamen.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-nummer-1-punkt-3"><article class="legalP" id="kapittel-3-paragraf-1-nummer-1-punkt-3-ledd-1">Kandidaten er selv ansvarlig for å orientere seg om tid og sted for eksamen.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-nummer-1-punkt-4"><article class="legalP" id="kapittel-3-paragraf-1-nummer-1-punkt-4-ledd-1">Eksamensplanen legges opp etter de emner som er lagt til det enkelte semester i henhold til det studieprogram studenten er tatt opp til. Universitetet er derfor ikke ansvarlig for kollisjoner mellom eksamener for studenter som velger et annet løp enn det ordinære.</article></article></li></ul></article><article class="numberedLegalP" data-numerator="2" id="kapittel-3-paragraf-1-nummer-2">2. Ekstraordinær eksamen<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-nummer-2-punkt-1"><article class="legalP" id="kapittel-3-paragraf-1-nummer-2-punkt-1-ledd-1">Ekstraordinær eksamen arrangeres ved behov; enten når det går mer enn ett år mellom to ordinære eksamener, når et emne opphører eller i helt spesielle tilfeller. For adgang til slik eksamen gjelder reglene som ved ordinær eksamen.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-nummer-2-punkt-2"><article class="legalP" id="kapittel-3-paragraf-1-nummer-2-punkt-2-ledd-1">Ved ekstraordinær eksamen gjelder følgende: Dersom det er kandidater som ikke har bestått eksamen eller har gyldig fravær, og som ønsker det, skal det arrangeres en tredje og siste eksamen etter at vedtaket om opphør er kunngjort. Denne eksamen skal arrangeres innen ett år etter siste ordinære eksamen. Dersom slik eksamen arrangeres, gjelder de samme regler for oppmelding som ved ordinær eksamen.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-nummer-2-punkt-3"><article class="legalP" id="kapittel-3-paragraf-1-nummer-2-punkt-3-ledd-1">Tidspunkt for ekstraordinær eksamen fastsettes etter reglene i pkt. 1 b). Kandidatene må selv holde seg orientert om når emner blir lagt ned. Løpende endringer av pensum gir ikke grunnlag for ekstraordinær eksamen.</article></article></li></ul></article><article class="numberedLegalP" data-numerator="3" id="kapittel-3-paragraf-1-nummer-3">3. Faglig ansvarlig for emnet eller annen person oppnevnt av denne, skal være tilgjengelig for å svare på spørsmål knyttet til oppgaven under gjennomføring av eksamen.</article></article><article class="legalArticle" data-lovdata-URL="LTI/forskrift/2018-06-07-824/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Språk</span></h3><article class="numberedLegalP" data-numerator="1" id="kapittel-3-paragraf-2-nummer-1">1. Undervisningsspråket fremkommer av emnebeskrivelsen.</article><article class="numberedLegalP" data-numerator="2" id="kapittel-3-paragraf-2-nummer-2">2. Eksamen skal besvares på undervisningsspråket der ikke annet fremkommer av emnebeskrivelsen.</article><article class="numberedLegalP" data-numerator="3" id="kapittel-3-paragraf-2-nummer-3">3. Eksamensoppgaven blir gitt på det språk eksamen skal besvares der ikke annet fremkommer av emnebeskrivelsen.</article></article><article class="legalArticle" data-lovdata-URL="LTI/forskrift/2018-06-07-824/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Særskilt tilrettelegging ved prøving</span></h3><article class="numberedLegalP" data-numerator="1" id="kapittel-3-paragraf-3-nummer-1">1. Kandidater som av medisinske eller andre grunner har behov for spesielle ordninger ved den praktiske gjennomføringen av prøving, må søke om dette innen angitte frister. Særskilt tilrettelegging kan gis i form av spesiell fysisk tilrettelegging, spesielle hjelpemidler og/eller utvidet tid til prøving. Behovet må dokumenteres med legeattest eller attest fra andre sakkyndige (f.eks. psykolog, logoped). Søknader som ikke er tilstrekkelig dokumentert, vil ikke bli behandlet. Det er Utdanningsavdelingen som avgjør hvilken særskilt tilrettelegging som innvilges. Attesten må inneholde en spesifikasjon av behovet for særskilt tilrettelegging i prøvingssituasjoner.</article><article class="numberedLegalP" data-numerator="2" id="kapittel-3-paragraf-3-nummer-2">2. Det kan kun dispenseres fra søknadsfristen dersom behovet for særskilt tilrettelegging ved prøving oppstår etter fristens utløp. Dette skal dokumenteres ved attest. Kandidaten skal i slike tilfeller snarest ta kontakt med universitetet. Tidspress kan gjøre at ønsket om spesielle ordninger ikke kan imøtekommes.</article><article class="numberedLegalP" data-numerator="3" id="kapittel-3-paragraf-3-nummer-3">3. Søknad om særskilt tilrettelegging skal leveres for hvert semester. Attest som dokumenterer behovet skal vedlegges hver søknad. For kandidater med kroniske lidelser eller annet varig grunnlag for innvilgelse av særskilt tilrettelegging, kan det gjøres unntak fra bestemmelsen i dette punktet. Søknadsfristen er den samme som frist for semesterregistrering.</article><article class="numberedLegalP" data-numerator="4" id="kapittel-3-paragraf-3-nummer-4">4. Det kan innvilges inntil 15 minutter ekstra på skoleeksamener/prøver med varighet til og med 2 timer, 1&amp;#8260;2 time ekstra på skoleeksamener/prøver med varighet til og med 4 timer, og inntil 1 time ekstra på skoleeksamener/prøver over 4 timer. I helt spesielle tilfeller kan det innvilges utvidet tid utover dette. Dersom utvidet tid er gitt som «hviletid», skal denne tiden brukes utenfor eksamenslokalet.</article><article class="numberedLegalP" data-numerator="5" id="kapittel-3-paragraf-3-nummer-5">5. Det kan innvilges inntil 1 døgn ekstra tid på hjemmeeksamener/prøver med varighet på 1 uke, inntil 2 døgn for hjemmeeksamener/prøver med normert varighet på 2 eller 3 uker og inntil 1 uke for hjemmeeksamen/prøver med normert varighet på 4 til 7 uker. I helt spesielle tilfeller kan det innvilges utvidet tid utover dette.</article><article class="numberedLegalP" data-numerator="6" id="kapittel-3-paragraf-3-nummer-6">6. Det kan innvilges inntil 1 måned ekstra tid på bacheloroppgaven og inntil 2 måneder ekstra tid på masteroppgaven. I helt spesielle tilfeller kan det innvilges utvidet tid utover dette.</article><article class="numberedLegalP" data-numerator="7" id="kapittel-3-paragraf-3-nummer-7">7. Kandidater med lese- og skrivevansker kan gis tillatelse til å bruke rettskrivningsordbøker eller PC med retteprogram, såfremt ikke annet fremgår av emnebeskrivelse, fagplan eller studieplan. Etter eget ønske kan kandidater med lese- og skrivevansker også få vedlagt sine besvarelser en attest som bekrefter dette.</article><article class="numberedLegalP" data-numerator="8" id="kapittel-3-paragraf-3-nummer-8">8. Kandidater som har fått opptak på grunnlag av bestått Bergenstest eller tilsvarende kan etter søknad gis adgang til å bruke 2-språklige ordbøker og/eller norsk ordbok. Kandidatene kan etter eget ønske få anledning til å legge ved sine besvarelser en attest som bekrefter at de har annet morsmål enn norsk.</article><article class="numberedLegalP" data-numerator="9" id="kapittel-3-paragraf-3-nummer-9">9. I særskilte tilfeller kan en kandidat etter søknad få oppgaveteksten på engelsk og tillatelse til å besvare oppgaven på engelsk. Slik søknad behandles av dekan. Annet morsmål enn norsk gir i seg selv ikke grunnlag for andre særordninger.</article><article class="numberedLegalP" data-numerator="10" id="kapittel-3-paragraf-3-nummer-10">10. Alternative prøvingsformer kan benyttes for kandidater som pga. kroniske lidelser eller sterke funksjonshemninger ikke kan gjennomføre prøving på ordinær måte. Avgjørelsen treffes av den dekan som har faglig ansvar for emnet. Forutsetning for å kunne innvilge alternativ prøvingsform eller bruk av annet språk enn norsk/skandinavisk, er at dette tilfredsstiller de krav til mestring som stilles i rammeplan og krav om mestring i fremtidig yrke.</article></article><article class="legalArticle" data-lovdata-URL="LTI/forskrift/2018-06-07-824/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Hjelpemidler ved prøving</span></h3><article class="numberedLegalP" data-numerator="1" id="kapittel-3-paragraf-4-nummer-1">1. Det fakultet som har ansvar for emnet, avgjør hvilke hjelpemidler som er tillatt ved prøving. Hjelpemidler til skriftlige eksamener og prøver kan omfatte skrevne og trykte hjelpemidler, kalkulator, tegneutstyr og annet hjelpeutstyr. Detaljert oversikt over tillatte hjelpemidler ved de ulike eksamener skal fremgå av emnebeskrivelser og/eller fag- og studieplaner. Det skal videre fremgå klart av oppgaveteksten hvilke hjelpemidler som er tillatt, dette gjelder også bruk av kalkulator. Hjelpemidler som ikke er oppført i oppgaveteksten, vil bli inndratt, og forholdet vil bli betraktet som fusk eller forsøk på fusk, jf. § 5-1. Under avvikling av prøving er det enkelte fakultet pliktig å ha en person tilgjengelig som kan avklare spørsmål fra inspektørene vedrørende bruk av hjelpemidler.</article><article class="numberedLegalP" data-numerator="2" id="kapittel-3-paragraf-4-nummer-2">2. Kommuniserbare enheter, som f.eks. mobiltelefon, tillates ikke. Bruk av PC, medieavspiller eller nettbrett er ikke tillatt med mindre dette fremgår spesifikt, eller er innvilget som særskilt tilrettelegging. Dersom kalkulator tillates brukt, skal den utgjøre en enkelt gjenstand. Programmerbar kalkulator er ikke tillatt med mindre dette er spesifikt angitt i oppgaveteksten. Det kan settes andre begrensninger for bruk av kalkulator enn de som fremgår av dette punktet. Overtredelse av bestemmelsene i dette punktet betraktes som fusk eller forsøk på fusk.</article></article></section><section class="section" data-name="delIV" id="kapittel-4" data-lovdata-URL="LTI/forskrift/2018-06-07-824/KAPITTEL_4"><h2>Del IV. Etter prøving</h2><article class="legalArticle" data-lovdata-URL="LTI/forskrift/2018-06-07-824/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Vurderingsskala</span></h3><article class="legalP" id="kapittel-4-paragraf-1-ledd-1">Vurderingsuttrykket ved eksamen, prøve, bedømmelse av oppgave eller annen vurdering skal være bestått/ikke bestått eller en gradert skala med fem trinn fra A til E for bestått og F for ikke bestått. Ved andre krav som gir adgang til annen prøving skal vurderingsutrykket være godkjent/ikke godkjent.</article></article><article class="legalArticle" data-lovdata-URL="LTI/forskrift/2018-06-07-824/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-4-paragraf-2-nummer-1">1. Prøvingen skal kvalitetssikres gjennom ekstern deltakelse, enten ved den enkelte prøving eller ved evaluering av prøvingsordningen.</article><article class="numberedLegalP" data-numerator="2" id="kapittel-4-paragraf-2-nummer-2">2. Det skal utarbeides sensorveiledning til hver eksamen.</article><article class="numberedLegalP" data-numerator="3" id="kapittel-4-paragraf-2-nummer-3">3. Det skal benyttes sensor ved prøving når resultatet inngår i karakter. Sensor kan være faglærer, annen intern sensor, eller ekstern sensor.</article><article class="numberedLegalP" data-numerator="4" id="kapittel-4-paragraf-2-nummer-4">4. Det skal være to sensorer, hvorav minst en ekstern, ved bedømmelse av kandidatenes selvstendige arbeid i høyere grad, og ved bedømmelsen av bacheloroppgaver eller tilsvarende.</article><article class="numberedLegalP" data-numerator="5" id="kapittel-4-paragraf-2-nummer-5">5. Det skal være to sensorer ved bedømmelsen av muntlig eksamen og andre eksamener som ikke lar seg etterprøve. Det skal også benyttes to sensorer ved prøving i emner som er større enn 20 studiepoeng.</article><article class="numberedLegalP" data-numerator="6" id="kapittel-4-paragraf-2-nummer-6">6. Ved ny sensurering etter § 4-5 og § 4-6 benyttes minst to nye sensorer, hvorav minst en ekstern.</article><article class="numberedLegalP" data-numerator="7" id="kapittel-4-paragraf-2-nummer-7">7. På andre eksamener skal det i tillegg til intern sensor bli benyttet ekstern sensor på minst 1/3 av emnene, slik at alle emnene i løpet av en treårsperiode har hatt ekstern sensur. For store kull kan det benyttes ekstern sensor bare på en fastsatt del av besvarelsene. Denne vurderingen skal da være grunnlag for vurdering av de øvrige besvarelsene.</article><article class="numberedLegalP" data-numerator="8" id="kapittel-4-paragraf-2-nummer-8">8. Dersom det ikke benyttes ekstern sensor ved den enkelte prøving, skal kvalitetssikringen skje gjennom en eller flere av følgende ordninger:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-nummer-8-punkt-1"><article class="legalP" id="kapittel-4-paragraf-2-nummer-8-punkt-1-ledd-1">Ekstern deltakelse ved oppgaveutforming og fastsetting av prøvingskriterier.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-nummer-8-punkt-2"><article class="legalP" id="kapittel-4-paragraf-2-nummer-8-punkt-2-ledd-1">Ekstern stikkprøvekontroll (etter avsluttet sensur) av sensurering foretatt av intern sensor.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-nummer-8-punkt-3"><article class="legalP" id="kapittel-4-paragraf-2-nummer-8-punkt-3-ledd-1">Ekstern evaluering av prøvingene som regnes inn i endelig karakter.</article></article></li></ul><p class="leddfortsettelse">Den som bidrar eksternt i slikt arbeid skal oppfylle de samme kravene som stilles til ekstern sensor, jf. nr. 10.</p></article><article class="numberedLegalP" data-numerator="9" id="kapittel-4-paragraf-2-nummer-9">9. Ved sensurering av bearbeidet bachelor- eller masteroppgave, kan samme sensurkommisjon benyttes.</article><article class="numberedLegalP" data-numerator="10" id="kapittel-4-paragraf-2-nummer-10">10. Ekstern sensor må oppnevnes av dekan. Oppnevning av sensor skal gjøres skriftlig og man oppnevnes normalt for en periode på tre år. Eksterne sensorer kan ikke være ansatt i hovedstilling eller bistilling ved Universitetet i Stavanger, hatt engasjement som timelærer i det aktuelle emnet for eksamenskullet eller ha ansvar for undervisning ved universitetet. Ekstern sensor må ha minst en av følgende kvalifikasjoner:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-nummer-10-punkt-1"><article class="legalP" id="kapittel-4-paragraf-2-nummer-10-punkt-1-ledd-1">Være ansatt på universitetslektor-/høgskolelektor-/amanuensisnivå eller høyere ved universitet, høgskole eller annen forskningsinstitusjon.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-nummer-10-punkt-2"><article class="legalP" id="kapittel-4-paragraf-2-nummer-10-punkt-2-ledd-1">På annen måte ha dokumentert vitenskapelig kompetanse på samme nivå.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-nummer-10-punkt-3"><article class="legalP" id="kapittel-4-paragraf-2-nummer-10-punkt-3-ledd-1">Ha erfaring som sensor i vedkommende fag/emne ved universitet/høgskole.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-nummer-10-punkt-4"><article class="legalP" id="kapittel-4-paragraf-2-nummer-10-punkt-4-ledd-1">Gjennom yrkespraksis være særlig kvalifisert innen vedkommende fag/emne.</article></article></li></ul></article><article class="numberedLegalP" data-numerator="11" id="kapittel-4-paragraf-2-nummer-11">11. Ved bruk av flere sensorer, skal disse så vidt mulig gjennomgå forslag til eksamensoppgaver før oppgavenes endelige utforming. Sensor er medansvarlig for at sensureringen ligger på et faglig forsvarlig nivå.</article><article class="numberedLegalP" data-numerator="12" id="kapittel-4-paragraf-2-nummer-12">12. Ved bruk av med sensor, fastsettes karakterene i fellesskap. Ved uenighet avgjør ekstern sensor. Dersom det benyttes to interne sensorer og en av disse er faglærer i det aktuelle emnet, avgjør den som ikke er faglærer.</article><article class="numberedLegalP" data-numerator="13" id="kapittel-4-paragraf-2-nummer-13">13. Universitetet kan kreve å få eksamensbesvarelsene tilbake fra sensor og/eller faglærer slik at sensurering kan foretas av andre, om bestemmelsene nevnt ovenfor ikke overholdes.</article><article class="numberedLegalP" data-numerator="14" id="kapittel-4-paragraf-2-nummer-14">14. Ved vurdering av besvarelser skal anonymitetsprinsippet gjelde så langt som mulig.</article><article class="numberedLegalP" data-numerator="15" id="kapittel-4-paragraf-2-nummer-15">15. Når en kandidat har avlagt ny prøve, eksamen eller lignende, gjelder den beste karakteren.</article></article><article class="legalArticle" data-lovdata-URL="LTI/forskrift/2018-06-07-824/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Fastsetting av endelig karakter</span></h3><article class="numberedLegalP" data-numerator="1" id="kapittel-4-paragraf-3-nummer-1">1. Det skal fastsettes i emnebeskrivelse hvordan endelig karakter beregnes.</article><article class="numberedLegalP" data-numerator="2" id="kapittel-4-paragraf-3-nummer-2">2. I emner hvor endelig karakter fastsettes på grunnlag av flere deler gjelder følgende: Hvis noen av deleksamenene ikke er bestått, kan de delene som er bestått inngå i ny avsluttende karakterfastsettelse når alle delene er bestått. Dette forutsetter at det ikke skjer endringer i pensum eller prøvingsform og ikke annet fremkommer av emnebeskrivelsen.</article><article class="numberedLegalP" data-numerator="3" id="kapittel-4-paragraf-3-nummer-3">3. Dersom et emne har muntlig avsluttende eksamen som justerer karakteren, må all tidligere prøving være bestått før kandidaten kan gå opp til muntlig eksamen. Eventuell ny muntlig eksamen som justerer karakteren arrangeres bare dersom kandidaten har avlagt ny prøve i minst en av de skriftlige prøvene som faget eller emnet består av, og kandidaten har forbedret karakteren.</article></article><article class="legalArticle" data-lovdata-URL="LTI/forskrift/2018-06-07-824/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Offentliggjøring av sensur</span></h3><article class="numberedLegalP" data-numerator="1" id="kapittel-4-paragraf-4-nummer-1">1. Sensur skal foreligge innen 3 uker hvis ikke særlige grunner gjør det nødvendig å bruke mer tid. Dersom saksbehandlingsfristen løper ut på en lørdag, helligdag eller dag som etter lovgivningen er likestilt med helligdag, forlenges fristen til nærmeste virkedag, jf. forvaltningslovforskriften § 41.<p class="leddfortsettelse">Styret selv kan gjøre unntak for enkelteksamener, og kan i midlertidig forskrift etter lov om universiteter og høyskoler § 3-9 nr. 4 fastsette en lengre frist når det ikke er mulig å skaffe det antall kvalifiserte sensorer som er nødvendig for å avvikle sensuren på 3 uker. Styret selv kan i forskrift etter lov om universiteter og høgskoler § 3-9 nr. 4, fastsette lengre frist for avhandlinger og tilsvarende større skriftlige arbeid. Dersom endelig karakter fastsettes etter justering ved muntlig høring, skal foreløpig karakter på den skriftlige delen kunngjøres før tidspunktet for muntlig høring.</p></article><article class="numberedLegalP" data-numerator="2" id="kapittel-4-paragraf-4-nummer-2">2. Det er dekan selv ved det enkelte fakultet som er ansvarlig for at fristen for sensur overholdes. Dersom sensurfristen ikke kan overholdes (jf. pkt. 1), skal fakultetet informere de berørte kandidatene om dette, samt opplyse hvilken dato sensuren vil bli kunngjort.</article><article class="numberedLegalP" data-numerator="3" id="kapittel-4-paragraf-4-nummer-3">3. Sensurfristen for bacheloroppgaver, prosjektoppgaver eller større seminaroppgaver på mer enn 15 studiepoeng er 6 uker fra innleveringsfristens utløp. For oppgaver som har et omfang på 30 studiepoeng eller mer, er sensurfristen 12 uker fra innleveringsfristens utløp.</article><article class="numberedLegalP" data-numerator="4" id="kapittel-4-paragraf-4-nummer-4">4. Sensuren kunngjøres på StudentWeb.</article></article><article class="legalArticle" data-lovdata-URL="LTI/forskrift/2018-06-07-824/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Begrunnelse for og klage over karakterfastsetting</span></h3><article class="numberedLegalP" data-numerator="1" id="kapittel-4-paragraf-5-nummer-1">1. Begrunnelse<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-5-nummer-1-punkt-1"><article class="legalP" id="kapittel-4-paragraf-5-nummer-1-punkt-1-ledd-1">Kandidaten har rett til å få en begrunnelse for karakterfastsettingen av sine prestasjoner. Ved muntlig prøving eller bedømmelse av praktiske ferdigheter må krav om slik begrunnelse framsettes umiddelbart etter at karakteren er meddelt. Ved annen bedømmelse må krav om begrunnelse, dersom kandidaten får meddelt karakteren elektronisk og kan fremsette krav om begrunnelse på tilsvarende måte, fremsettes innen én uke fra karakteren ble kunngjort. Ved annen type kunngjøring må krav om begrunnelse fremsettes innen én uke fra kandidaten fikk kjennskap til karakteren, likevel ikke mer enn tre uker fra karakteren ble kunngjort.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-5-nummer-1-punkt-2"><article class="legalP" id="kapittel-4-paragraf-5-nummer-1-punkt-2-ledd-1">Begrunnelsen skal normalt være gitt innen to uker etter at kandidaten har bedt om dette. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av kandidatens prestasjon. Begrunnelse gis muntlig eller skriftlig etter sensors valg.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-5-nummer-1-punkt-3"><article class="legalP" id="kapittel-4-paragraf-5-nummer-1-punkt-3-ledd-1">Sensorveiledning skal være tilgjengelige for studentene etter at karakter er fastsatt.</article></article></li></ul></article><article class="numberedLegalP" data-numerator="2" id="kapittel-4-paragraf-5-nummer-2">2. Klage<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-5-nummer-2-punkt-1"><article class="legalP" id="kapittel-4-paragraf-5-nummer-2-punkt-1-ledd-1">En kandidat kan klage skriftlig over karakteren for sine egne prestasjoner innen tre uker etter at eksamensresultatet er kunngjort. Ny sensurering skal da foretas. Er krav om begrunnelse for karakterfastsetting eller klage over formelle feil ved prøvingen fremsatt, løper klagefristen etter denne paragraf fra kandidaten har fått begrunnelsen, eller endelig avgjørelse av klagen foreligger. Dersom endelig karakter fastsettes på bakgrunn av flere arbeid, kan klage først fremsettes når endelig resultat for emnet er kunngjort, jf. § 1-4 nr. 7. Ved prøver/deleksamener, skal klage fremsettes fortløpende etter hver enkelt prøve/deleksamen, jf. § 1-4 nr. 6. Det skal fremgå av emnebeskrivelsen og/eller studieplan dersom emnet består av mappevurdering eller løpende vurdering.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-5-nummer-2-punkt-2"><article class="legalP" id="kapittel-4-paragraf-5-nummer-2-punkt-2-ledd-1">Kandidater kan klage individuelt på karakteren ved gruppeeksamen. Eventuell endring i karakter etter klagesensur får bare virkning for studenter som har underskrevet skriftlig klage.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-5-nummer-2-punkt-3"><article class="legalP" id="kapittel-4-paragraf-5-nummer-2-punkt-3-ledd-1">Bedømmelse av kunstnerisk utøvende prestasjon, muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages. Forprøver kan bare påklages når prøven ikke er bestått.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-5-nummer-2-punkt-4"><article class="legalP" id="kapittel-4-paragraf-5-nummer-2-punkt-4-ledd-1">Karakteren kan endres både til gunst og til ugunst for klager. Karakterfastsetting ved ny sensurering etter denne paragraf er endelig gjeldende, og kan ikke påklages.</article></article></li></ul></article></article><article class="legalArticle" data-lovdata-URL="LTI/forskrift/2018-06-07-824/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Klage over formelle feil ved prøving</span></h3><article class="numberedLegalP" data-numerator="1" id="kapittel-4-paragraf-6-nummer-1">1. Den som har vært oppe til prøving, kan klage over formelle feil innen tre uker etter at han eller hun er, eller burde være kjent, med det forhold som begrunner klagen. Slik klage fremsettes for fakultetet. Vedtaket treffes av dekan selv.</article><article class="numberedLegalP" data-numerator="2" id="kapittel-4-paragraf-6-nummer-2">2. Hvis det er begått feil som kan ha hatt betydning for kandidatens prestasjon eller bedømmelsen av denne, skal sensurvedtaket oppheves. Hvis feilen kan rettes opp ved ny sensur av innleverte arbeid, foretas ny sensurering. I motsatt fall holdes ny prøving med nye sensorer. Karakterfastsetting ved ny sensurering etter denne paragraf kan påklages etter reglene i § 4-5.</article><article class="numberedLegalP" data-numerator="3" id="kapittel-4-paragraf-6-nummer-3">3. Er krav om begrunnelse for eller klage over karakterfastsettingen fremsatt, løper klagefristen etter denne paragraf fra kandidaten har fått begrunnelsen eller endelig avgjørelse av klagen foreligger.</article><article class="numberedLegalP" data-numerator="4" id="kapittel-4-paragraf-6-nummer-4">4. Finner fakultetet eller styrets klagenemnd at det er begått formelle feil, og det er rimelig å anta at dette kan ha hatt betydning for en eller flere kandidaters prestasjon eller bedømmelse av denne, kan det bestemmes at det skal foretas ny sensurering eller at det holdes ny prøving.</article><article class="numberedLegalP" data-numerator="5" id="kapittel-4-paragraf-6-nummer-5">5. Det kan bestemmes at det skal foretas ny sensurering eller holdes ny eksamen også når klage ikke er fremsatt, dersom fakultetet selv finner at det er begått formelle feil og det er rimelig å anta at dette kan ha hatt betydning for en eller flere kandidaters prestasjon eller bedømmelse av denne.</article><article class="numberedLegalP" data-numerator="6" id="kapittel-4-paragraf-6-nummer-6">6. Styrets klagenemnd er klageinstans for fakultetets vedtak etter denne bestemmelsen.</article></article></section><section class="section" data-name="delV" id="kapittel-5" data-lovdata-URL="LTI/forskrift/2018-06-07-824/KAPITTEL_5"><h2>Del V. Fusk, annullering og utestengning</h2><article class="legalArticle" data-lovdata-URL="LTI/forskrift/2018-06-07-824/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-5-paragraf-1-nummer-1">1. Som fusk eller forsøk på fusk ved prøving regnes blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-nummer-1-punkt-1"><article class="legalP" id="kapittel-5-paragraf-1-nummer-1-punkt-1-ledd-1">Å ha ulovlige hjelpemidler tilgjengelig under prøving.</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-nummer-1-punkt-2"><article class="legalP" id="kapittel-5-paragraf-1-nummer-1-punkt-2-ledd-1">Å presentere andres arbeid som sitt eget.</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-nummer-1-punkt-3"><article class="legalP" id="kapittel-5-paragraf-1-nummer-1-punkt-3-ledd-1">Å sitere kilder uten at dette fremgår i oppgaven ved bruk av anførselstegn, kursiv eller annen utheving av den siterte teksten.</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-nummer-1-punkt-4"><article class="legalP" id="kapittel-5-paragraf-1-nummer-1-punkt-4-ledd-1">Å sitere eller på annen måte benytte eget tidligere innlevert arbeid uten tilstrekkelig henvisning.</article></article></li><li data-li-identifier="e)" data-name="e)"><article class="listArticle" id="kapittel-5-paragraf-1-nummer-1-punkt-5"><article class="legalP" id="kapittel-5-paragraf-1-nummer-1-punkt-5-ledd-1">Å benytte kilder i skriftlige arbeid uten tilstrekkelige henvisninger.</article></article></li><li data-li-identifier="f)" data-name="f)"><article class="listArticle" id="kapittel-5-paragraf-1-nummer-1-punkt-6"><article class="legalP" id="kapittel-5-paragraf-1-nummer-1-punkt-6-ledd-1">Ureglementert samarbeid mellom eksamenskandidater eller grupper.</article></article></li><li data-li-identifier="g)" data-name="g)"><article class="listArticle" id="kapittel-5-paragraf-1-nummer-1-punkt-7"><article class="legalP" id="kapittel-5-paragraf-1-nummer-1-punkt-7-ledd-1">Å handle i strid med gjeldende regelverk eller retningslinjer for den aktuelle prøvingen.</article></article></li></ul></article><article class="numberedLegalP" data-numerator="2" id="kapittel-5-paragraf-1-nummer-2">2. Konsekvenser av fusk eller forsøk på fusk reguleres av lov om universiteter og høyskoler og behandles av universitetets klagenemnd, jf. universitets- og høyskoleloven § 4-7 og § 4-8.</article></article><article class="legalArticle" data-lovdata-URL="LTI/forskrift/2018-06-07-824/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Annullering av prøving - utestenging</span></h3><article class="numberedLegalP" data-numerator="1" id="kapittel-5-paragraf-2-nummer-1">1. Styret selv eller styrets klagenemnd kan annullere prøving hvis kandidaten:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-2-nummer-1-punkt-1"><article class="legalP" id="kapittel-5-paragraf-2-nummer-1-punkt-1-ledd-1">Ved hjelp av falskt vitnemål eller annen form for uredelig opptreden har skaffet seg adgang til å delta i eller gå opp til prøving.</article></article></li><li data-li-identifier="b)" data-name="b)"><article class="listArticle" id="kapittel-5-paragraf-2-nummer-1-punkt-2"><article class="legalP" id="kapittel-5-paragraf-2-nummer-1-punkt-2-ledd-1">Har forsøkt å fuske eller forsettlig eller grovt uaktsomt har fusket ved avleggelsen av, eller forut for endelig sensur av prøving.</article></article></li><li data-li-identifier="c)" data-name="c)"><article class="listArticle" id="kapittel-5-paragraf-2-nummer-1-punkt-3"><article class="legalP" id="kapittel-5-paragraf-2-nummer-1-punkt-3-ledd-1">Prøving som blir annullert etter pkt. a) og b) anses som et forsøk.</article></article></li></ul></article><article class="numberedLegalP" data-numerator="2" id="kapittel-5-paragraf-2-nummer-2">2. Styret selv eller styrets klagenemnd kan annullere godskriving eller godkjenning av utdanning, eller fritak for prøving, hvis kandidaten har oppnådd dette ved hjelp av falskt vitnemål eller annen form for uredelig opptreden.</article><article class="numberedLegalP" data-numerator="3" id="kapittel-5-paragraf-2-nummer-3">3. En kandidat som har opptrådt slik som beskrevet i punkt 1 og 2 kan ved vedtak av styret selv eller styrets klagenemnd utestenges fra institusjonen og fratas retten til å gå opp til prøving ved universitetet og ved andre institusjoner under universitets- og høyskoleloven i inntil ett år.</article></article></section><section class="section" data-name="delVI" id="kapittel-6" data-lovdata-URL="LTI/forskrift/2018-06-07-824/KAPITTEL_6"><h2>Del VI. Vitnemål</h2><article class="legalArticle" data-lovdata-URL="LTI/forskrift/2018-06-07-824/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-6-paragraf-1-nummer-1">1. Institusjonen utferdiger vitnemål om fullført gradsgivende utdanning. Samtidig skal det utferdiges Diploma Supplement.</article><article class="numberedLegalP" data-numerator="2" id="kapittel-6-paragraf-1-nummer-2">2. Den som ikke har avsluttet utdanning, skal på anmodning gis karakterutskrift for beståtte emner.</article><article class="numberedLegalP" data-numerator="3" id="kapittel-6-paragraf-1-nummer-3">3. For en kandidat som går opp til prøving etter universitets- og høyskoleloven § 3-10 første ledd, annet punktum, skal det angis på vitnemål eller karakterutskrift dersom kandidatens kunnskaper og ferdigheter er prøvd på en annen måte enn for studenter som tatt opp ved studiet.</article><article class="numberedLegalP" data-numerator="4" id="kapittel-6-paragraf-1-nummer-4">4. Det skal fremgå av vitnemålet dersom utdanningen er gitt i samarbeid med andre institusjoner.</article><article class="numberedLegalP" data-numerator="5" id="kapittel-6-paragraf-1-nummer-5">5. For hvert studieprogram skal det foreligge en fagplan eller studieplan som angir hvilke krav som må tilfredsstilles før vitnemål kan tildeles. Minst 60 av studiepoengene som gir grunnlag for vitnemål må være avlagt ved Universitetet i Stavanger. Rektor selv kan gjøre unntak fra dette kravet.</article><article class="numberedLegalP" data-numerator="6" id="kapittel-6-paragraf-1-nummer-6">6. Vitnemål for studenter som fullfører på normert tid utstedes automatisk og normalt innen en måned etter at studenten har fullført det studiet han/hun er opptatt på.</article><article class="numberedLegalP" data-numerator="7" id="kapittel-6-paragraf-1-nummer-7">7. Hvis en student etter at han/hun har fullført et studieprogram og fått vitnemål, avlegger ny prøving i emner som inngår i vedkommende fageksamen eller grad, skrives det ut karakterutskrift som viser de nye resultatene. Det skrives ikke ut nytt vitnemål.</article></article></section><section class="section" data-name="delVII" id="kapittel-7" data-lovdata-URL="LTI/forskrift/2018-06-07-824/KAPITTEL_7"><h2>Del VII. Andre bestemmelser</h2><article class="legalArticle" data-lovdata-URL="LTI/forskrift/2018-06-07-824/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Utfyllende bestemmelser/informasjon</span></h3><article class="numberedLegalP" data-numerator="1" id="kapittel-7-paragraf-1-nummer-1">1. Universitetet kan utarbeide instrukser/retningslinjer for eksamenskandidater, eksamensinspektører og for andre som har ansvar for prøving og sensurering.</article><article class="numberedLegalP" data-numerator="2" id="kapittel-7-paragraf-1-nummer-2">2. I saker der vedtaksmyndighet ikke er lagt til styret, utdanningsutvalget eller dekan, treffes avgjørelser i henhold til utfyllende regler av rektor eller den denne gir fullmakt.</article><article class="numberedLegalP" data-numerator="3" id="kapittel-7-paragraf-1-nummer-3">3. Informasjon som er gitt på universitetets nettsider, StudentWeb eller læringsplattform anses som gitt til den enkelte student.</article></article><article class="legalArticle" data-lovdata-URL="LTI/forskrift/2018-06-07-824/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Forskriften trer i kraft umiddelbart og forskrift 5. oktober 2017 nr. 1783 om studier og eksamen ved Universitetet i Stavanger oppheves.</article></article></section></main></body></html>