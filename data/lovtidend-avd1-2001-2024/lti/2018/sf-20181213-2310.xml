<!DOCTYPE html><html lang="no"><head><title>Forskrift for OSM Aviation Academy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-13-2310</dd><dt class="dokid">DokumentID</dt><dd class="dokid">LTI/forskrift/2018-12-13-2310</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§8</li><li>lov/2018-06-08-28/§10</li><li>lov/2018-06-08-28/§16</li><li>lov/2018-06-08-28/§17</li><li>lov/2018-06-08-28/§19</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§23</li><li>lov/2018-06-08-28/§24</li><li>lov/2018-06-08-28/§25</li><li>lov/2018-06-08-28/§26</li><li>lov/2018-06-08-28/§27</li><li>lov/2018-06-08-28/§28</li></ul></dd><dt class="dateOfPublication">Kunngjort</dt><dd class="dateOfPublication">2019-05-10 15:40</dd><dt class="journalNumber">Journalnummer</dt><dd class="journalNumber">2019-0302</dd><dt class="titleShort">Korttittel</dt><dd class="titleShort">Forskrift for OSM Aviation Academy</dd><dt class="title">Tittel</dt><dd class="title">Forskrift for OSM Aviation Academy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved OSM Aviation Academy i Oslo 13. desember 2018 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 8, § 10, § 16, § 17, § 19, § 20, § 21, § 22, § 23, § 24, § 25, § 26, § 27 og § 28.</dd><dt class="refid">RefID</dt><dd class="refid">forskrift/2018-12-13-2310</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for OSM Aviation Academy<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Internasjonale og nasjonale reguleringer</li><li>§ 1-2. Virkeområde</li><li>§ 1-3. Studentens rettigheter</li><li>§ 1-4. Studentens undersøkelses- og opplysningsplikt</li></ul></li><li>Kapittel 2. Opptak<ul class="tocSubUl"><li>§ 2-1. Søknad</li><li>§ 2-2. Opptak basert på generell studiekompetanse</li><li>§ 2-3. Opptak basert på videregående yrkesopplæring</li><li>§ 2-4. Opptak på grunnlag av realkompetanse</li><li>§ 2-5. Opptak på grunnlag av utenlandsk utdanning</li><li>§ 2-6. Søknadsfrist og rangering ved søknad</li><li>§ 2-7. Innpassing og fritak</li><li>§ 2-8. Krav til politiattest</li><li>§ 2-9. Klage på vedtak om opptak, resultat av realkompetanse, innpassing og fritak</li></ul></li><li>Kapittel 3. Vurdering; prøve, eksamen og sensur<ul class="tocSubUl"><li>§ 3-1. Vurdering</li><li>§ 3-2. Vurderingsformer</li><li>§ 3-3. Karaktersystem</li><li>§ 3-4. Emnevurdering</li><li>§ 3-5. Rett til å gå opp til prøve og eksamen</li><li>§ 3-6. Gyldig fravær ved prøve og eksamen</li><li>§ 3-7. Utsatt prøve og eksamen</li><li>§ 3-8. Gjennomføring av eksamen etter avbrutt studium</li><li>§ 3-9. Tilrettelegging for studenter med særskilt behov</li><li>§ 3-10. Sensur</li><li>§ 3-11. Klage på formelle feil ved prøve og eksamen</li><li>§ 3-12. Rett til begrunnelse. Klage over karakterfastsetting</li></ul></li><li>Kapittel 4. Disiplinære sanksjoner<ul class="tocSubUl"><li>§ 4-1. Juks eller forsøk på juks</li><li>§ 4-2. Annullering av prøve eller eksamen m.m.</li><li>§ 4-3. Utestengning og bortvisning</li><li>§ 4-4. Vurdering av skikkethet</li><li>§ 4-5. Uttalerett ved vurdering av disiplinære sanksjoner</li></ul></li><li>Kapittel 5. Klage og klagebehandling<ul class="tocSubUl"><li>§ 5-1. Klagerett</li><li>§ 5-2. Klagefrist</li><li>§ 5-3. Fremgangsmåte og klagens innhold</li><li>§ 5-4. Klageordning og klageorgan</li><li>§ 5-5. Veiledning, hjelp og støtte</li></ul></li><li>Kapittel 6. Dokumentasjon<ul class="tocSubUl"><li>§ 6-1. Vitnemål</li><li>§ 6-2. Tilknyttingskrav for utstedelse av vitnemål</li></ul></li><li>Kapittel 7. Avsluttende bestemmelser<ul class="tocSubUl"><li>§ 7-1. Mindre endringer i forskrift</li><li>§ 7-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-13-2310" id="dokument"><h1>Forskrift for OSM Aviation Academy</h1><section class="section" data-name="kap1" id="kapittel-1" data-lovdata-URL="LTI/forskrift/2018-12-13-2310/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2018-12-13-2310/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Internasjonale og nasjonale reguleringer</span></h3><article class="legalP" id="kapittel-1-paragraf-1-ledd-1">Den integrerte trafikkflygerutdanningen er som fagskoleutdanning underlagt lov om høyere yrkesfaglig utdanning (fagskoleloven), men også de felleseuropeiske bestemmelser om pilotutdanning – European Aviation Safety Agency Part-FCL (EASA). EASA-lovgivning administreres desentralt av de respektive EASA-landenes nasjonale luftfartsmyndigheter. Det vises til Luftfartstilsynets sin hjemmeside http://www.luftfartstilsynet.no/.</article></article><article class="legalArticle" data-lovdata-URL="LTI/forskrift/2018-12-13-2310/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Forskriften gjelder forhold knyttet til opptak, studier, eksamen og klageadgang ved OSM Aviation Academy. Forskriften beskriver studentenes rettigheter og plikter under studiet ved OSM Aviation Academy. Forskriften er publisert på OSM Aviation Academy’s læringsplattform «DLS» og studenten får informasjon om forskriften ved studiestart.</article><article class="numberedLegalP" data-numerator="2" id="kapittel-1-paragraf-2-nummer-2">(2) Forskriften gjelder for personer som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-nummer-2-punkt-1"><article class="legalP" id="kapittel-1-paragraf-2-nummer-2-punkt-1-ledd-1">Søker om opptak til studieprogrammet «Integrert Trafikkflyger CPL/IR-ME ATPL (A)» ved OSM Aviation Academy.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-nummer-2-punkt-2"><article class="legalP" id="kapittel-1-paragraf-2-nummer-2-punkt-2-ledd-1">Har studierett og status som fagskolestudent ved OSM Aviation Academy.</article></article></li></ul></article></article><article class="legalArticle" data-lovdata-URL="LTI/forskrift/2018-12-13-2310/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Studentens rettigheter</span></h3><article class="legalP" id="kapittel-1-paragraf-3-ledd-1">Studenter ved OSM Aviation Academy har rett til å motta undervisning, praksis og veiledning i samsvar med fagskoleloven. Dette innebærer at OSM Aviation Academy skal legge forholdene til rette og arbeide for et godt studiemiljø på lærestedet. En student har krav på et forsvarlig læringsmiljø.</article></article><article class="legalArticle" data-lovdata-URL="LTI/forskrift/2018-12-13-2310/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Studentens undersøkelses- og opplysningsplikt</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Søkere til og studenter ved OSM Aviation Academy plikter å sette seg inn i den til enhver tid gjeldende forskrift om opptak, studier og eksamen ved OSM Aviation Academy.</article><article class="numberedLegalP" data-numerator="2" id="kapittel-1-paragraf-4-nummer-2">(2) Som student plikter man å sette seg inn studieplaner, retningslinjer og frister som er relevant for studieprogrammet. Informasjon om dette finnes på OSM Aviation Academy’s læringsplattform «DLS». Studenten plikter å sjekke læringsplattformen jevnlig.</article><article class="numberedLegalP" data-numerator="3" id="kapittel-1-paragraf-4-nummer-3">(3) Hvis en student ønsker å avbryte studiene før studieprogrammet er fullført, må studenten skriftlig informere skoleledelsen om dette.</article><article class="numberedLegalP" data-numerator="4" id="kapittel-1-paragraf-4-nummer-4">(4) Studenten plikter å registrere aktuell e-postadresse og annen kontaktinformasjon. Studenten plikter å skriftlig underrette OSM Aviation Academy om endringer i kontaktinformasjon.</article><article class="numberedLegalP" data-numerator="5" id="kapittel-1-paragraf-4-nummer-5">(5) Studenten plikter å informere skoleledelsen om eventuelle skader på utstyr, bygning, inventar eller lignende som er brukt eller eies av OSM Aviation Academy. En student som er ansvarlig for eventuelle slik nevnte skader, kan bli holdt ansvarlig for skaden.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2018-12-13-2310/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2018-12-13-2310/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Søknad</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Nødvendig informasjon og veiledning om OSM Aviation Academy’s utdanningstilbud, opptakskrav, søknadsfrister og skolepenger finnes på OSM Aviation Academy’s hjemmeside: https://www.osmaviationacademy.com/no/.</article><article class="numberedLegalP" data-numerator="2" id="kapittel-2-paragraf-1-nummer-2">(2) OSM Aviation Academy benytter seg av opptaksprøve. Prøven og de forskjellige delene i den er beskrevet på https://www.osmaviationacademy.com/no/opptakskrav.</article><article class="numberedLegalP" data-numerator="3" id="kapittel-2-paragraf-1-nummer-3">(3) Søkere gjøres oppmerksomme på at arbeidsgivere innen luftfart vil kreve en uttømmende politiattest ved ansettelse. Se § 2-8.</article><article class="numberedLegalP" data-numerator="4" id="kapittel-2-paragraf-1-nummer-4">(4) OSM Aviation Academy vurderer/godkjenner søkerens kompetanse og er formelt ansvarlig for opptaket til fagskolens studier.</article><article class="numberedLegalP" data-numerator="5" id="kapittel-2-paragraf-1-nummer-5">(5) Søkeren må oppfylle kriteriene for studieprogrammet som han eller hun søker på. Kriteriene finnes på OSM Aviation Academy’s hjemmeside; https://www.osmaviationacademy.com/no/opptakskrav. Utenlandske studenter som ikke er fra EU/EØS-land må ha gyldig oppholdstillatelse/studenttillatelse for Norge. Det vises til Utenlendingsdirektoratets hjemmeside https://www.udi.no.</article><article class="numberedLegalP" data-numerator="6" id="kapittel-2-paragraf-1-nummer-6">(6) Ordinær søknadsfrist til fagskoleutdanning ved OSM Aviation Academy er 2 måneder innen fastsatt kursstart på https://www.osmaviationacademy.com/no/.</article><article class="numberedLegalP" data-numerator="7" id="kapittel-2-paragraf-1-nummer-7">(7) Retningslinjer for å søke finnes på skolens hjemmeside. Skulle det bli avvikende søknadsfrist vil dette bli oppgitt i utlysningen av det aktuelle studiet og på skolens hjemmeside.</article><article class="numberedLegalP" data-numerator="8" id="kapittel-2-paragraf-1-nummer-8">(8) Søknader sendes OSM Aviation Academy sammen med dokumentasjonen jf. instruksjonene på OSM Aviation Academy’s hjemmeside.</article><article class="numberedLegalP" data-numerator="9" id="kapittel-2-paragraf-1-nummer-9">(9) Det er Opptakskomiteen som fatter vedtak om opptak. Informasjon om Opptakskomiteen finnes på OSM Aviation Academy’s hjemmeside.</article><article class="numberedLegalP" data-numerator="10" id="kapittel-2-paragraf-1-nummer-10">(10) Forvaltningslovens regler om klageadgang kommer til anvendelse for avgjørelser om opptak. Regler om klagefrist på enkeltvedtak følger av forvaltningsloven § 29. Fristen for å klage er 3 uker fra det tidspunkt underretningen om vedtaket er kommet frem til vedkommende søker. Nærmere beskrivelser om klagebehandling er beskrevet i kapittel 5 i denne forskriften.</article></article><article class="legalArticle" data-lovdata-URL="LTI/forskrift/2018-12-13-2310/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptak basert på generell studiekompetanse</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Utdanning ved OSM Aviation Academy bygger på videregående opplæring eller tilsvarende realkompetanse.</article><article class="numberedLegalP" data-numerator="2" id="kapittel-2-paragraf-2-nummer-2">(2) Fullført og bestått videregående opplæring med vitnemål fra studieforberedende utdanningsprogram, med emnene:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-nummer-2-punkt-1"><article class="legalP" id="kapittel-2-paragraf-2-nummer-2-punkt-1-ledd-1">Matematikk <ul class="defaultList"><li data-li-identifier="i." data-name="i."><article class="listArticle" id="kapittel-2-paragraf-2-nummer-2-punkt-1-ledd-1-punkt-1"><article class="legalP" id="kapittel-2-paragraf-2-nummer-2-punkt-1-ledd-1-punkt-1-ledd-1">Matematikk 2a, eller:</article></article></li><li data-li-identifier="ii." data-name="ii."><article class="listArticle" id="kapittel-2-paragraf-2-nummer-2-punkt-1-ledd-1-punkt-2"><article class="legalP" id="kapittel-2-paragraf-2-nummer-2-punkt-1-ledd-1-punkt-2-ledd-1">Matematikk teoretisk eller praktisk Vg1 + Vg2 (224 årstimer), eller:</article></article></li><li data-li-identifier="iii." data-name="iii."><article class="listArticle" id="kapittel-2-paragraf-2-nummer-2-punkt-1-ledd-1-punkt-3"><article class="legalP" id="kapittel-2-paragraf-2-nummer-2-punkt-1-ledd-1-punkt-3-ledd-1">3b 140 timer teoretisk eller praktisk matematikk + matematikk R1 (140 årstimer), eller:</article></article></li><li data-li-identifier="iv." data-name="iv."><article class="listArticle" id="kapittel-2-paragraf-2-nummer-2-punkt-1-ledd-1-punkt-4"><article class="legalP" id="kapittel-2-paragraf-2-nummer-2-punkt-1-ledd-1-punkt-4-ledd-1">Matematikk S1+S2 (140 + 140 årstimer)</article></article></li></ul></article></article></li><li data-li-identifier="b." data-name="b."><article class="listArticle" id="kapittel-2-paragraf-2-nummer-2-punkt-2"><article class="legalP" id="kapittel-2-paragraf-2-nummer-2-punkt-2-ledd-1">Engelsk <ul class="defaultList"><li data-li-identifier="i." data-name="i."><article class="listArticle" id="kapittel-2-paragraf-2-nummer-2-punkt-2-ledd-1-punkt-1"><article class="legalP" id="kapittel-2-paragraf-2-nummer-2-punkt-2-ledd-1-punkt-1-ledd-1">Engelsk Vg1 (140 årstimer)</article></article></li></ul></article></article></li><li data-li-identifier="c." data-name="c."><article class="listArticle" id="kapittel-2-paragraf-2-nummer-2-punkt-3"><article class="legalP" id="kapittel-2-paragraf-2-nummer-2-punkt-3-ledd-1">Fysikk <ul class="defaultList"><li data-li-identifier="i." data-name="i."><article class="listArticle" id="kapittel-2-paragraf-2-nummer-2-punkt-3-ledd-1-punkt-1"><article class="legalP" id="kapittel-2-paragraf-2-nummer-2-punkt-3-ledd-1-punkt-1-ledd-1">1a Fysikk 1 (140 årstimer)</article></article></li></ul></article></article></li></ul></article><article class="numberedLegalP" data-numerator="3" id="kapittel-2-paragraf-2-nummer-3">(3) Godkjent Pilot Aptitude Test – Part 1</article><article class="numberedLegalP" data-numerator="4" id="kapittel-2-paragraf-2-nummer-4">(4) Godkjent Pilot Aptitude Test – Part 2</article><article class="numberedLegalP" data-numerator="5" id="kapittel-2-paragraf-2-nummer-5">(5) Godkjent EASA Class 1 Medical certificate.</article></article><article class="legalArticle" data-lovdata-URL="LTI/forskrift/2018-12-13-2310/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptak basert på videregående yrkesopplæring</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Utdanning ved OSM Aviation Academy bygger på videregående opplæring eller tilsvarende realkompetanse.</article><article class="numberedLegalP" data-numerator="2" id="kapittel-2-paragraf-3-nummer-2">(2) Fullført og bestått videregående opplæring med vitnemål fra relevant yrkesfaglig utdanningsprogram, med emnene:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-nummer-2-punkt-1"><article class="legalP" id="kapittel-2-paragraf-3-nummer-2-punkt-1-ledd-1">Matematikk</article></article></li><li data-li-identifier="b." data-name="b."><article class="listArticle" id="kapittel-2-paragraf-3-nummer-2-punkt-2"><article class="legalP" id="kapittel-2-paragraf-3-nummer-2-punkt-2-ledd-1">Engelsk – Dersom søkeren ikke har lest emnet Engelsk, kan søkeren gjennomføre en TOEFL prøve. Da kreves det 85 poeng for å oppfylle kravet om tilstrekkelig Engelsk kompetanse for å kunne gjennomføre en pilotutdannelse.</article></article></li><li data-li-identifier="c." data-name="c."><article class="listArticle" id="kapittel-2-paragraf-3-nummer-2-punkt-3"><article class="legalP" id="kapittel-2-paragraf-3-nummer-2-punkt-3-ledd-1">Fysikk – Dersom søkeren ikke har lest emnet Fysikk kan man gjennomføre ett distansekurs på 2 uker med heltidsstudier etterfulgt av en hjemmeeksamen.</article></article></li></ul></article><article class="numberedLegalP" data-numerator="3" id="kapittel-2-paragraf-3-nummer-3">(3) Godkjent Pilot Aptitude Test – Part 1</article><article class="numberedLegalP" data-numerator="4" id="kapittel-2-paragraf-3-nummer-4">(4) Godkjent Pilot Aptitude Test – Part 2</article><article class="numberedLegalP" data-numerator="5" id="kapittel-2-paragraf-3-nummer-5">(5) Godkjent EASA Class 1 Medical certificate.</article></article><article class="legalArticle" data-lovdata-URL="LTI/forskrift/2018-12-13-2310/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Opptak på grunnlag av realkompetanse</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Utdanning ved OSM Aviation Academy bygger på videregående opplæring eller tilsvarende realkompetanse.</article><article class="numberedLegalP" data-numerator="2" id="kapittel-2-paragraf-4-nummer-2">(2) Søkere som ikke fyller kravene til generelt opptaksgrunnlag/formelle kompetansekravet kan søke om opptak på grunnlag av realkompetanse ved OSM Aviation Academy. Dette omfatter:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-4-nummer-2-punkt-1"><article class="legalP" id="kapittel-2-paragraf-4-nummer-2-punkt-1-ledd-1">Søkere som har fullført videregående opplæring, men et annet utdanningsprogram enn det som følger av det formelle opptakskravet etter punkt § 2-2.</article></article></li><li data-li-identifier="b." data-name="b."><article class="listArticle" id="kapittel-2-paragraf-4-nummer-2-punkt-2"><article class="legalP" id="kapittel-2-paragraf-4-nummer-2-punkt-2-ledd-1">Søkere som ikke har fullført videregående opplæring.</article></article></li><li data-li-identifier="c." data-name="c."><article class="listArticle" id="kapittel-2-paragraf-4-nummer-2-punkt-3"><article class="legalP" id="kapittel-2-paragraf-4-nummer-2-punkt-3-ledd-1">Søkere med utdanning fra andre land enn Norge, se også § 2-5 om opptak på grunnlag av utenlandsk utdanning.</article></article></li></ul></article><article class="numberedLegalP" data-numerator="3" id="kapittel-2-paragraf-4-nummer-3">(3) Søkere som er 23 år eller eldre i opptaksåret, og som har minst 5 års relevant praksis, har krav på å få vurdert om de er kvalifisert for en bestemt studie på grunnlag av realkompetanse. Realkompetanse er den samlede kompetansen en person har opparbeidet seg gjennom utdanning, lønnet eller ulønnet arbeid, organisasjonserfaring eller på annen måte. Relevant utdanning kan utgjøre inntil to av disse fem årene. Kompetanse skal dokumenteres ved bruk av attester, kursbevis og vitnemål.</article><article class="numberedLegalP" data-numerator="4" id="kapittel-2-paragraf-4-nummer-4">(4) OSM Aviation Academy har ansvar for å tilby og foreta realkompetansevurdering. I praksis vil det være luftfartsmyndigheten som vurderer dette, i tråd med NOKUTS anbefaling https://www.kompetansenorge.no/realkompetanse/realkompetansevurderin g/.</article><article class="numberedLegalP" data-numerator="5" id="kapittel-2-paragraf-4-nummer-5">(5) OSM Aviation Academy vurderer den enkelte søkers realkompetanse i forhold til det formelle kompetansekravet, samt den nødvendige faglige kompetansen som forutsettes for å kunne gjennomføre det aktuelle studiet. En slik vurdering vil ta hensyn til søkerens helhetlige kompetanse. I tråd med veiledning, som det vises til ovenfor, vil det være luftfartsmyndighetene som foretar den endelige vurderingen.</article><article class="numberedLegalP" data-numerator="6" id="kapittel-2-paragraf-4-nummer-6">(6) Søkere må i tillegg dokumentere kompetanse i felles allmenne fag tilsvarende Vg1 og Vg2 i yrkesfaglig utdanningsprogram.</article><article class="numberedLegalP" data-numerator="7" id="kapittel-2-paragraf-4-nummer-7">(7) Da utdanningen «Integrert trafikkflygerutdanning CPL/IR-ME ATPL (A)» er underlagt og kontrollert av svensk luftfartsmyndighet, National Aviation Authorities (NAA) er OSM Aviation Academy forpliktet til å ha særlige retningslinjer for opptak. Disse retningslinjer er også beskrevet i skolens treningsmanual (TM).</article><article class="numberedLegalP" data-numerator="8" id="kapittel-2-paragraf-4-nummer-8">(8) I tillegg til realkompetanse stilles det ytterligere krav på søkeren:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-4-nummer-8-punkt-1"><article class="legalP" id="kapittel-2-paragraf-4-nummer-8-punkt-1-ledd-1">Pilot Aptitude Test (både del 1 og del 2) med godkjent resultat.</article></article></li><li data-li-identifier="b." data-name="b."><article class="listArticle" id="kapittel-2-paragraf-4-nummer-8-punkt-2"><article class="legalP" id="kapittel-2-paragraf-4-nummer-8-punkt-2-ledd-1">Skal være i stand til å bestå luftfartsmyndighetens EASA Class 1 medisinsk helseundersøkelse innen studiestart (skal gjøres minimum 1 måned i forveien).</article></article></li></ul></article></article><article class="legalArticle" data-lovdata-URL="LTI/forskrift/2018-12-13-2310/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Opptak på grunnlag av utenlandsk utdanning</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Søkere med fullført videregående opplæring fra de andre nordiske landene er kvalifiserte for opptak ved OSM Aviation Academy når den videregående opplæringen i de respektive landene gir generelt opptaksgrunnlag til aktuell norsk fagskoleutdanning. Søkere fra nordiske land får sin kompetanse vurdert av skolen.</article><article class="numberedLegalP" data-numerator="2" id="kapittel-2-paragraf-5-nummer-2">(2) Søkere, som har fått sin utdanning utenfor Norden må dokumentere opplæring og praksis ved autorisert translatør og ha bestått eller ha likeverdig realkompetanse i de felles allmenne fagene tilsvarende Vg1 og Vg2 i yrkesfaglige utdanningsprogram. Som det fremgår av Utdanningsdirektoratets hjemmeside, er det ikke noe nasjonalt system for anerkjennelse av utenlandsk yrkesopplæring på videregående nivå 3 (Vg3), det vil si utdanning og opplæring mottatt av lærlinger i opplæringsstedet. Det er heller ikke et nasjonalt system for anerkjennelse av utenlandsk praksis innenfor yrkesopplæring. Dette innebærer at det er store utfordringer for å vurdere opplæring og praksis utenfor Norden. NOKUT anbefaler kandidater om å ta kontakt med Luftfartstilsynet for vurdering av opplæring og praksis. For mer informasjon se Utdanningsdirektoratets og Luftfartstilsynets hjemmesider:<ul class="defaultList"><li data-li-identifier="–" data-name="–"><article class="listArticle" id="kapittel-2-paragraf-5-nummer-2-punkt-1"><article class="legalP" id="kapittel-2-paragraf-5-nummer-2-punkt-1-ledd-1">https://www.udir.no/in-english/asse ssment-and-recognition-of-foreign-vocational-education-and-training/</article></article></li><li data-li-identifier="–" data-name="–"><article class="listArticle" id="kapittel-2-paragraf-5-nummer-2-punkt-2"><article class="legalP" id="kapittel-2-paragraf-5-nummer-2-punkt-2-ledd-1">www.luftfartstilsynet.no</article></article></li></ul></article><article class="numberedLegalP" data-numerator="3" id="kapittel-2-paragraf-5-nummer-3">(3) Søkere må dokumentere kunnskaper i norsk med en av følgende prøver:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-5-nummer-3-punkt-1"><article class="legalP" id="kapittel-2-paragraf-5-nummer-3-punkt-1-ledd-1">Bestått norsk fra videregående opplæring Vg2 i yrkesfaglig utdanningsprogram.</article></article></li><li data-li-identifier="b." data-name="b."><article class="listArticle" id="kapittel-2-paragraf-5-nummer-3-punkt-2"><article class="legalP" id="kapittel-2-paragraf-5-nummer-3-punkt-2-ledd-1">Test i norsk høyere nivå («Bergenstesten»).</article></article></li><li data-li-identifier="c." data-name="c."><article class="listArticle" id="kapittel-2-paragraf-5-nummer-3-punkt-3"><article class="legalP" id="kapittel-2-paragraf-5-nummer-3-punkt-3-ledd-1">Avsluttende prøve i norsk (norskprøve) med ferdigheter på minimum nivå B2 i alle delferdigheter jf. § 26 i forskrift 20. april 2005 nr. 341 om opplæring i norsk og samfunnskunnskap for nyankomne innvandrere.</article></article></li></ul></article><article class="numberedLegalP" data-numerator="4" id="kapittel-2-paragraf-5-nummer-4">(4) Utenlandske studenter som ikke er fra EU/EØS-land må ha gyldig oppholdstillatelse/studenttillatelse for Norge. Det vises til Utenlendingsdirektoratets hjemmeside: www.udi.no</article></article><article class="legalArticle" data-lovdata-URL="LTI/forskrift/2018-12-13-2310/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Søknadsfrist og rangering ved søknad</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Ordinær søknadsfrist til fagskoleutdanning ved OSM Aviation Academy er 2 måneder innen fastsatt kursstart på www.osmaviationacademy.com, jf. § 2-1.</article><article class="numberedLegalP" data-numerator="2" id="kapittel-2-paragraf-6-nummer-2">(2) Testede og kvalifiserte søkere til OSM Aviation Academy blir rangert etter tidspunktet for søknaden. Søknaden er omfattende og er en god indikator på studentens motivasjon for å søke og å systematisere søknaden.</article><article class="numberedLegalP" data-numerator="3" id="kapittel-2-paragraf-6-nummer-3">(3) I det tilfelle hvor det er flere søkere til et kurs enn det er studieplasser, opprettes det en venteliste for inntak til kurset. Søkere som har vært gjennom inntaksprosessen og tilfredsstiller kravene for opptak, mottar skriftlig beskjed hvor de opplyses om sin plass på ventelisten. Plassen på ventelisten bestemmes av hvor mange som allerede var på ventelisten i det søkeren gjennomførte opptaksprosessen.</article><article class="numberedLegalP" data-numerator="4" id="kapittel-2-paragraf-6-nummer-4">(4) Blir det en ledig plass i det aktuelle kurset og søkeren er nummer en på ventelisten, sendes han/hun et inntaksbrev med tilbud om skoleplass på ordinær måte. Testede og kvalifiserte studenter som innleverer komplett søknad etter at kurset er fullt, blir tilbudt å stå på ventelisteplass til neste ledige kurs.</article></article><article class="legalArticle" data-lovdata-URL="LTI/forskrift/2018-12-13-2310/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Innpassing og fritak</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) En student kan innpasse beståtte emner fra annen godkjent fagskoleutdanning med samme antall fagskolepoeng i den utstrekning utdanningen oppfyller de faglige krav for emnet eller emnene det søkes innpassing for. Læringsutbyttebeskrivelsene, studieplan og EASA Part.FCL blir benyttet for å vurdere om studenten har rett på innpassing av et emne. Det kan ikke gis dobbel uttelling for samme faginnhold.</article><article class="numberedLegalP" data-numerator="2" id="kapittel-2-paragraf-7-nummer-2">(2) En student kan søke fritak for emne på grunnlag av annen dokumentert relevant utdanning og kompetanse. Dokumentasjon av realkompetanse kan også gi grunnlag for fritak. Fritaket skal bygge på en faglig vurdering av om søkerens helhetlige kompetanse samlet kan gi grunnlag for fritak for en del av fagskoleutdanningen. Slik kompetanse kan være opparbeidet gjennom arbeidsliv, frivillig sektor og utdanning. Den kan også være av annen formell, ikke-formell eller uformell art. Alt fritak skal være i tråd med EASA Part.FCL bestemmelser.</article><article class="numberedLegalP" data-numerator="3" id="kapittel-2-paragraf-7-nummer-3">(3) Søknad om innpassing eller fritak må fremsettes skriftlig på eget skjema innen en måned etter oppstart av emnet. Som dokumentasjon kreves attestert kopi av vitnemål eller kompetansebevis (eller tilsvarende) fra tilsvarende eller høyere utdanningsinstitusjon, samt beskrivelse av innholdet i emnet. Ved søknad på bakgrunn av realkompetanse må det framlegges dokumentasjon i form av f.eks. attester/bekreftelser eller annen dokumentasjon som godkjennes av Luftfartstilsynet. All innpassing og fritak skal være i tråd med EASA Part.FCL bestemmelser for kommersiell pilotutdanning.</article><article class="numberedLegalP" data-numerator="4" id="kapittel-2-paragraf-7-nummer-4">(4) Det er Opptakskomitéen som fatter vedtak om innpassing og fritak.</article></article><article class="legalArticle" data-lovdata-URL="LTI/forskrift/2018-12-13-2310/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Krav til politiattest</span></h3><article class="legalP" id="kapittel-2-paragraf-8-ledd-1">OSM Aviation Academy har ikke praksisopplæring eller klinisk undervisning, og det er derfor ikke krav om politiattest. Imidlertid vil det være et krav om uttømmende politiattest hvis studenten etter fullført utdanning ønsker å arbeide innenfor kommersiell luftfart. Derfor anbefaler OSM Aviation Academy at studenten innen studiestart kontakter sin nasjonale luftfartsmyndighet for å klarlegge hvilke spesifikke kriterier som gjelder for politiattest. Se norsk NAAs hjemmeside: www.luftfartstilsynet.no.</article></article><article class="legalArticle" data-lovdata-URL="LTI/forskrift/2018-12-13-2310/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Klage på vedtak om opptak, resultat av realkompetanse, innpassing og fritak</span></h3><article class="legalP" id="kapittel-2-paragraf-9-ledd-1">Vedtak om opptak og resultat av realkompetansevurdering kan påklages. Det samme gjelder vedtak om innpassing og fritak av emner. Forvaltningslovens regler om klageadgang kommer til anvendelse. Klagen sendes til OSM Aviation Academy. For prosedyren ved klagebehandling se kapittel 5 i denne forskrift.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2018-12-13-2310/KAPITTEL_3"><h2>Kapittel 3. Vurdering; prøve, eksamen og sensur</h2><article class="legalArticle" data-lovdata-URL="LTI/forskrift/2018-12-13-2310/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Vurdering</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) I henhold til den felleseuropeiske EASA-lovgivningen er det NAA som administrerer og sensurerer eksamen. Ytterligere informasjon om dette finnes på:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">https://www.easa.europa.eu/sites/default/files/dfu/Part-FCL.pdf</article></article></li><li data-li-identifier="b." data-name="b."><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">https://www. easa.europa.eu/newsroom-and-events/news/easa-publishes-consolidated-version-aircrew-regulation-and-quick-reference</article></article></li><li data-li-identifier="c." data-name="c."><article class="listArticle" id="kapittel-3-paragraf-1-nummer-1-punkt-3"><article class="legalP" id="kapittel-3-paragraf-1-nummer-1-punkt-3-ledd-1">Luftfartstilsynet.no.</article></article></li></ul></article><article class="numberedLegalP" data-numerator="2" id="kapittel-3-paragraf-1-nummer-2">(2) OSM Aviation Academy benevner de interne vurderingene som «prøver» og de eksterne vurderingene kontrollert av NAA som «eksamener».</article><article class="numberedLegalP" data-numerator="3" id="kapittel-3-paragraf-1-nummer-3">(3) Studenten vil motta relevant informasjon om OSM Aviation Academys prøve- og EASA eksamensregler den første uken på utdanningen. I tillegg finnes det informasjon om dette i studieplanen.</article><article class="numberedLegalP" data-numerator="4" id="kapittel-3-paragraf-1-nummer-4">(4) Studenten bør også selv sette seg inn i EASAs prosedyrer og regelverk for eksamen og sensur. Vurdering, eksamen og sensur må være i samsvar med EASA Part.FCL.</article><article class="numberedLegalP" data-numerator="5" id="kapittel-3-paragraf-1-nummer-5">(5) Studentenes kunnskaper, ferdigheter og generelle kompetanse blir prøvd og vurdert på en upartisk og faglig betryggende måte. Vurderingen skal sikre det faglige nivået ved vedkommende utdanning.</article><article class="numberedLegalP" data-numerator="6" id="kapittel-3-paragraf-1-nummer-6">(6) Det skal være ekstern evaluering av vurderingen eller vurderingsordningene. Dette kravet tilfredsstilles dels gjennom at svensk NAA utpeker sensorer ved de praktiske eksamenene, dels gjennom at sensorer for de teoretiske eksamenene godkjennes av luftfartsmyndigheten, og at de har en fastlagt prosent for «Bestått» som er 75&#xa0;% korrekte svar i testene. Disse vurderingsordningene har hjemmel i de felleseuropeiske luftfartsreglene, EASA Part.FCL.</article><article class="numberedLegalP" data-numerator="7" id="kapittel-3-paragraf-1-nummer-7">(7) Videre vil NAA utpeke Language Proficiency Assessors til LPA test, som er den obligatoriske språkfaglige vurderingen.</article></article><article class="legalArticle" data-lovdata-URL="LTI/forskrift/2018-12-13-2310/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Vurderingsformer</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) OSM Aviation Academy benytter under utdanningen følgende vurderingsformer: Skriftlig eksamen, muntlig eksamen, arbeidskrav, emneoppgaver, prosjektarbeid, praktisk og muntlig presentasjoner. Aktuelle vurderingsformer beskrives i studieplanen.</article><article class="numberedLegalP" data-numerator="2" id="kapittel-3-paragraf-2-nummer-2">(2) NAA benytter følgende vurderingsformer: skriftlig avkryssingsprøve (såkalt Multiple Choice) og praktisk flyveprøve.</article><article class="numberedLegalP" data-numerator="3" id="kapittel-3-paragraf-2-nummer-3">(3) Language Proficiency Assessment (LPA) er en muntlig eksamen av studentens ferdigheter i emnet Engelsk. Dette vil typisk bli avholdt i løpet av det tredje semesteret og under ingen omstendigheter senere enn ferdighetsprøven (skill test).</article></article><article class="legalArticle" data-lovdata-URL="LTI/forskrift/2018-12-13-2310/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Karaktersystem</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Vurderingsuttrykket ved avsluttende vurdering, eksamen, prøve, bedømmelse av oppgave eller annen vurdering skal være bestått/-ikke bestått i både teoretiske og praktiske eksamener og prøver. I teoriemner tilsvarer 75&#xa0;% korrekte svar i Multiple Choice vurderingen «Bestått».</article><article class="numberedLegalP" data-numerator="2" id="kapittel-3-paragraf-3-nummer-2">(2) I løpet av den praktiske NAA skill testen, og i samsvar med de interne progress checks av studenten, brukes også karakteren «delvis bestått» («Partial Pass») når bare en del av testen er bestått eller gjennomført. I dette tilfellet vil gjentakelse av skill test eller progress check bare være på den delen som er bedømt «delvis bestått». I tilfelle av en «ikke bestått» skill test, skal hele prøven gjennomføres på nytt.</article><article class="numberedLegalP" data-numerator="3" id="kapittel-3-paragraf-3-nummer-3">(3) LPA er gradert på en skala fra 1–6, hvor 1–3 er «ikke bestått» og 4–6 er «bestått». Grad 4 vil gi en gyldighet på 4 år, 5 vil gi en gyldighet på 6 år, A 6 vil gi ubegrenset gyldighet. LPA er vurdert i 6 områder, og individuelt gradert. Den laveste karakteren vil også være den samlede poengsummen. Denne vurderingen er kontrollert og gradert i samsvar med ICAO dokument 9835.</article></article><article class="legalArticle" data-lovdata-URL="LTI/forskrift/2018-12-13-2310/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Emnevurdering</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Det skal foretas en sluttvurdering av studentens læringsutbytte i hvert emne. Det skal være en helhetsvurdering av studentens kunnskaper, ferdigheter og generell kompetanse. Vurderingsgrunnlag og vurderingskriterier er beskrevet i de enkelte emnene i studieplanen.</article><article class="numberedLegalP" data-numerator="2" id="kapittel-3-paragraf-4-nummer-2">(2) Hvert emne har en emneansvarlig instruktør som sammen med alle emnets lærere foretar denne sluttvurdering.</article><article class="numberedLegalP" data-numerator="3" id="kapittel-3-paragraf-4-nummer-3">(3) Hvis en student vurderes til ikke bestått i et emne må emnet gjennomføres på nytt så langt det er mulig i overensstemmelse med EASA-reglene. Dette vil skje i forbindelse med emnets gjennomføringstakt.</article></article><article class="legalArticle" data-lovdata-URL="LTI/forskrift/2018-12-13-2310/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Rett til å gå opp til prøve og eksamen</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) En student har rett til å framstille seg til prøve hos OSM Aviation Academy og til eksamen hos NAA dersom all tidligere undervisning er bestått i emnet.</article><article class="numberedLegalP" data-numerator="2" id="kapittel-3-paragraf-5-nummer-2">(2) Studenter som er tatt opp til et studieprogram blir automatisk oppmeldt til NAA eksamen hvis de har fullført emnene med vurderingen bestått.</article><article class="numberedLegalP" data-numerator="3" id="kapittel-3-paragraf-5-nummer-3">(3) En student har rett til å framstille seg fire ganger til samme NAA teorieksamen. Dersom en student ikke møter til eksamen, ikke leverer svar, møter for sent opp til eksamen, eller møter til eksamen, men trekker seg underveis, regnes det som om studenten har gått opp til eksamen en gang med mindre studenten kan dokumentere gyldig fravær. På praktiske eksamener er antall eksamensforsøk ubegrenset.</article><article class="numberedLegalP" data-numerator="4" id="kapittel-3-paragraf-5-nummer-4">(4) Når en student ikke fullfører studiet eller et emne innen normert studietid, gjelder retten til å fullføre ATPL (A) i maksimalt 36 måneder etter at studenten har påbegynt utdanningen. Dessuten finnes en begrensning på maksimalt 18 måneder fra første myndighetskontrollerte ATPL eksamen og til at studenten har bestått alle myndighetskontrollerte ATPL eksamener. Skjer ikke dette, vil eksamen bli erklært ugyldig. Disse reglene er hjemlet i EASA Part.FCL.</article><article class="numberedLegalP" data-numerator="5" id="kapittel-3-paragraf-5-nummer-5">(5) Informasjon om eksamensordning er beskrevet i eksamensforskrift som er en del av studieplanen.</article><article class="numberedLegalP" data-numerator="6" id="kapittel-3-paragraf-5-nummer-6">(6) Utdanningen til trafikkflyger er regulert av og underlagt EASA Part.FCL-lovgivning.</article></article><article class="legalArticle" data-lovdata-URL="LTI/forskrift/2018-12-13-2310/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Gyldig fravær ved prøve og eksamen</span></h3><article class="legalP" id="kapittel-3-paragraf-6-ledd-1">Hvis en student blir syk til prøve og eksamen skal vedkommende gi skolen beskjed snarest mulig. Skolen kan begjære at studenten legger frem legeerklæring. Studenten må legge frem legeerklæringen senest 5 virkedager etter den aktuelle prøven eller eksamen. Andre akseptable grunner for gyldig fravær ved prøve og eksamen er blant annet familiemedlemmers eller nære slektninger alvorlige sykdom eller død.</article></article><article class="legalArticle" data-lovdata-URL="LTI/forskrift/2018-12-13-2310/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Utsatt prøve og eksamen</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) En student som har dokumentert gyldig fravær ved ordinær prøve eller eksamen har rett til å gå opp til en utsatt (senere) prøve eller eksamen. Gyldig fravær vil ikke telle som et forsøk på eksamen.</article><article class="numberedLegalP" data-numerator="2" id="kapittel-3-paragraf-7-nummer-2">(2) En student som vurderes til ikke bestått har rett til ny eksamen ved første etterfølgende eksamensperiode, i alt fire forsøk ved teoriemner og ubegrenset antall forsøk ved praktiske flyemner.</article></article><article class="legalArticle" data-lovdata-URL="LTI/forskrift/2018-12-13-2310/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Gjennomføring av eksamen etter avbrutt studium</span></h3><article class="legalP" id="kapittel-3-paragraf-8-ledd-1">En student som har brutt ordinær studieprogresjon og kommer tilbake ved en senere anledning for å fullføre utdannelsen, må inngå skriftlig avtale med fagskolen om hvilke eksamener som skal gjennomføres dersom det er mulig ifølge EASA Part.FCL, jf. § 3-5 (4) i denne forskriften.</article></article><article class="legalArticle" data-lovdata-URL="LTI/forskrift/2018-12-13-2310/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Tilrettelegging for studenter med særskilt behov</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) Skolen vil, så langt det er mulig og rimelig, tilrettelegge prøve og eksamen for studenter med særskilte behov. Tilretteleggingen må ikke føre til en reduksjon av de faglige krav som stilles ved det enkelte studium.</article><article class="numberedLegalP" data-numerator="2" id="kapittel-3-paragraf-9-nummer-2">(2) Spesiell tilrettelegging ved eksamen må være i samsvar med EASA-lovgivningen. Hvert tilfelle må vurderes konkret med bistand fra NAA.</article><article class="numberedLegalP" data-numerator="3" id="kapittel-3-paragraf-9-nummer-3">(3) Særordninger kan være spesiell fysisk tilrettelegging, bruk av særskilte hjelpemidler og/eller utvidet tid til eksamen, eller i spesielle tilfeller alternativ eksamensform. Eksempler er bruk av elektronisk utstyr, skrivehjelp, muntlig eksamen i stedet for skriftlig, ekstra pauser med mulighet for å hvile, ammepauser etc.</article><article class="numberedLegalP" data-numerator="4" id="kapittel-3-paragraf-9-nummer-4">(4) Studenter som av medisinske eller andre grunner har behov for spesiell tilrettelegging ved eksamen, må sende en skriftlig søknad til skolen senest en uke før eksamen.</article><article class="numberedLegalP" data-numerator="5" id="kapittel-3-paragraf-9-nummer-5">(5) Søknaden må inneholde dokumentasjon i form av legeattest eller attest fra en sakkyndig person som bekrefter behovet for særskilt tilrettelegging. Sakkyndig person kan for eksempel være lege, psykolog eller logoped.</article><article class="numberedLegalP" data-numerator="6" id="kapittel-3-paragraf-9-nummer-6">(6) Søknad om spesiell tilrettelegging behandles individuelt av skolens ledelse. Kandidaten kan klage på skolens vedtak i henhold til forskriftens kapittel 5.</article></article><article class="legalArticle" data-lovdata-URL="LTI/forskrift/2018-12-13-2310/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-3-paragraf-10-nummer-1">(1) NAA oppnevner eksterne sensorer til praktisk flyeksamen. NAA godkjenner eksterne sensorer til teoretiske prøver. Interne sensorer godkjennes av skolesjef, såkalt Head of Training (HT).</article><article class="numberedLegalP" data-numerator="2" id="kapittel-3-paragraf-10-nummer-2">(2) Ekstern teorisensor skal ikke være ansatt ved OSM Aviation Academy eller ha hatt undervisning eller veiledning ved OSM Aviation Academy inneværende studieår. Ekstern praktisk sensor skal ikke ha gjennomført mer enn 25&#xa0;% av studentens totale flytrening, og kan da gjennomføre praktisk flyprøve med elever han/hun selv har trent med hjemmel i EASA Part.FCL.</article><article class="numberedLegalP" data-numerator="3" id="kapittel-3-paragraf-10-nummer-3">(3) Ekstern sensor må ha relevant utdanning og godkjenning av NAA. Dette er med hjemmel i EASA Part.FCL.</article><article class="numberedLegalP" data-numerator="4" id="kapittel-3-paragraf-10-nummer-4">(4) Sensur skal foreligge innen tre uker etter eksamen</article></article><article class="legalArticle" data-lovdata-URL="LTI/forskrift/2018-12-13-2310/§3-11" data-name="§3-11" id="kapittel-3-paragraf-11"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">Klage på formelle feil ved prøve og eksamen</span></h3><article class="numberedLegalP" data-numerator="1" id="kapittel-3-paragraf-11-nummer-1">(1) En student som har vært oppe til eksamen, prøve eller annet arbeid som bedømmes med karakter, kan klage over formelle feil.</article><article class="numberedLegalP" data-numerator="2" id="kapittel-3-paragraf-11-nummer-2">(2) Sensurvedtaket skal oppheves hvis det er begått feil som kan ha hatt betydning for studentens prestasjon eller bedømmelsen av denne. Ny sensur gjennomføres hvis feilen kan rettes opp ved ny sensur av innleverte arbeider. I motsatt fall holdes ny eksamen, prøve eller lignende med nye sensorer. Karakterfastsetting ved ny sensur etter paragrafen her kan påklages etter reglene i kapittel 5 i denne forskriften.</article><article class="numberedLegalP" data-numerator="3" id="kapittel-3-paragraf-11-nummer-3">(3) Er krav om begrunnelse for eller klage over karakterfastsettingen fremsatt, løper klagefristen etter første ledd fra studenten har fått begrunnelsen eller endelig avgjørelse av klagen foreligger.</article><article class="numberedLegalP" data-numerator="4" id="kapittel-3-paragraf-11-nummer-4">(4) Fagskolen eller klageinstansen kan bestemme at det skal foretas ny sensur eller holdes ny eksamen, prøve eller lignende hvis det er begått formelle feil som kan ha hatt betydning for én eller flere studenters prestasjon eller bedømmelse av denne.</article><article class="numberedLegalP" data-numerator="5" id="kapittel-3-paragraf-11-nummer-5">(5) Lokal klagenemnd er klageinstans for fagskolens vedtak etter paragrafen her.</article><article class="numberedLegalP" data-numerator="6" id="kapittel-3-paragraf-11-nummer-6">(6) Klage på eksamen som er administrert og gjennomført av NAA i henhold til EASA-lovgivningen må klages etter NAAs klageregler. Se kapittel 5 i denne forskriften.</article></article><article class="legalArticle" data-lovdata-URL="LTI/forskrift/2018-12-13-2310/§3-12" data-name="§3-12" id="kapittel-3-paragraf-12"><h3 class="legalArticleHeader"><span class="legalArticleValue">§ 3-12</span>. <span class="legalArticleTitle">Rett til begrunnelse. Klage over karakterfastsetting</span></h3><article class="numberedLegalP" data-numerator="1" id="kapittel-3-paragraf-12-nummer-1">(1) Studenten har rett til å få en begrunnelse for karakterfastsettingen. Ved muntlig prøve eller eksamen eller ved bedømmelse av praktiske ferdigheter må krav om slik begrunnelse fremsettes umiddelbart etter at karakteren er meddelt. Hvis karakteren kunngjøres elektronisk og studenten kan kreve begrunnelse på tilsvarende måte, må krav om begrunnelse fremsettes innen én uke fra karakteren blir kunngjort. Ved annen type kunngjøring må krav om begrunnelse fremsettes innen én uke fra studenten fikk kjennskap til karakteren, men likevel ikke mer enn tre uker fra karakteren ble kunngjort.</article><article class="numberedLegalP" data-numerator="2" id="kapittel-3-paragraf-12-nummer-2">(2) Begrunnelsen skal være gitt innen to uker etter at studenten har bedt om dette. Dersom begrunnelsen ikke kan gis innen to uker, skal studenten varsles om dette og samtidig få oppgitt når begrunnelsen kan ventes. I begrunnelsen skal det gjøres rede for de generelle prinsippene som er lagt til grunn for bedømmelsen og for bedømmelsen av studentens prestasjon. Begrunnelsen kan gis muntlig eller skriftlig.</article><article class="numberedLegalP" data-numerator="3" id="kapittel-3-paragraf-12-nummer-3">(3) Hvis det er gitt skriftlige retningslinjer for bedømmelsen, skal disse være tilgjengelige for studentene etter at karakteren er fastsatt.</article><article class="numberedLegalP" data-numerator="4" id="kapittel-3-paragraf-12-nummer-4">(4) En student kan klage skriftlig over karakteren innen tre uker etter at eksamensresultatet er kunngjort. Ny sensur skal da foretas. Ved ny sensur skal sensorene ikke få opprinnelig karakter, sensors begrunnelse for denne eller studentens begrunnelse for klagen. Er det fremsatt krav om begrunnelse eller klage over formelle feil, løper klagefristen etter denne paragrafen fra studenten har fått begrunnelsen eller endelig avgjørelse av klagen foreligger. Ved bruk av løpende vurdering kan fagskolen bestemme om studenten skal fremsette klage etter vurdering av separat prøve, oppgave eller annet arbeid som bedømmes med karakter, eller om klage skal fremsettes når resultatet fra emne er kunngjort.</article><article class="numberedLegalP" data-numerator="5" id="kapittel-3-paragraf-12-nummer-5">(5) Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages.</article><article class="numberedLegalP" data-numerator="6" id="kapittel-3-paragraf-12-nummer-6">(6) Karakterfastsetting ved ny sensur etter paragrafen her kan ikke påklages.</article><article class="numberedLegalP" data-numerator="7" id="kapittel-3-paragraf-12-nummer-7">(7) Klage på eksamen som er sensurert av NAA i henhold til EASA-lovgivningen må klages etter NAAs klageregler. Se kapittel 5 i denne forskriften.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2018-12-13-2310/KAPITTEL_4"><h2>Kapittel 4. Disiplinære sanksjoner</h2><article class="legalArticle" data-lovdata-URL="LTI/forskrift/2018-12-13-2310/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Juks eller forsøk på juks</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Det blir vurdert som juks dersom en student forsettlig eller grovt uaktsomt handler i strid med forskrifter og retningslinjer for eksamen og vurdering eller regler om kildebruk bestemt av OSM Aviation Academy.</article><article class="numberedLegalP" data-numerator="2" id="kapittel-4-paragraf-1-nummer-2">(2) Dersom det under eksamen eller andre vurderingssituasjoner oppstår mistanke om juks, skal studenten straks gjøres oppmerksom på at han/hun vil bli rapportert til administrasjonen ved skolen for videre behandling. Dette gjelder også for studenten som eventuelt yter hjelp. Studenten kan da velge om han/hun vil fortsette eller avbryte eksamen.</article><article class="numberedLegalP" data-numerator="3" id="kapittel-4-paragraf-1-nummer-3">(3) Har en student forsettlig jukset eller grovt uaktsomt jukset eller forsøkt å jukse, kan styret beslutte at vurderingen annulleres. Styret kan vedta at studenten kan utestenges fra OSM Aviation Academy og fratas retten til å gå opp til eksamen i inntil ett år. Det er lokal klagenemnd som fatter vedtak om annullering og eventuelle disiplinære sanksjoner.</article></article><article class="legalArticle" data-lovdata-URL="LTI/forskrift/2018-12-13-2310/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Annullering av prøve eller eksamen m.m.</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Styret kan annullere resultatet av en eksamen, prøve eller annet arbeid som bedømmes med karakter som en student har fått adgang til å avlegge ved å benytte et falskt vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i. Styret kan også annullere resultatet av en eksamen, prøve eller lignende og godkjenningen av et emne dersom en student forsettlig eller grovt uaktsomt har jukset, eller forsettlig har forsøkt å jukse, i forbindelse med eksamen, prøven eller lignende eller under gjennomføringen av emnet.</article><article class="numberedLegalP" data-numerator="2" id="kapittel-4-paragraf-2-nummer-2">(2) Styret kan annullere fritak for eller innpassing av utdanning og kompetanse som en student har fått ved å benytte et falskt vitnemål, andre falske dokumenter eller annen form for uredelig opptreden.</article><article class="numberedLegalP" data-numerator="3" id="kapittel-4-paragraf-2-nummer-3">(3) Vedtak om annullering etter første og annet ledd kan påklages av studenten til Nasjonal klagenemnd for fagskoleutdanning.</article><article class="numberedLegalP" data-numerator="4" id="kapittel-4-paragraf-2-nummer-4">(4) Adgangen til annullering foreldes ikke.</article><article class="numberedLegalP" data-numerator="5" id="kapittel-4-paragraf-2-nummer-5">(5) Etter at det foreligger vedtak om annullering, skal eventuelle vitnemål eller karakterutskrifter leveres tilbake til fagskolen. Et endelig vedtak om annullering etter første eller annet ledd utgjør et særlig tvangsgrunnlag etter tvangsfullbyrdelsesloven kapittel 13.</article></article><article class="legalArticle" data-lovdata-URL="LTI/forskrift/2018-12-13-2310/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Utestengning og bortvisning</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) En student som tross skriftlig advarsel fra fagskolen, gjentatte ganger opptrer på en måte som virker grovt forstyrrende for medstudenters arbeid, eller for virksomheten ved skolen ellers, kan etter vedtak av styret ved klagenemnda bortvises fra fagskolen i inntil ett år. Hvis en student på tross av skriftlig advarsel fra fagskolen ikke etterkommer et vedtak om bortvisning, kan styret ved klagenemnda vedta å utestenge studenten fra utdanningen i inntil ett år.</article><article class="numberedLegalP" data-numerator="2" id="kapittel-4-paragraf-3-nummer-2">(2) Styret kan vedta at en student som har skapt fare for liv eller helse, eller har opptrådt grovt usømmelig overfor noen som studenten har møtt i forbindelse med undervisning eller praksisopplæring, skal utestenges fra fagskoleutdanning med undervisning og praksisstudier og fratas retten til å gå opp til eksamen i slik utdanning ved fagskolen i inntil tre år. Det samme gjelder dersom en student har brutt lovfestet taushetsplikt.</article><article class="numberedLegalP" data-numerator="3" id="kapittel-4-paragraf-3-nummer-3">(3) Styret kan vedta at en student som har benyttet et falskt vitnemål, andre falske dokumenter eller annen form for uredelig opptreden, eller som har jukset eller forsøkt å jukse, skal utestenges fra all utdanning ved fagskolen og fratas retten til å gå opp til eksamen ved fagskolen i inntil ett år. Tilsvarende gjelder for en student som forsettlig har medvirket.</article><article class="numberedLegalP" data-numerator="4" id="kapittel-4-paragraf-3-nummer-4">(4) Et vedtak om å bortvise eller utestenge en student kan bare treffes med minst to tredjedels flertall i styret og må være i samsvar med EASA Part.FCL. Vedtaket kan påklages til Nasjonal klagenemnd for fagskoleutdanning.</article><article class="numberedLegalP" data-numerator="5" id="kapittel-4-paragraf-3-nummer-5">(5) Studenten må være klar over at utestenging og bortvisning kan medføre utfordringer for å fullføre alle teorieksamener, da det følger den felleseuropeiske EASA-lovgivning at tidsrammen for å bestå samtlige teorieksamener er 18 måneder.</article></article><article class="legalArticle" data-lovdata-URL="LTI/forskrift/2018-12-13-2310/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Vurdering av skikkethet</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Såfremt Departementet gir forskrift om skikkethetsvurdering vil punktene 2–5 gjelde:</article><article class="numberedLegalP" data-numerator="2" id="kapittel-4-paragraf-4-nummer-2">(2) Vitnemål for fullført utdanning forutsetter at studenten er vurdert som skikket for yrket.</article><article class="numberedLegalP" data-numerator="3" id="kapittel-4-paragraf-4-nummer-3">(3) Styret kan vedta at en student ikke er skikket for yrket. Blir det fattet et slikt vedtak, kan studenten utestenges fra utdanningen i inntil fem år.</article><article class="numberedLegalP" data-numerator="4" id="kapittel-4-paragraf-4-nummer-4">(4) Et vedtak om at en student ikke er skikket for et yrke og et vedtak om å utestenge en student fra fagskoleutdanning som følge av at studenten ikke er skikket for yrket, kan bare treffes med minst to tredjedels flertall i styret.</article><article class="numberedLegalP" data-numerator="5" id="kapittel-4-paragraf-4-nummer-5">(5) Studenten har rett til å uttale seg helt fram til styret fatter et vedtak, og vedtaket kan påklages til Nasjonal klagenemnd for fagskoleutdanning.</article></article><article class="legalArticle" data-lovdata-URL="LTI/forskrift/2018-12-13-2310/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Uttalerett ved vurdering av disiplinære sanksjoner</span></h3><article class="legalP" id="kapittel-4-paragraf-5-ledd-1">En student har rett til å uttale seg før det treffes vedtak om bortvisning, skikkethet eller utestenging. Prosess angående disiplinære forløp er beskrevet i skolens Operations Manual (OM).</article></article></section><section class="section" data-name="kap5" id="kapittel-5" data-lovdata-URL="LTI/forskrift/2018-12-13-2310/KAPITTEL_5"><h2>Kapittel 5. Klage og klagebehandling</h2><article class="legalArticle" data-lovdata-URL="LTI/forskrift/2018-12-13-2310/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Klagerett</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Forvaltningslovens regler om klage og omgjøring kapittel VI kommer til anvendelse ved klage på avgjørelser nevnt i § 5-1 (2).</article><article class="numberedLegalP" data-numerator="2" id="kapittel-5-paragraf-1-nummer-2">(2) Klager på vedtak fattet av NAA må adresseres til NAA som er rette organ for slike klager. Slike klager må følge retningslinjene og frister som NAA har satt. Dette gjelder også for klager på eksamener som er arrangert og sensurert av NAA. Klager over NAA vedtak, fremmes gjennom skolen da NAA ønsker at denne kontakt går via skolen og ikke direkte til NAA.</article><article class="numberedLegalP" data-numerator="3" id="kapittel-5-paragraf-1-nummer-3">(3) Studentene har rett til å klage på enkeltvedtak. Som enkeltvedtak regnes alle avgjørelser som berører studentenes plikter og rettigheter tatt av styret og skolens administrative ledelse.</article><article class="numberedLegalP" data-numerator="4" id="kapittel-5-paragraf-1-nummer-4">(4) Avgjørelser om opptak til studiet, avslag på søknad om fritak for deler av utdanningen, annullering av eksamen eller prøve, og anvendelse av disiplinærsanksjoner er blant vedtak studenten kan klage på.</article><article class="numberedLegalP" data-numerator="5" id="kapittel-5-paragraf-1-nummer-5">(5) Studenten har krav på en skriftlig begrunnelse av de enkeltvedtak som angår ham/henne.</article></article><article class="legalArticle" data-lovdata-URL="LTI/forskrift/2018-12-13-2310/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Klagefrist</span></h3><article class="legalP" id="kapittel-5-paragraf-2-ledd-1">Klagefrist på alle enkeltvedtak er 3 (tre) uker etter at studenten har mottatt vedtaket. Dersom studenten har bedt om begrunnelse for vedtaket, gjelder klagefristen fra begrunnelsen er mottatt. Klager har rett til å få svar på klagen senest innen en måned. Dersom klagebehandlingen tar lengre tid, skal klager underrettes om dette skriftlig.</article></article><article class="legalArticle" data-lovdata-URL="LTI/forskrift/2018-12-13-2310/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Fremgangsmåte og klagens innhold</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Alle klager skal sendes til OSM Aviation Academy (underinstansen) som kan oppheve eller endre vedtaket dersom en gjennomgang av klagegrunnen viser at det er grunnlag for dette. Underinstansen kan også avvise klagen dersom vilkårene for å ta klagen til behandling ikke er oppfylt.</article><article class="numberedLegalP" data-numerator="2" id="kapittel-5-paragraf-3-nummer-2">(2) Den skriftlige klagen må inneholde:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-3-nummer-2-punkt-1"><article class="legalP" id="kapittel-5-paragraf-3-nummer-2-punkt-1-ledd-1">Klagers navn og adresse</article></article></li><li data-li-identifier="b." data-name="b."><article class="listArticle" id="kapittel-5-paragraf-3-nummer-2-punkt-2"><article class="legalP" id="kapittel-5-paragraf-3-nummer-2-punkt-2-ledd-1">Angivelse av hvilket vedtak det klages over</article></article></li><li data-li-identifier="c." data-name="c."><article class="listArticle" id="kapittel-5-paragraf-3-nummer-2-punkt-3"><article class="legalP" id="kapittel-5-paragraf-3-nummer-2-punkt-3-ledd-1">Hva klagen gjelder og begrunnelse for denne</article></article></li><li data-li-identifier="d." data-name="d."><article class="listArticle" id="kapittel-5-paragraf-3-nummer-2-punkt-4"><article class="legalP" id="kapittel-5-paragraf-3-nummer-2-punkt-4-ledd-1">Ved klage på karakter må denne begrunnes i forhold til omtale av læringsutbytte</article></article></li><li data-li-identifier="e." data-name="e."><article class="listArticle" id="kapittel-5-paragraf-3-nummer-2-punkt-5"><article class="legalP" id="kapittel-5-paragraf-3-nummer-2-punkt-5-ledd-1">Dato og underskrift.</article></article></li></ul></article></article><article class="legalArticle" data-lovdata-URL="LTI/forskrift/2018-12-13-2310/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Klageordning og klageorgan</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) Styret skal opprette en fast klagenemnd som behandler klager over enkeltvedtak som definert i § 5-1 (2) i denne forskrift.</article><article class="numberedLegalP" data-numerator="2" id="kapittel-5-paragraf-4-nummer-2">(2) Skolens klagenemnd skal ha fem medlemmer med personlige varamedlemmer. Lederen og varamedlemmet for lederen skal fylle de lovbestemte kravene for lagdommere. Lederen og varamedlemmet for lederen skal ikke være ansatt ved fagskolen. To av medlemmene skal være studenter, som velges av og blant studentene gjennom urnevalg.</article><article class="numberedLegalP" data-numerator="3" id="kapittel-5-paragraf-4-nummer-3">(3) Den lokale klagenemndas medlemmer utenom studentrepresentantene med vara, velges for fire år av gangen. Studentrepresentantene med vara velges for ett år av gangen.</article><article class="numberedLegalP" data-numerator="4" id="kapittel-5-paragraf-4-nummer-4">(4) Klagenemnda er vedtaksfør når lederen eller varamedlemmet for lederen og to andre medlemmer er tilstede. Klagenemnda innkalles og møtes etter behov.</article><article class="numberedLegalP" data-numerator="5" id="kapittel-5-paragraf-4-nummer-5">(5) OSM Aviation Academy er som fagskole for utdanning av kommersielle piloter, underlagt både fagskoleloven og den felleseuropeiske EASA-lovgivning. Enkeltvedtak som påklages må derfor vurderes opp mot både fagskoleloven og EASA-lovgivningen. Ved motstrid vil EASA-lovgivningen gå foran fagskoleloven, jfr. EØS-loven § 2. Klagenemndas avgjørelser av enkeltvedtak må være i samsvar med EASA Part.FCL.</article><article class="numberedLegalP" data-numerator="6" id="kapittel-5-paragraf-4-nummer-6">(6) Den lokale klagenemnd kan ikke endre vedtak som gjelder klage over eksamenskarakter, jf. forskriftens § 3-12. Dette er begrunnet med at det er NAA som administrerer og sensurerer både teoretisk og praktisk eksamen basert på fastlagte kriterier innenfor europeisk luftfart jf. EASA-lovgivningen.</article><article class="numberedLegalP" data-numerator="7" id="kapittel-5-paragraf-4-nummer-7">(7) Vedtak i saker som berører annullering av eksamen, utestenging og bortvisning, samt andre forhold som definert i fagskoleloven § 24 – § 25, kan påklages til Nasjonal klagenemnd for fagskoleutdanning.</article></article><article class="legalArticle" data-lovdata-URL="LTI/forskrift/2018-12-13-2310/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Veiledning, hjelp og støtte</span></h3><article class="numberedLegalP" data-numerator="1" id="kapittel-5-paragraf-5-nummer-1">(1) Skolen skal informere studenten om klageadgang, klagefrist, klageinstans og fremgangsmåte ved klage, samt retten til å se sakens dokumenter. Denne informasjonen skal gis i alle enkeltvedtak.</article><article class="numberedLegalP" data-numerator="2" id="kapittel-5-paragraf-5-nummer-2">(2) Studenten kan få hjelp og støtte fra skolens administrasjon til utforming av en skriftlig klage. Dersom klagen gjelder en disiplinær sanksjon har studenten rett til å få bistand i alle trinn av saksbehandlingen, for eksempel av studentrepresentant.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2018-12-13-2310/KAPITTEL_6"><h2>Kapittel 6. Dokumentasjon</h2><article class="legalArticle" data-lovdata-URL="LTI/forskrift/2018-12-13-2310/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Fagskolen utsteder vitnemål om fullført fagskoleutdanning.</article><article class="numberedLegalP" data-numerator="2" id="kapittel-6-paragraf-1-nummer-2">(2) En student som ikke har fullført fagskoleutdanningen, kan be om karakterutskrift som viser beståtte emner og eksamener.</article><article class="numberedLegalP" data-numerator="3" id="kapittel-6-paragraf-1-nummer-3">(3) På vitnemålet beskrives overordnet læringsutbytte iht. NKR-nivået (NKR = Norsk kvalifikasjonsrammeverk for livslang læring), de emner som inngår i utdanningen med emnets omfang og karakteren som er oppnådd.</article><article class="numberedLegalP" data-numerator="4" id="kapittel-6-paragraf-1-nummer-4">(4) Det skilles mellom fagskole 1 på nivå 5 for studier med normert tid på inntil et år og fagskole 2 på nivå 5 for studier med normert tid på to år.</article><article class="numberedLegalP" data-numerator="5" id="kapittel-6-paragraf-1-nummer-5">(5) På vitnemålet skal antall oppnådde fagskolepoeng, fagretning, fordypning og tittel med beskrivelse av innholdet på hovedprosjektet fremgå.</article></article><article class="legalArticle" data-lovdata-URL="LTI/forskrift/2018-12-13-2310/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Tilknyttingskrav for utstedelse av vitnemål</span></h3><article class="legalP" id="kapittel-6-paragraf-2-ledd-1">For at OSM Aviation Academy skal kunne utstede vitnemål eller annen dokumentasjon for fullført utdanning, må minst 30 av fagskolepoengene som skal inngå i beregningsgrunnlaget, være avlagt ved fagskolen. Det er normalt den siste fagskolen som har en student før fullført utdanningsløp, som har ansvaret for å utstede vitnemålet. Ved innpassing mellom fagskoler kan det avtales særskilte ordninger for utstedelse av vitnemål mellom de berørte fagskolene.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2018-12-13-2310/KAPITTEL_7"><h2>Kapittel 7. Avsluttende bestemmelser</h2><article class="legalArticle" data-lovdata-URL="LTI/forskrift/2018-12-13-2310/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Mindre endringer i forskrift</span></h3><article class="legalP" id="kapittel-7-paragraf-1-ledd-1">Styret ved OSM Aviation Academy har rett til å gjøre mindre endringer i denne forskriften slik at den er i tråd med gjeldende lover og tilhørende forskrifter, samt krav som er framsatt av Nasjonalt organ for kvalitet i utdanningen (NOKUT).</article></article><article class="legalArticle" data-lovdata-URL="LTI/forskrift/2018-12-13-2310/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Denne forskrift trer i kraft 1. januar 2019.</article></article></section></main></body></html>