<!DOCTYPE html><html lang="no"><head><title>Forskrift om endring i forskrift om byggesak (byggesaksforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-11-06-1674</dd><dt class="dokid">DokumentID</dt><dd class="dokid">LTI/forskrift/2018-11-06-1674</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2018-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-03-26-488</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§22-3</li><li>lov/2008-06-27-71/§23-8</li></ul></dd><dt class="dateOfPublication">Kunngjort</dt><dd class="dateOfPublication">2018-11-12 14:25</dd><dt class="lastupdated">Rettet</dt><dd class="lastupdated">2018-11-13 (hjemmel), 04.12.2018 (se nederst).</dd><dt class="journalNumber">Journalnummer</dt><dd class="journalNumber">2018-0981</dd><dt class="titleShort">Korttittel</dt><dd class="titleShort">Endr. i byggesaksforskriften</dd><dt class="title">Tittel</dt><dd class="title">Forskrift om endring i forskrift om byggesak (byggesaksforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 6. november 2018 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 22-3 og § 23-8.</dd><dt class="refid">RefID</dt><dd class="refid">forskrift/2018-11-06-1674</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om byggesak (byggesaksforskriften)<ul class="tocSubUl"><li>I<ul class="tocSubUl"><li>§ 9-1. Generelle krav</li><li>§ 11-1. Kvalifikasjonskrav og dokumentasjon av kvalifikasjoner</li><li>§ 11-3. Krav til utdanning og praksis</li><li>§ 13-5. Godkjenningsområder for sentral godkjenning av foretak</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2018-11-06-1674" id="dokument"><h1>Forskrift om endring i forskrift om byggesak (byggesaksforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2018-11-06-1674/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mars 2010 nr. 488 om byggesak (byggesaksforskriften) gjøres følgende endringer:</article> <article class="defaultP" margin-top="true">§ 1-2 ny bokstav e skal lyde:</article><article class="legalP" id="kapittel-1-ledd-2"><i>faglig ledelse:</i> en eller flere personer i foretaket som oppfyller kravene til kvalifikasjoner i kapittel 11, og som har myndighet til å ta beslutninger av betydning for oppfyllelse av krav i plan- og bygningsloven ved gjennomføring av søknadspliktige tiltak</article> <article class="defaultP" margin-top="true">Nåværende bokstav e til j blir bokstav f til ny bokstav k.</article> <article class="defaultP" margin-top="true">§ 9-1 skal lyde:</article><article class="futureLegalArticle" data-name="§9-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Generelle krav</span></span><article class="legalP" id="kapittel-1-foreslåttparagraf-1-ledd-1">Foretak som erklærer ansvarsrett for oppgaver som ansvarlig søker, prosjekterende, utførende eller kontrollerende i tiltak som krever ansvarsrett, skal ha gjennomføringsevne for oppgaver som er omfattet av ansvarsretten, og oppfylle forskriftens krav til kvalitetssikringsrutiner og kvalifikasjoner.</article><article class="legalP" id="kapittel-1-foreslåttparagraf-1-ledd-2">Sentral godkjenning for ansvarsrett er frivillig. Det er ikke tillatt å stille vilkår om sentral godkjenning ved offentlige anskaffelser, eller for å få tillatelser etter plan- og bygningsloven eller annet regelverk.</article><article class="legalP" id="kapittel-1-foreslåttparagraf-1-ledd-3">Foretak som søker sentral godkjenning, skal ha en organisasjon med gjennomføringsevne for oppgaver som er omfattet av godkjenningsområdet, og oppfylle forskriftens krav til kvalitetssikringsrutiner og kvalifikasjoner.</article></article> <article class="defaultP" margin-top="true">§ 9-2 overskriften skal lyde:</article> <article class="defaultP" margin-top="true"><i>Krav til foretak</i></article> <article class="defaultP" margin-top="true">§ 9-2 andre ledd skal lyde:</article><article class="legalP" id="kapittel-1-ledd-3">Foretak skal være registrert i Foretaksregisteret eller Enhetsregisteret. Foretak fra annen EØS-stat eller land omfattet av WTO-avtalen som ikke er registrert i Foretaksregisteret eller Enhetsregisteret, må være registrert i tilsvarende foretaksregister eller bransjeregister i annen EØS-stat.</article> <article class="defaultP" margin-top="true">§ 11-1 skal lyde:</article><article class="futureLegalArticle" data-name="§11-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">Kvalifikasjonskrav og dokumentasjon av kvalifikasjoner</span></span><article class="legalP" id="kapittel-1-foreslåttparagraf-2-ledd-1">I erklæring om ansvarsrett skal foretaket bekrefte at faglig ledelse oppfyller krav til relevant utdanning og praksis som følger av kapittel 11, og at faglig ledelse i tiltaket benytter personell med nødvendige og relevante kvalifikasjoner for å gjennomføre det aktuelle tiltaket på en forsvarlig måte slik at krav gitt i eller med hjemmel i plan- og bygningsloven ivaretas. Ved tilsyn skal foretaket dokumentere at faglig ledelse oppfyller krav til utdanning og praksis som angitt i § 11-3.</article><article class="legalP" id="kapittel-1-foreslåttparagraf-2-ledd-2">Ved søknad om sentral godkjenning for ansvarsrett skal foretaket dokumentere at faglig ledelse er fast ansatt i foretaket og oppfyller krav til relevant utdanning og praksis som er tilpasset det omsøkte godkjenningsområde. Kravene kan dokumenteres på følgende måte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">Utdanning kan dokumenteres ved å legge frem kopi av vitnemål eller kvalifikasjonsbevis som er utstedt av offentlig myndighet i Norge eller annen EØS-stat, og som viser relevant utdanning.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">Praksis kan dokumenteres ved referanseprosjekter, attester eller erklæring om ansvarsrett.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">Ansettelse kan dokumenteres ved å legge frem skriftlige arbeidsavtaler i henhold til arbeidsmiljøloven § 14-5 og § 14-6.</article></article></li></ul></article><article class="legalP" id="kapittel-1-foreslåttparagraf-2-ledd-3">Ved erklæring av ansvarsrett, tilsyn med kvalifikasjonene til ansvarlig foretak og vurdering av tilbaketrekking etter § 6-9 første ledd bokstav c, skal relevant sentral godkjenning normalt legges til grunn av kommunen.</article></article> <article class="defaultP" margin-top="true">§ 11-2 første ledd skal lyde:</article><article class="legalP" id="kapittel-1-ledd-4">Foretak som påtar seg ansvarsrett i byggesak, skal ha faglig ledelse med eksamen eller annen bestått prøve som er relevant for foretakets ansvarsrett. Følgende alternative utdanningsnivåer skal være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">fag- eller svennebrev, eller tilsvarende</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">mesterbrev eller tilsvarende</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">høyere fagskolegrad med 120 studiepoeng, eller tilsvarende</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">bachelorgrad i ingeniørutdanning, høgskolegrad eller tilsvarende grad med 180 studiepoeng, eller tilsvarende</article></article></li><li data-li-identifier="e)" data-name="e)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">mastergrad i ingeniørutdanning eller arkitektur, sivilarkitekt, sivilingeniør, eller tilsvarende grad med 300 studiepoeng, eller tilsvarende.</article></article></li></ul></article> <article class="defaultP" margin-top="true">§ 11-3 skal lyde:</article><article class="futureLegalArticle" data-name="§11-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Krav til utdanning og praksis</span></span><article class="legalP" id="kapittel-1-foreslåttparagraf-3-ledd-1">Foretakets faglige ledelse skal oppfylle krav til relevant utdanning og praksis etter inndelingen i tiltaksklasser og funksjoner i tabellen nedenfor. Kravet til praksis gjelder etter endt utdanning. <table><thead><tr><th data-text-align="center" data-vertical-align="top"><i>Tiltaksklasse</i></th><th data-text-align="center" data-vertical-align="top"><i>Funksjon</i></th><th data-text-align="center" data-vertical-align="top"><i>Utdanningsnivå, jf. § 11-2</i></th><th data-text-align="center" data-vertical-align="top"><i>Arbeidserfaring, antall år</i></th></tr></thead><tbody><tr><td data-text-align="center" data-vertical-align="top">1</td><td data-text-align="center" data-vertical-align="top">Søker</td><td data-text-align="center" data-vertical-align="top">b<br />c</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">1</td><td data-text-align="center" data-vertical-align="top">Prosjekterende</td><td data-text-align="center" data-vertical-align="top">b<br />c</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">1</td><td data-text-align="center" data-vertical-align="top">Utførende</td><td data-text-align="center" data-vertical-align="top">a</td><td data-text-align="center" data-vertical-align="top">2</td></tr><tr><td data-text-align="center" data-vertical-align="top">1</td><td data-text-align="center" data-vertical-align="top">Kontrollerende</td><td data-text-align="center" data-vertical-align="top">b<br />c</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top" /><td data-text-align="center" data-vertical-align="top"> </td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Søker</td><td data-text-align="center" data-vertical-align="top">b<br />c</td><td data-text-align="center" data-vertical-align="top">6</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Prosjekterende</td><td data-text-align="center" data-vertical-align="top">c<br />d</td><td data-text-align="center" data-vertical-align="top">10<br />6</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Utførende</td><td data-text-align="center" data-vertical-align="top">b<br />c</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">Kontrollerende</td><td data-text-align="center" data-vertical-align="top">d</td><td data-text-align="center" data-vertical-align="top">6</td></tr><tr><td data-text-align="center" data-vertical-align="top" /><td data-text-align="center" data-vertical-align="top"> </td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Søker</td><td data-text-align="center" data-vertical-align="top">e</td><td data-text-align="center" data-vertical-align="top">8</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Prosjekterende</td><td data-text-align="center" data-vertical-align="top">e</td><td data-text-align="center" data-vertical-align="top">8</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Utførende</td><td data-text-align="center" data-vertical-align="top">c<br />d</td><td data-text-align="center" data-vertical-align="top">8<br />5</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">Kontrollerende</td><td data-text-align="center" data-vertical-align="top">e</td><td data-text-align="center" data-vertical-align="top">8</td></tr></tbody></table></article><article class="legalP" id="kapittel-1-foreslåttparagraf-3-ledd-2">Der foretakets faglige ledelse har tatt videreutdanning, skal hvert år med relevant praksis som er opparbeidet før videreutdanningen er avsluttet, godskrives med et 1/2 år ved søknad om sentral godkjenning.</article><article class="legalP" id="kapittel-1-foreslåttparagraf-3-ledd-3">For praksiskandidater som har fag- eller svennebrev etter opplæringslova, skal relevant praksis som er opparbeidet før fag- eller svennebrevet godskrives med et 1/2 år ved søknad om sentral godkjenning. Det samme gjelder der mesterbrev er innvilget etter forskrift om søknad om mesterbrev på bakgrunn av realkompetanse.</article></article> <article class="defaultP" margin-top="true">§ 13-1a første og andre ledd skal lyde:</article><article class="legalP" id="kapittel-1-ledd-5">Følgende vilkår skal være oppfylt for foretak som søker om eller har sentral godkjenning:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Registreringspliktige foretak etter merverdiavgiftsloven skal være registrert i merverdiavgiftsregisteret, jf. merverdiavgiftsloven § 2-1. For underenheter til et avgiftssubjekt oppfylles vilkåret ved at avgiftssubjektet er registrert i merverdiavgiftsregisteret, jf. merverdiavgiftsloven § 2-2. Foretak som er forhåndsregistrert etter merverdiavgiftsloven § 2-3, oppfyller kravet i denne bestemmelsen om registreringsplikt.</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Foretaket skal ha levert pliktig skattemelding for merverdiavgift de siste seks månedene.</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Foretaket skal ikke ha forfalt og ubetalt: <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-3-ledd-1-punkt-1"><article class="legalP" id="kapittel-1-ledd-5-punkt-3-ledd-1-punkt-1-ledd-1">skatt</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-3-ledd-1-punkt-2"><article class="legalP" id="kapittel-1-ledd-5-punkt-3-ledd-1-punkt-2-ledd-1">forskuddstrekk</article></article></li><li data-li-identifier="3." data-name="3."><article class="listArticle" id="kapittel-1-ledd-5-punkt-3-ledd-1-punkt-3"><article class="legalP" id="kapittel-1-ledd-5-punkt-3-ledd-1-punkt-3-ledd-1">arbeidsgiveravgift eller</article></article></li><li data-li-identifier="4." data-name="4."><article class="listArticle" id="kapittel-1-ledd-5-punkt-3-ledd-1-punkt-4"><article class="legalP" id="kapittel-1-ledd-5-punkt-3-ledd-1-punkt-4-ledd-1">merverdiavgift.</article></article></li></ul></article></article></li></ul></article><article class="legalP" id="kapittel-1-ledd-6">Når det søkes om en sentral godkjenning av ansvarsrett eller om fornyelse av en slik godkjenning, skal en erklæring om at foretaket oppfyller internkontrollforskriftens krav til helse, miljø og sikkerhet leveres elektronisk.</article> <article class="defaultP" margin-top="true">§ 13-2 første ledd skal lyde:</article><article class="legalP" id="kapittel-1-ledd-7">En søknad om sentral godkjenning skal sendes <i>elektronisk</i> til Direktoratet for byggkvalitet. Søknaden skal vedlegges dokumentasjon som viser at kravene i denne forskriften er oppfylt, jf. kapittel 9, 10, 11 og 13.</article> <article class="defaultP" margin-top="true">§ 13-5 skal lyde:</article><article class="futureLegalArticle" data-name="§13-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13-5</span>. <span class="legalArticleTitle">Godkjenningsområder for sentral godkjenning av foretak</span></span><article class="legalP" id="kapittel-1-foreslåttparagraf-4-ledd-1">Sentral godkjenning for ansvarsrett kan gis for funksjonen søker i tiltaksklasse 1, 2 og 3.</article><article class="legalP" id="kapittel-1-foreslåttparagraf-4-ledd-2">Sentral godkjenning for ansvarsrett kan gis for funksjonen prosjekterende i tiltaksklasse 1, 2 og 3 for følgende fagområder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">Arkitektur</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">Veg, utearealer og landskapsutforming</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">Oppmålingsteknisk prosjektering</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">Brannkonsept</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-2-punkt-5"><article class="legalP" id="kapittel-1-foreslåttparagraf-4-ledd-2-punkt-5-ledd-1">Geoteknikk</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-2-punkt-6"><article class="legalP" id="kapittel-1-foreslåttparagraf-4-ledd-2-punkt-6-ledd-1">Konstruksjonssikkerhet</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-4-ledd-2-punkt-7"><article class="legalP" id="kapittel-1-foreslåttparagraf-4-ledd-2-punkt-7-ledd-1">Bygningsfysikk</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-4-ledd-2-punkt-8"><article class="legalP" id="kapittel-1-foreslåttparagraf-4-ledd-2-punkt-8-ledd-1">Sanitærinstallasjoner</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-4-ledd-2-punkt-9"><article class="legalP" id="kapittel-1-foreslåttparagraf-4-ledd-2-punkt-9-ledd-1">Varme- og kuldeinstallasjoner</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-4-ledd-2-punkt-10"><article class="legalP" id="kapittel-1-foreslåttparagraf-4-ledd-2-punkt-10-ledd-1">Slukkeinstallasjoner</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-4-ledd-2-punkt-11"><article class="legalP" id="kapittel-1-foreslåttparagraf-4-ledd-2-punkt-11-ledd-1">Ventilasjon- og klimainstallasjoner</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-4-ledd-2-punkt-12"><article class="legalP" id="kapittel-1-foreslåttparagraf-4-ledd-2-punkt-12-ledd-1">Vannforsynings- og avløpsanlegg</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-4-ledd-2-punkt-13"><article class="legalP" id="kapittel-1-foreslåttparagraf-4-ledd-2-punkt-13-ledd-1">Fjernvarmeanlegg</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-4-ledd-2-punkt-14"><article class="legalP" id="kapittel-1-foreslåttparagraf-4-ledd-2-punkt-14-ledd-1">Løfteinnretninger</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-4-ledd-2-punkt-15"><article class="legalP" id="kapittel-1-foreslåttparagraf-4-ledd-2-punkt-15-ledd-1">Lydforhold og vibrasjoner</article></article></li><li data-li-identifier="p)" data-name="p)"><article class="listArticle" id="kapittel-1-foreslåttparagraf-4-ledd-2-punkt-16"><article class="legalP" id="kapittel-1-foreslåttparagraf-4-ledd-2-punkt-16-ledd-1">Miljøsanering</article></article></li><li data-li-identifier="q)" data-name="q)"><article class="listArticle" id="kapittel-1-foreslåttparagraf-4-ledd-2-punkt-17"><article class="legalP" id="kapittel-1-foreslåttparagraf-4-ledd-2-punkt-17-ledd-1">Brannalarmanlegg</article></article></li><li data-li-identifier="r)" data-name="r)"><article class="listArticle" id="kapittel-1-foreslåttparagraf-4-ledd-2-punkt-18"><article class="legalP" id="kapittel-1-foreslåttparagraf-4-ledd-2-punkt-18-ledd-1">Ledesystem.</article></article></li></ul></article><article class="legalP" id="kapittel-1-foreslåttparagraf-4-ledd-3">Sentral godkjenning for ansvarsrett kan gis for funksjonen utførende i tiltaksklasse 1, 2 og 3 for følgende fagområder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-1">Innmåling og utstikking av tiltak</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-3-punkt-2"><article class="legalP" id="kapittel-1-foreslåttparagraf-4-ledd-3-punkt-2-ledd-1">Veg- og grunnarbeider</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-3-punkt-3"><article class="legalP" id="kapittel-1-foreslåttparagraf-4-ledd-3-punkt-3-ledd-1">Landskapsutforming</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-3-punkt-4"><article class="legalP" id="kapittel-1-foreslåttparagraf-4-ledd-3-punkt-4-ledd-1">Vannforsynings- og avløpsanlegg</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-3-punkt-5"><article class="legalP" id="kapittel-1-foreslåttparagraf-4-ledd-3-punkt-5-ledd-1">Fjernvarmeanlegg</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-3-punkt-6"><article class="legalP" id="kapittel-1-foreslåttparagraf-4-ledd-3-punkt-6-ledd-1">Plasstøpte betongkonstruksjoner</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-4-ledd-3-punkt-7"><article class="legalP" id="kapittel-1-foreslåttparagraf-4-ledd-3-punkt-7-ledd-1">Tømrerarbeid og montering av trekonstruksjoner</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-4-ledd-3-punkt-8"><article class="legalP" id="kapittel-1-foreslåttparagraf-4-ledd-3-punkt-8-ledd-1">Murarbeid</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-4-ledd-3-punkt-9"><article class="legalP" id="kapittel-1-foreslåttparagraf-4-ledd-3-punkt-9-ledd-1">Montering av bærende metall- eller betongkonstruksjoner</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-4-ledd-3-punkt-10"><article class="legalP" id="kapittel-1-foreslåttparagraf-4-ledd-3-punkt-10-ledd-1">Montering av glasskonstruksjoner og fasadekledning</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-4-ledd-3-punkt-11"><article class="legalP" id="kapittel-1-foreslåttparagraf-4-ledd-3-punkt-11-ledd-1">Taktekkingsarbeid</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-4-ledd-3-punkt-12"><article class="legalP" id="kapittel-1-foreslåttparagraf-4-ledd-3-punkt-12-ledd-1">Arbeid på bevaringsverdige byggverk</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-4-ledd-3-punkt-13"><article class="legalP" id="kapittel-1-foreslåttparagraf-4-ledd-3-punkt-13-ledd-1">Installasjon av brannalarmanlegg</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-4-ledd-3-punkt-14"><article class="legalP" id="kapittel-1-foreslåttparagraf-4-ledd-3-punkt-14-ledd-1">Installasjon av ledesystem</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-4-ledd-3-punkt-15"><article class="legalP" id="kapittel-1-foreslåttparagraf-4-ledd-3-punkt-15-ledd-1">Sanitærinstallasjoner</article></article></li><li data-li-identifier="p)" data-name="p)"><article class="listArticle" id="kapittel-1-foreslåttparagraf-4-ledd-3-punkt-16"><article class="legalP" id="kapittel-1-foreslåttparagraf-4-ledd-3-punkt-16-ledd-1">Varme- og kuldeinstallasjoner</article></article></li><li data-li-identifier="q)" data-name="q)"><article class="listArticle" id="kapittel-1-foreslåttparagraf-4-ledd-3-punkt-17"><article class="legalP" id="kapittel-1-foreslåttparagraf-4-ledd-3-punkt-17-ledd-1">Slukkeinstallasjoner</article></article></li><li data-li-identifier="r)" data-name="r)"><article class="listArticle" id="kapittel-1-foreslåttparagraf-4-ledd-3-punkt-18"><article class="legalP" id="kapittel-1-foreslåttparagraf-4-ledd-3-punkt-18-ledd-1">Ventilasjon- og klimainstallasjoner</article></article></li><li data-li-identifier="s)" data-name="s)"><article class="listArticle" id="kapittel-1-foreslåttparagraf-4-ledd-3-punkt-19"><article class="legalP" id="kapittel-1-foreslåttparagraf-4-ledd-3-punkt-19-ledd-1">Løfteinnretninger</article></article></li><li data-li-identifier="t)" data-name="t)"><article class="listArticle" id="kapittel-1-foreslåttparagraf-4-ledd-3-punkt-20"><article class="legalP" id="kapittel-1-foreslåttparagraf-4-ledd-3-punkt-20-ledd-1">Riving og miljøsanering.</article></article></li></ul></article><article class="legalP" id="kapittel-1-foreslåttparagraf-4-ledd-4">Sentral godkjenning for ansvarsrett kan gis for funksjonen uavhengig kontrollerende i tiltaksklasse 1, 2 eller 3 for følgende fagområder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-4-punkt-1"><article class="legalP" id="kapittel-1-foreslåttparagraf-4-ledd-4-punkt-1-ledd-1">Overordnet ansvar for kontroll</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-4-punkt-2"><article class="legalP" id="kapittel-1-foreslåttparagraf-4-ledd-4-punkt-2-ledd-1">Våtrom i nye boliger</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-4-punkt-3"><article class="legalP" id="kapittel-1-foreslåttparagraf-4-ledd-4-punkt-3-ledd-1">Lufttetthet i nye boliger</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-4-punkt-4"><article class="legalP" id="kapittel-1-foreslåttparagraf-4-ledd-4-punkt-4-ledd-1">Bygningsfysikk (tiltaksklasse 2 og 3)</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-4-punkt-5"><article class="legalP" id="kapittel-1-foreslåttparagraf-4-ledd-4-punkt-5-ledd-1">Konstruksjonssikkerhet (tiltaksklasse 2 og 3)</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-4-punkt-6"><article class="legalP" id="kapittel-1-foreslåttparagraf-4-ledd-4-punkt-6-ledd-1">Geoteknikk (tiltaksklasse 2 og 3)</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-4-ledd-4-punkt-7"><article class="legalP" id="kapittel-1-foreslåttparagraf-4-ledd-4-punkt-7-ledd-1">Brannsikkerhet (tiltaksklasse 2 og 3).</article></article></li></ul></article></article> <article class="defaultP" margin-top="true">§ 13-6 første og andre ledd skal lyde:</article><article class="legalP" id="kapittel-1-ledd-8">Sentral godkjenning for ansvarsrett skal trekkes tilbake<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">ved alvorlige eller gjentatte overtredelser av plan- og bygningslovgivningen</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">når foretaket ikke lenger oppfyller kravene til kvalifikasjoner for sentral godkjenning som følger av denne forskriften</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">når foretaket gjennom sin praksis viser at det ikke oppfyller de nødvendige kravene til pålitelighet og dugelighet for å være kvalifisert for sentral godkjenning.</article></article></li></ul></article><article class="legalP" id="kapittel-1-ledd-9">Alvorlig overtredelse kan omfatte forhold som kan føre til overtredelsesgebyr etter plan- og bygningsloven § 32-8 første ledd bokstav a til g og bokstav j, unnlatelse av å etterkomme særskilt pålegg eller forbud gitt i eller med hjemmel i plan- og bygningsloven og unnlatelse av å følge opp henvendelser som gjelder tilsyn. Manglende oppfyllelse av pålitelighet og dugelighet kan omfatte forhold som innsending av uriktige opplysninger, unnlatelse av å gi opplysninger av betydning for behandling av søknad, manglende overholdelse av plikten til å opplyse om ulovlige forhold etter § 12-6 fjerde ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-11-06-1674/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. desember 2018.</article></section><section class="section" id="kapittel-3" data-lovdata-URL="LTI/forskrift/2018-11-06-1674/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 11-3 tredje ledd første punktum skal lyde:</article><article class="legalP" id="kapittel-3-ledd-1">For praksiskandidater som har fag- eller svennebrev etter opplæringslova, <i>skal hvert år med relevant</i> praksis som er opparbeidet før fag- eller svennebrevet godskrives med et 1/2 år ved søknad om sentral godkjenning.</article></section></main></body></html>