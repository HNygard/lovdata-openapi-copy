<!DOCTYPE html><html lang="no"><head><title>Forskrift om endring i forskrift om luftfartøy som ikke har fører om bord mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-09-17-1337</dd><dt class="dokid">DokumentID</dt><dd class="dokid">LTI/forskrift/2018-09-17-1337</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2018-10-01, 2019-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-11-30-1404</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§15-1</li><li>lov/1993-06-11-101/§4-1</li><li>lov/1993-06-11-101/§5-1</li><li>lov/1993-06-11-101/§5-3</li><li>lov/1993-06-11-101/§7-4</li><li>lov/1993-06-11-101/§9-1</li><li>lov/1993-06-11-101/§9-5</li><li>lov/1993-06-11-101/§9-7</li><li>lov/1993-06-11-101/§15-4</li><li>lov/1993-06-11-101/§15-1</li><li>forskrift/1999-12-10-1265</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2018-09-18 14:05</dd><dt class="journalNumber">Journalnummer</dt><dd class="journalNumber">2018-0836</dd><dt class="titleShort">Korttittel</dt><dd class="titleShort">Endr. i forskrift om luftfartøy som ikke har fører om bord mv.</dd><dt class="title">Tittel</dt><dd class="title">Forskrift om endring i forskrift om luftfartøy som ikke har fører om bord mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 17. september 2018 med hjemmel i lov 11. juni 1993 nr. 101 om luftfart (luftfartsloven) § 15-1 første ledd, jf. § 4-1, § 5-1, § 5-3, § 7-4 andre ledd, § 9-1, § 9-5, § 9-7, § 15-4 og § 15-1 andre ledd, jf. delegeringsvedtak 10. desember 1999 nr. 1265 og delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2018-09-17-1337</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om luftfartøy som ikke har fører om bord mv.<ul class="tocSubUl"><li>I<ul class="tocSubUl"><li>§ 6a. Godkjenning av sikkerhetssystem for modellflyklubb</li><li>§ 13. Krav til høydemåler e.l.</li><li>§ 21. Meldeplikt</li><li>§ 60. Flyging i mørke</li><li>§ 66. Kontrolltap</li><li>§ 68. Flyging i mørke</li><li>§ 73. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-09-17-1337" id="dokument"><h1>Forskrift om endring i forskrift om luftfartøy som ikke har fører om bord mv.</h1><section class="section" data-name="kapI" id="kapittel-1" data-lovdata-URL="LTI/forskrift/2018-09-17-1337/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. november 2015 nr. 1404 om luftfartøy som ikke har fører om bord mv. gjøres følgende endringer:</article> <article class="defaultP" margin-top="true">§ 6 tredje ledd skal lyde:</article><article class="legalP" id="kapittel-1-ledd-2">Fastsatte begrensninger i andre ledd gjelder ikke for flyging som skjer i regi av modellflyklubb med sikkerhetssystem godkjent av Luftfartstilsynet.</article> <article class="defaultP" margin-top="true">Ny § 6a skal lyde:</article><article class="futureLegalArticle" data-name="§6a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6a</span>. <span class="legalArticleTitle">Godkjenning av sikkerhetssystem for modellflyklubb</span></span><article class="legalP" id="kapittel-1-foreslåttparagraf-1-ledd-1">Sikkerhetssystemet skal utarbeides etter en anerkjent standard for kvalitetssystemer og skal minst omfatte:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">plan for opplæring av modellflygere,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">regler for utstedelse og eventuelt fornyelse av kompetansebevis for modellflygere, samt for tilbakekall av kompetansebevis ved flyging i strid med forskrifter eller sikkerhetssystemet,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">operative instrukser og sikkerhetsbestemmelser for ulike kategorier modellfly som benyttes,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">bestemmelser om konstruksjon og vedlikehold av modellfly,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">prosedyrer for rapportering og håndtering av avvik fra sikkerhetssystemet, og</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">et system som sikrer at elementene nevnt i bokstav a til e blir utviklet og etterlevet.</article></article></li></ul></article><article class="legalP" id="kapittel-1-foreslåttparagraf-1-ledd-2">Luftfartstilsynet kan sette vilkår for godkjenning av sikkerhetssystem, herunder krav til risikovurdering, tidsbegrenset godkjenning og rett til å gi pålegg om endringer av sikkerhetssystemet.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Krav til høydemåler e.l.</span></span><article class="legalP" id="kapittel-1-foreslåttparagraf-2-ledd-1">Piloten og fartøysjefen skal ved bruk av høydemåler eller på annen måte sikre at høydebegrensningene som gjelder overholdes.</article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Meldeplikt</span></span><article class="legalP" id="kapittel-1-foreslåttparagraf-3-ledd-1">Ved endringer i virksomheten plikter operatøren å sørge for at alle opplysninger som er innmeldt til Luftfartstilsynet oppdateres. Operatøren skal også varsle Luftfartstilsynet dersom virksomheten opphører.</article><article class="legalP" id="kapittel-1-foreslåttparagraf-3-ledd-2">Operatør av type RO 1 må innen 1. april 2019 bekrefte at virksomheten ikke er opphørt, for fortsatt å være registrert som operatør hos Luftfartstilsynet.</article></article> <article class="defaultP" margin-top="true">§ 23 annet ledd skal lyde:</article><article class="legalP" id="kapittel-1-ledd-3">Ansvarlig leder har det overordnede ansvaret for virksomheten. Ansvarlig leder må kunne godtgjøre at organisasjonen er tilpasset virksomhetens størrelse og kompleksitet. Ansvarlig leder må være fylt 18 år.</article> <article class="defaultP" margin-top="true">§ 36 første og annet ledd skal lyde:</article><article class="legalP" id="kapittel-1-ledd-4">For å kunne utføre flyging må pilot eller fartøysjef ha bestått e-eksamen. For å bestå e-eksamen må 75 prosent av oppgavene være besvart riktig.</article><article class="legalP" id="kapittel-1-ledd-5">Luftfartstilsynet har ansvar for å avholde e-eksamen.</article> <article class="defaultP" margin-top="true">§ 46 første ledd skal lyde:</article><article class="legalP" id="kapittel-1-ledd-6">For å kunne utføre flyging må pilot eller fartøysjef ha bestått e-eksamen. For å bestå e-eksamen må 75 prosent av oppgavene være besvart riktig. Luftfartstilsynet har ansvar for å avholde e-eksamen.</article> <article class="defaultP" margin-top="true">§ 60 skal lyde:</article><article class="futureLegalArticle" data-name="§60" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 60</span>. <span class="legalArticleTitle">Flyging i mørke</span></span><article class="legalP" id="kapittel-1-foreslåttparagraf-4-ledd-1">Ved flyging i mørke skal luftfartøyet ha belysning i samsvar med kravene i forordning (EU) nr. 923/2012, SERA.3215, gjennomført ved forskrift 14. desember 2016 nr. 1578 om lufttrafikkregler og operative prosedyrer.</article></article> <article class="defaultP" margin-top="true">§ 66 skal lyde:</article><article class="futureLegalArticle" data-name="§66" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 66</span>. <span class="legalArticleTitle">Kontrolltap</span></span><article class="legalP" id="kapittel-1-foreslåttparagraf-5-ledd-1">Ved tap av kontroll over luftfartøyet i kontrollert luftrom eller i luftrom klasse G med etablert Radio Mandatory Zone (RMZ), skal nærmeste enhet av lufttrafikktjenesten varsles umiddelbart.</article><article class="legalP" id="kapittel-1-foreslåttparagraf-5-ledd-2">Ved tap av kontroll under flyging i luftrom klasse G, skal nærmeste enhet av lufttrafikktjenesten varsles umiddelbart hvis kontrolltapet kan medføre konflikt med annen luftfart.</article></article> <article class="defaultP" margin-top="true">§ 68 skal lyde:</article><article class="futureLegalArticle" data-name="§68" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 68</span>. <span class="legalArticleTitle">Flyging i mørke</span></span><article class="legalP" id="kapittel-1-foreslåttparagraf-6-ledd-1">Ved flyging i mørke skal luftfartøyet ha belysning i samsvar med kravene i forordning (EU) nr. 923/2012, SERA.3215, gjennomført ved forskrift 14. desember 2016 nr. 1578 om lufttrafikkregler og operative prosedyrer.</article></article> <article class="defaultP" margin-top="true">§ 72 nytt annet ledd skal lyde:</article><article class="legalP" id="kapittel-1-ledd-7">Ved brudd på bestemmelser gitt i lov eller forskrift kan Luftfartstilsynet pålegge modellflygere og RO1 operatører å stanse eller begrense sine flyginger.</article> <article class="defaultP" margin-top="true">§ 73 skal lyde:</article><article class="futureLegalArticle" data-name="§73" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 73</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-7-ledd-1">Luftfartstilsynet kan, hvor formålet er forskning på og utvikling av luftfartøy uten fører om bord eller statsluftfart som nevnt § 69, gi tillatelse til operasjoner eller testflyging selv om vilkår som følger av luftfartsloven med tilhørende forskrifter ikke er oppfylt.</article><article class="legalP" id="kapittel-1-foreslåttparagraf-7-ledd-2">Luftfartstilsynet kan dispensere fra bestemmelsene i denne forskriften dersom den som søker kan godtgjøre at sikkerheten kan ivaretas like godt som etter forskriften, og unntaket ikke medfører at andre vesentlige hensyn bestemmelsen skal ivareta tilsidesettes. Søknaden skal inneholde en risikovurdering sammen med en vurdering av eventuelle sikkerhetskompenserende tiltak.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-09-17-1337/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2018, med unntak av § 6 tredje ledd som gjelder fra 1. april 2019.</article></section></main></body></html>