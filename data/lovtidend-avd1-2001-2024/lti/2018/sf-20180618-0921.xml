<!DOCTYPE html><html lang="no"><head><title>Forskrift om rett til å kreve seksjonering etter eierseksjonsloven § 9</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-18-921</dd><dt class="dokid">DokumentID</dt><dd class="dokid">LTI/forskrift/2018-06-18-921</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2018-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2017-06-16-65/§9</li></ul></dd><dt class="dateOfPublication">Kunngjort</dt><dd class="dateOfPublication">2018-06-21 15:00</dd><dt class="lastupdated">Rettet</dt><dd class="lastupdated">2018-06-22 (§ 5-1).</dd><dt class="journalNumber">Journalnummer</dt><dd class="journalNumber">2018-0598</dd><dt class="titleShort">Korttittel</dt><dd class="titleShort">Forskrift om rett til å kreve seksjonering etter eierseksjonsloven § 9</dd><dt class="title">Tittel</dt><dd class="title">Forskrift om rett til å kreve seksjonering etter eierseksjonsloven § 9</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 18. juni 2018 med hjemmel i lov 16. juni 2017 nr. 65 om eierseksjoner (eierseksjonsloven) § 9 tredje, fjerde og femte ledd.</dd><dt class="refid">RefID</dt><dd class="refid">forskrift/2018-06-18-921</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rett til å kreve seksjonering etter eierseksjonsloven § 9<ul class="tocSubUl"><li>Kapittel 1. Tingrettens kompetanse og saksbehandling<ul class="tocSubUl"><li>§ 1-1. Tingrettens kompetanse</li><li>§ 1-2. Innholdet i krav om seksjonering</li><li>§ 1-3. Varsel. Sameiernes rett til å uttale seg.</li></ul></li><li>Kapittel 2. Gjennomføring av seksjoneringen og medhjelperens oppgaver<ul class="tocSubUl"><li>§ 2-1. Medhjelperens oppgaver og fullmakter</li><li>§ 2-2. Møte med sameierne</li><li>§ 2-3. Sameier som ønsker å gjennomføre seksjoneringen selv</li><li>§ 2-4. Klage over medhjelperens avgjørelser</li></ul></li><li>Kapittel 3. Sakskostnader, ansvar og sikkerhetsstillelse<ul class="tocSubUl"><li>§ 3-1. Sikkerhetsstillelse</li><li>§ 3-2. Fastsettelse av medhjelperens honorar</li><li>§ 3-3. Ansvar for medhjelperens honorar. Ansvar for sakskostnader i særlige tilfeller</li></ul></li><li>Kapittel 4. Forholdet til andre lover<ul class="tocSubUl"><li>§ 4-1. Forholdet til tvangsfullbyrdelsesloven</li></ul></li><li>Kapittel 5. Ikrafttredelse<ul class="tocSubUl"><li>§ 5-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-18-921" id="dokument"><h1>Forskrift om rett til å kreve seksjonering etter eierseksjonsloven § 9</h1><section class="section" data-name="kap1" id="kapittel-1" data-lovdata-URL="LTI/forskrift/2018-06-18-921/KAPITTEL_1"><h2>Kapittel 1. Tingrettens kompetanse og saksbehandling</h2><article class="legalArticle" data-lovdata-URL="LTI/forskrift/2018-06-18-921/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Tingrettens kompetanse</span></h3><article class="legalP" id="kapittel-1-paragraf-1-ledd-1">Tingretten vurderer om vilkårene for å kreve seksjonering etter eierseksjonsloven § 9 er oppfylt, og om seksjoneringssøknad dermed kan sendes inn til kommunen.</article></article><article class="legalArticle" data-lovdata-URL="LTI/forskrift/2018-06-18-921/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Innholdet i krav om seksjonering</span></h3><article class="legalP" id="kapittel-1-paragraf-2-ledd-1">Kravet skal inneholde<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">opplysning om at kravet gjelder seksjonering av en eiendom i sameie som ikke er seksjonert, adressen til sameiet og sameiets registerbetegnelse (gårds- og bruksnummer og eventuelt festenummer)</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">navnet på og adressen til alle sameierne</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">opplysning om at sameieren som krever seksjonering har bruksrett til en bolig, som ikke er fritidsbolig, i sameiet</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">en kort beskrivelse av eiendommen som ligger i sameie</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">opplysninger om størrelsen på sameieandelene</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1">opplysning om hva slags varsel de øvrige sameierne har fått om kravet, og om eventuelle tilbakemeldinger sameierne har gitt til dette</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1">en kort begrunnelse for at vilkårene for seksjonering er til stede.</article></article></li></ul></article><article class="legalP" id="kapittel-1-paragraf-2-ledd-2">Samtlige sameiere i sameiet skal gjøres til parter.</article><article class="legalP" id="kapittel-1-paragraf-2-ledd-3">Bekreftet grunnbokutskrift skal legges ved seksjoneringskravet. Grunnbokutskriften skal ikke være eldre enn tre måneder når seksjoneringskravet settes fram.</article><article class="legalP" id="kapittel-1-paragraf-2-ledd-4">Tingretten kan be om ytterligere opplysninger og dokumentasjon som er nødvendig for å kunne avgjøre kravet.</article></article><article class="legalArticle" data-lovdata-URL="LTI/forskrift/2018-06-18-921/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Varsel. Sameiernes rett til å uttale seg.</span></h3><article class="legalP" id="kapittel-1-paragraf-3-ledd-1">Tingretten skal ved meddelelse, jf. domstolloven § 186, varsle de øvrige sameierne om seksjoneringskravet.</article><article class="legalP" id="kapittel-1-paragraf-3-ledd-2">I varselet skal retten<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">sette en frist for å komme med uttalelse og eventuelle innvendinger mot kravet</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">opplyse om at etter fristens utløp vil retten avgjøre om det kan sendes søknad om seksjonering til kommunen.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2018-06-18-921/KAPITTEL_2"><h2>Kapittel 2. Gjennomføring av seksjoneringen og medhjelperens oppgaver</h2><article class="legalArticle" data-lovdata-URL="LTI/forskrift/2018-06-18-921/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Medhjelperens oppgaver og fullmakter</span></h3><article class="legalP" id="kapittel-2-paragraf-1-ledd-1">Medhjelperen skal innenfor den fullmakten tingretten har gitt utføre de oppgavene som er nødvendige for å få gjennomført seksjoneringen. Herunder skal medhjelperen<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">ha møte med sameierne</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">avklare forholdet til panthavere og informere panthavere om seksjoneringen</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">kartlegge øvrige eksisterende rettigheter, plikter og heftelser, og avgjøre om de skal videreføres</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">utarbeide, foreslå og eventuelt beslutte vedtekter</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">skriftlig pålegge sameiere som ikke har oppfylt kravene i eierseksjonsloven § 7 tredje ledd å gjøre en fremtidig eier oppmerksom på at kravene må oppfylles innen ett år etter overtakelsen</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">sørge for at pålegget i bokstav e blir tinglyst på de seksjonene det gjelder</article></article></li><li data-li-identifier="g)" data-name="g)"><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">utarbeide og sende inn søknad om seksjonering. Dersom medhjelperen mangler kompetanse til selv å utføre enkelte deler av oppdraget, for eksempel til å utarbeide situasjonsplan eller plantegninger, kan han innhente nødvendig bistand fra andre</article></article></li><li data-li-identifier="h)" data-name="h)"><article class="listArticle" id="kapittel-2-paragraf-1-ledd-1-punkt-8"><article class="legalP" id="kapittel-2-paragraf-1-ledd-1-punkt-8-ledd-1">signere på vegne av sameierne i seksjoneringsprosessen.</article></article></li></ul></article></article><article class="legalArticle" data-lovdata-URL="LTI/forskrift/2018-06-18-921/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Møte med sameierne</span></h3><article class="legalP" id="kapittel-2-paragraf-2-ledd-1">Medhjelperen skal så snart som mulig etter oppnevnelsen innkalle sameierne til et fellesmøte. Sameierne skal i møtet kartlegge eksisterende rettigheter, plikter og heftelser, og avgjøre om de skal videreføres. Dersom det er uklarheter eller uenigheter mellom sameierne, skal medhjelperen avgjøre disse, jf. § 2-1.</article></article><article class="legalArticle" data-lovdata-URL="LTI/forskrift/2018-06-18-921/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Sameier som ønsker å gjennomføre seksjoneringen selv</span></h3><article class="legalP" id="kapittel-2-paragraf-3-ledd-1">Dersom sameiet ønsker det, og medhjelperen mener at det er forsvarlig og hensiktsmessig, kan sameierne selv gjennomføre seksjoneringsprosessen. Medhjelperen skal sette en rimelig frist for gjennomføringen, og ta over oppgaven dersom seksjoneringen ikke er gjennomført innen fristen. Medhjelperen kan forlenge fristen ved behov.</article></article><article class="legalArticle" data-lovdata-URL="LTI/forskrift/2018-06-18-921/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Klage over medhjelperens avgjørelser</span></h3><article class="legalP" id="kapittel-2-paragraf-4-ledd-1">Enhver sameier kan påklage medhjelperens avgjørelser til tingretten innen tre uker etter at sameieren ble underrettet om avgjørelsen. Klagen kan likevel ikke settes frem etter at søknad om seksjonering er sendt til kommunen.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2018-06-18-921/KAPITTEL_3"><h2>Kapittel 3. Sakskostnader, ansvar og sikkerhetsstillelse</h2><article class="legalArticle" data-lovdata-URL="LTI/forskrift/2018-06-18-921/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Sikkerhetsstillelse</span></h3><article class="legalP" id="kapittel-3-paragraf-1-ledd-1">En sameier som krever seksjonering skal stille sikkerhet for medhjelperens honorar, gebyr og øvrige kostnader knyttet til seksjoneringssøknaden før retten tar saken til behandling. Retten fastsetter hva slags sikkerhet som skal stilles og størrelsen på sikkerhetsstillelsen. Retten kan beslutte at det skal stilles ytterligere sikkerhet dersom det viser seg at kostnadene ved seksjoneringssøknaden vil overstige beløpet det tidligere er stilt sikkerhet for.</article></article><article class="legalArticle" data-lovdata-URL="LTI/forskrift/2018-06-18-921/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Fastsettelse av medhjelperens honorar</span></h3><article class="legalP" id="kapittel-3-paragraf-2-ledd-1">Medhjelperen har rett til honorar på bakgrunn av nødvendig tidsbruk og nødvendige kostnader med å gjennomføre seksjoneringen. Når søknad om seksjonering er sendt til kommunen, eller medhjelperens oppdrag er avsluttet på annen måte, skal medhjelperen fremsette sitt honorarkrav for sameierne. Kravet skal være spesifisert slik at sameierne har grunnlag for å ta stilling til kravet. Utlegg skal dokumenteres.</article><article class="legalP" id="kapittel-3-paragraf-2-ledd-2">Dersom det oppstår tvist om medhjelperens honorarkrav, kan sameierne be retten om å fastsette honoraret. Fristen for å be retten fastsette honoraret er fire uker etter at medhjelperen har fremsatt honorarkravet for sameierne.</article></article><article class="legalArticle" data-lovdata-URL="LTI/forskrift/2018-06-18-921/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Ansvar for medhjelperens honorar. Ansvar for sakskostnader i særlige tilfeller</span></h3><article class="legalP" id="kapittel-3-paragraf-3-ledd-1">Medhjelperens honorar er en felleskostnad, jf. eierseksjonsloven § 29. Det samme gjelder gebyr og øvrige kostnader knyttet til seksjoneringssøknaden. Rekvirenten har krav på regress fra de øvrige sameierne selv om betalingen skjer før eierseksjonssameiet er etablert. Det samme gjelder dersom det er rettskraftig avgjort at søknad om seksjonering kan sendes til kommunen, men sameiet likevel ikke blir seksjonert.</article><article class="legalP" id="kapittel-3-paragraf-3-ledd-2">Retten kan pålegge en sameier å betale en større del av kostnadene enn det som følger av gjeldende fordelingsnøkkel for felleskostnader, dersom han ved å vidløftiggjøre saken har påført sameiet unødvendige kostnader. Retten fastsetter kostnadsansvaret ved kjennelse etter krav fra en eller flere av de øvrige sameierne. Krav etter dette leddet må settes frem innen fire uker etter at retten har fastsatt medhjelperens honorar, jf. § 3-2.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2018-06-18-921/KAPITTEL_4"><h2>Kapittel 4. Forholdet til andre lover</h2><article class="legalArticle" data-lovdata-URL="LTI/forskrift/2018-06-18-921/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Forholdet til tvangsfullbyrdelsesloven</span></h3><article class="legalP" id="kapittel-4-paragraf-1-ledd-1">Reglene i tvangsfullbyrdelsesloven gjelder tilsvarende så langt de passer for spørsmål som ikke er løst i eierseksjonsloven eller i denne forskriften.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2018-06-18-921/KAPITTEL_5"><h2>Kapittel 5. Ikrafttredelse</h2><article class="legalArticle" data-lovdata-URL="LTI/forskrift/2018-06-18-921/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft 1. juli 2018.</article></article></section></main></body></html>