<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-18-2130</dd><dt class="dokid">DokumentID</dt><dd class="dokid">LTI/forskrift/2018-12-18-2130</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2018-12-18, med virkning fra og med inntektsåret 2019</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§5-11</li><li>lov/1999-03-26-14/§5-12</li><li>lov/1999-03-26-14/§5-15</li><li>lov/1999-03-26-14/§19-7</li></ul></dd><dt class="dateOfPublication">Kunngjort</dt><dd class="dateOfPublication">2018-12-21 16:25</dd><dt class="journalNumber">Journalnummer</dt><dd class="journalNumber">2018-1311</dd><dt class="titleShort">Korttittel</dt><dd class="titleShort">Endr. i FSFIN Forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 18. desember 2018 med hjemmel i lov 26. mars 1999 nr. 14 om skatt av formue og inntekt (skatteloven) § 5-11 tredje ledd, § 5-12 fjerde ledd, § 5-15 annet ledd siste punktum og § 19-7.</dd><dt class="refid">RefID</dt><dd class="refid">forskrift/2018-12-18-2130</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14<ul class="tocSubUl"><li>I<ul class="tocSubUl"><li>§ 19-1-1. Begrensninger i anvendelsesområdet</li><li>§ 19-3-1. Inntektstakets størrelse</li><li>§ 19-5-1. Inntektstak for kapitalinntekter</li><li>§ 19-6-1. Overgang til alminnelige regler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-18-2130" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</h1><section class="section" data-name="kapI" id="kapittel-1" data-lovdata-URL="LTI/forskrift/2018-12-18-2130/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 5-11-1 annet ledd nytt annet punktum skal lyde:</article><article class="legalP" id="kapittel-1-ledd-2">Tilsvarende gjelder for arbeidstaker som er pendler og som skattlegges etter særreglene om skattlegging av utenlandske arbeidstakere i skatteloven kapittel 19.</article> <article class="defaultP" margin-top="true">§ 5-12-10 nytt annet punktum skal lyde:</article><article class="legalP" id="kapittel-1-ledd-3">Tilsvarende gjelder for arbeidstaker som er pendler og som skattlegges etter særreglene om skattlegging av utenlandske arbeidstakere i skatteloven kapittel 19.</article> <article class="defaultP" margin-top="true">§ 5-15-5 tolvte ledd skal lyde:</article><article class="numberedLegalP" data-numerator="12" id="kapittel-1-nummer-1">(12) Fordel i form av arbeidsgivers dekning av utgifter ved opphold utenfor hjemmet på grunn av arbeidet er skattefri så langt den ikke overstiger:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">Satser for kost fastsatt av Skattedirektoratet eller det dokumenteres at høyere utgifter er medgått. Det gis ikke skattefritak for dekning av kost dersom det kan oppbevares og tilberedes mat i pendlerboligen.</article></article></li><li data-li-identifier="-" data-name="-"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">Dokumenterte utgifter til losji.</article></article></li></ul><p class="leddfortsettelse">Utgifter til besøksreiser til hjemmet kan dekkes skattefritt etter reglene i skatteloven § 6-44. Det gis ikke skattefritak for arbeidsgivers dekning av utgifter til kost, losji og besøksreiser til hjemmet for arbeidstaker som er pendler og som får standardfradrag for utenlandsk arbeidstaker. Tilsvarende gjelder for arbeidstaker som er pendler og som skattlegges etter særreglene om skattlegging av utenlandske arbeidstakere i skatteloven kapittel 19.</p></article> <article class="defaultP" margin-top="true">Nytt kapittel 19 skal lyde:</article><span class="futuretitle" id="kapittel-1-foreslåttittel-1">Kapittel 19. Særregler om skattlegging av utenlandske arbeidstakere mv. (kildeskatteordning)</span><span class="futuretitle" id="kapittel-1-foreslåttittel-2">§ 19-1. Anvendelsesområde</span><article class="futureLegalArticle" data-name="§19-1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19-1-1</span>. <span class="legalArticleTitle">Begrensninger i anvendelsesområdet</span></span><article class="legalP" id="kapittel-1-foreslåttparagraf-1-ledd-1">Personer som anses bosatt på Svalbard etter skatteloven § 2-35 annet ledd bokstav b, omfattes ikke av særreglene om skattlegging av utenlandske arbeidstakere i skatteloven kapittel 19.</article></article><span class="futuretitle" id="kapittel-1-foreslåttittel-3">§ 19-3. Inntektstak</span><article class="futureLegalArticle" data-name="§19-3-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19-3-1</span>. <span class="legalArticleTitle">Inntektstakets størrelse</span></span><article class="legalP" id="kapittel-1-foreslåttparagraf-2-ledd-1">Har skattyter årlig brutto arbeidsinntekt, jf. skatteloven § 19-1, som overstiger trinn 3 i trinnskatten, skal skattlegging skje etter skattelovens alminnelige regler for hele inntekten.</article></article><span class="futuretitle" id="kapittel-1-foreslåttittel-4">§ 19-5. Forholdet til bostedsregler</span><article class="futureLegalArticle" data-name="§19-5-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 19-5-1</span>. <span class="legalArticleTitle">Inntektstak for kapitalinntekter</span></span><article class="legalP" id="kapittel-1-foreslåttparagraf-3-ledd-1">Har skattyter som blir bosatt i riket, jf. skatteloven 2-1, brutto kapitalinntekter som overstiger 10&#xa0;000 kroner, skal skattlegging skje etter skattelovens alminnelige regler.</article></article><span class="futuretitle" id="kapittel-1-foreslåttittel-5">§ 19-6. Valgadgang</span><article class="futureLegalArticle" data-name="§19-6-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 19-6-1</span>. <span class="legalArticleTitle">Overgang til alminnelige regler</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Skattyter kan velge å tre ut av kildeskatteordningen innenfor inntektsåret som kildeskatten blir fastsatt for. Slikt valg tas ved å søke om skattekort for skattlegging etter skattelovens alminnelige regler.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Skattyter kan også tre ut av kildeskatteordningen etter utløpet av det inntektsåret kildeskatten er fastsatt for. Slikt valg må tas innen fristen for å levere skattemelding etter skatteforvaltningsloven § 8-2.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Skattyter som har valgt skattlegging etter skattelovens alminnelige regler, kan ikke tre inn i kildeskatteordningen innenfor samme inntektsår.</article></article> <article class="defaultP" margin-top="true">Nåværende kapittel 19 blir nytt kapittel 20.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-12-18-2130/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks med virkning fra og med inntektsåret 2019.</article></section></main></body></html>