<!DOCTYPE html><html lang="no"><head><title>Forskrift om forsøksordning med primærhelseteam</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-03-02-313</dd><dt class="dokid">DokumentID</dt><dd class="dokid">LTI/forskrift/2018-03-02-313</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2018-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-13</li><li>lov/1997-02-28-19/§5-4</li><li>lov/1997-02-28-19/§22-2</li></ul></dd><dt class="dateOfPublication">Kunngjort</dt><dd class="dateOfPublication">2018-03-08 14:45</dd><dt class="journalNumber">Journalnummer</dt><dd class="journalNumber">2018-0170</dd><dt class="titleShort">Korttittel</dt><dd class="titleShort">Forskrift om forsøksordning med primærhelseteam</dd><dt class="title">Tittel</dt><dd class="title">Forskrift om forsøksordning med primærhelseteam</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 2. mars 2018 med hjemmel i lov 28. februar 1997 nr. 19 om folketrygd (folketrygdloven) § 25-13, § 5-4 fjerde ledd og § 22-2 andre ledd.</dd><dt class="refid">RefID</dt><dd class="refid">forskrift/2018-03-02-313</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøksordning med primærhelseteam<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Stønad til dekning av utgifter til undersøkelse og behandling</li><li>§ 4. Egenandeler for primærhelseteam med honorarmodell</li><li>§ 5. Egenandeler for primærhelseteam med driftstilskuddsmodell</li><li>§ 6. Direkte oppgjør</li><li>§ 7. Justering av takster i forsøksperioden</li></ul></li><li>Kapittel II. Takster for sykepleiere i primærhelseteam</li><li>Kapittel III. Takster for primærhelseteam med driftstilskuddsmodell</li><li>Kapittel IV. Ikrafttredelse<ul class="tocSubUl"><li>§ 8. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2018-03-02-313" id="dokument"><h1>Forskrift om forsøksordning med primærhelseteam</h1><section class="section" data-name="kapI" id="kapittel-1" data-lovdata-URL="LTI/forskrift/2018-03-02-313/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2018-03-02-313/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften har som formål å regulere en økonomisk oppgjørsordning for å gjennomføre forsøk med primærhelseteam, og sikre at medlemmene beholder sine rettigheter til å få dekket utgifter til undersøkelse og behandling hos lege.</article><article class="legalP" id="kapittel-1-paragraf-1-ledd-2">Forskriften fastsetter unntak fra bestemmelser i og gitt i medhold av folketrygdloven kapitlene 5 og 22.</article></article><article class="legalArticle" data-lovdata-URL="LTI/forskrift/2018-03-02-313/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder retten til å utløse refusjoner fra folketrygden og innkreving av egenandeler for undersøkelse og behandling utført av medarbeider i primærhelseteam. Retten til å utløse refusjon forutsetter særskilt avtale med Helsedirektoratet.</article></article><article class="legalArticle" data-lovdata-URL="LTI/forskrift/2018-03-02-313/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Stønad til dekning av utgifter til undersøkelse og behandling</span></h3><article class="legalP" id="kapittel-1-paragraf-3-ledd-1">Trygden yter stønad til dekning av utgifter til undersøkelse og behandling utført av sykepleier i primærhelseteam. Primærhelseteamet må ha praksisavtale med kommunen. Honorar for utført behandling følger av kapittel II i denne forskriften. Honorar for undersøkelse og behandling utført av lege i primærhelseteam som finansieres etter honorarmodellen, ytes etter forskrift om stønad til dekning av utgifter til undersøkelse- og behandling hos lege kapittel II.</article><article class="legalP" id="kapittel-1-paragraf-3-ledd-2">Takstene i kapittel II i denne forskriften fastsettes av departementet. Takstene vil bli justert i tråd med endringer i takster for leger og andre sammenlignbare grupper.</article></article><article class="legalArticle" data-lovdata-URL="LTI/forskrift/2018-03-02-313/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Egenandeler for primærhelseteam med honorarmodell</span></h3><article class="legalP" id="kapittel-1-paragraf-4-ledd-1">Medlemmet betaler egenandeler for undersøkelse og behandling utført av primærhelseteamet etter satser fastsatt i forskrift om stønad til dekning av utgifter til undersøkelse og behandling hos lege kapittel II og etter kapittel II i denne forskriften for arbeid utført av sykepleier i primærhelseteam.</article><article class="legalP" id="kapittel-1-paragraf-4-ledd-2">Betalte egenandeler inngår i opptjeningen til egenandelstak 1, jf. folketrygdloven § 5-3 første ledd.</article><article class="legalP" id="kapittel-1-paragraf-4-ledd-3">Bestemmelsene om stønad etter honorartakstene i forskrift om stønad til dekning av utgifter til undersøkelse og behandling hos lege § 3, gjelder tilsvarende ved oppfølging av sykepleier i primærhelseteam.</article></article><article class="legalArticle" data-lovdata-URL="LTI/forskrift/2018-03-02-313/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Egenandeler for primærhelseteam med driftstilskuddsmodell</span></h3><article class="legalP" id="kapittel-1-paragraf-5-ledd-1">Medlemmet betaler egenandeler for undersøkelse og behandling utført av primærhelseteamet etter satser fastsatt i denne forskrift kapittel III.</article><article class="legalP" id="kapittel-1-paragraf-5-ledd-2">Betalte egenandeler inngår i opptjeningen til egenandelstak 1, jf. folketrygdloven § 5-3 første ledd.</article><article class="legalP" id="kapittel-1-paragraf-5-ledd-3">Bestemmelsene om stønad etter honorartakstene i forskrift om stønad til dekning av utgifter til undersøkelse og behandling hos lege § 3, gjelder tilsvarende ved oppfølging av sykepleier i primærhelseteam.</article></article><article class="legalArticle" data-lovdata-URL="LTI/forskrift/2018-03-02-313/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Direkte oppgjør</span></h3><article class="legalP" id="kapittel-1-paragraf-6-ledd-1">Leder for primærhelseteamet kan inngå avtale om direkte oppgjør etter folketrygdloven § 22-2 på vegne av sykepleiere som deltar i primærhelseteamet. Primærhelseteamet har da ikke rett til å kreve av medlemmet den delen av honoraret som folketrygden dekker.</article><article class="legalP" id="kapittel-1-paragraf-6-ledd-2">Helsedirektoratet eller det organ Helsedirektoratet bestemmer fastsetter nærmere regler for direkte oppgjør.</article><article class="legalP" id="kapittel-1-paragraf-6-ledd-3">Bestemmelsene om fremsetting av krav, tilbakekreving av utbetalt refusjon og tap av retten til å praktisere for trygdens regning, jf. folketrygdloven kapitlene 21, 22 og 25, gjelder så langt de passer.</article></article><article class="legalArticle" data-lovdata-URL="LTI/forskrift/2018-03-02-313/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Justering av takster i forsøksperioden</span></h3><article class="legalP" id="kapittel-1-paragraf-7-ledd-1">Helsedirektoratet kan justere takstene i kapittel II underveis i forsøksperioden dersom fastsatte takster øker eller vesentlig reduserer trygdens utgifter, sammenlignet med de beregninger som lå til grunn for forsøket. Før takstene endres skal Helsedirektoratet drøfte eventuelle endringer med KS, Legeforeningen og Sykepleierforbundet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-03-02-313/KAPITTEL_2"><h2>Kapittel II. Takster for sykepleiere i primærhelseteam</h2><article class="defaultP"><table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Honorar</i></th><th data-text-align="left" data-vertical-align="top"><i>Refusjon</i></th><th data-text-align="left" data-vertical-align="top"><i>Egenandel</i></th><th data-text-align="left" data-vertical-align="top"><i>Kommentarer</i></th></tr></thead><tbody><tr><td data-text-align="left" data-vertical-align="top"><i>S1a</i><br />Enkel pasientkontakt, forespørsel, rådgivning ved personlig frammøte og ved bud.<br />Ugyldig takstkombinasjon: alle</td><td data-text-align="right" data-vertical-align="bottom">kr 69</td><td data-text-align="right" data-vertical-align="bottom">kr 15</td><td data-text-align="right" data-vertical-align="bottom">kr 54</td><td data-text-align="left" data-vertical-align="top">Taksten skal tilsvare takst 1ad i innhold og honorar.</td></tr><tr><td data-text-align="left" data-vertical-align="top"><i>S1b</i><br />Telefonsamtale eller skriftlig kommunikasjon om enkeltpasienter med fysioterapeut, kiropraktor, kommunal helse- og omsorgstjeneste (pleie- og omsorgstjeneste, helsestasjon, skolehelsetjeneste), NAV Sosiale tjenester og bedriftshelsetjeneste, samt med farmasøyt på apotek og pedagogisk personell i psykiatritjenester, skole og barnehage. Teamet må på anmodning oppgi hvem/ hvilken instans man har vært i kontakt med. Ugyldig takstkombinasjon: alle.</td><td data-text-align="right" data-vertical-align="bottom">kr 95</td><td data-text-align="right" data-vertical-align="bottom">kr 95</td><td data-text-align="right" data-vertical-align="bottom">kr 0</td><td data-text-align="left" data-vertical-align="top">Taksten skal tilsvare takst 1f både i innhold og beløp. Kontakt med spesialisthelsetjenesten dekkes ikke etter takst 1f, og dekkes heller ikke for sykepleier etter S1b.</td></tr><tr><td data-text-align="left" data-vertical-align="top"><i>S2a</i><br />Oppfølging hos sykepleier med minst 20 minutters varighet.<br />Ugyldig takstkombinasjon: alle unntatt S2c</td><td data-text-align="right" data-vertical-align="bottom">kr 152</td><td data-text-align="right" data-vertical-align="bottom">kr 0</td><td data-text-align="right" data-vertical-align="bottom">kr 152</td><td data-text-align="left" data-vertical-align="top">Taksten tar opp i seg de oppgavene teamet/sykepleier skal gjøre mer av eller i tillegg til dagens aktiviteter. Dette kan være oppfølgingssamtaler eller kontroll av pasienter med kroniske sykdommer eller funksjonshemminger.</td></tr><tr><td data-text-align="left" data-vertical-align="top"><i>S2ae</i><br />E-oppfølging hos sykepleier.<br />Ugyldig takstkombinasjon: alle.</td><td data-text-align="right" data-vertical-align="bottom">kr 152</td><td data-text-align="right" data-vertical-align="bottom">kr 0</td><td data-text-align="right" data-vertical-align="bottom">kr 152</td><td data-text-align="left" data-vertical-align="top">Pasienten må tidligere ha vært sett og vurdert av lege med behandlingsansvar eller dennes stedfortreder. I likhet med 2ae er det et krav til etablert sykdom/lidelse hos pasienten. E-oppfølgingen skal være journalverdig. Denne type sykepleieroppfølging må skje på initiativ fra pasienten eller avtalt med pasienten.</td></tr><tr><td data-text-align="left" data-vertical-align="top"><i>S2b</i><br />Oppfølging hos sykepleier før eller etter konsultasjon hos lege samme dag. Taksten forutsetter en tidsbruk på minimum 20 minutter.<br />Ugyldig takstkombinasjon: alle unntatt S2c.</td><td data-text-align="right" data-vertical-align="bottom">Kr 100</td><td data-text-align="right" data-vertical-align="bottom">Kr 100</td><td data-text-align="right" data-vertical-align="bottom">Kr 0</td><td data-text-align="left" data-vertical-align="top">Taksten kan benyttes dersom sykepleierens innsats er noe mer enn en tilrettelegging før eller etter konsultasjonen hos legen. Taksten kan ikke repeteres.</td></tr><tr><td data-text-align="left" data-vertical-align="top"><i>S2c</i><br />Tidstakst. Tillegg for tidsbruk ved oppfølging som varer utover 30 min. per påbegynt 15 min. Ugyldig takstkombinasjon: alle unntatt S2a, S2b, S3 og S6.</td><td data-text-align="right" data-vertical-align="bottom">kr 70</td><td data-text-align="right" data-vertical-align="bottom">kr 70</td><td data-text-align="right" data-vertical-align="bottom">kr 0</td><td data-text-align="left" data-vertical-align="top">Taksten kan repeteres én gang, dvs. at sykepleier honoreres for inntil en times oppfølging (S2a + S2c*2).</td></tr><tr><td data-text-align="left" data-vertical-align="top"><i>S3</i><br />Hjemmebesøk ved sykepleier.<br />Ugyldig takstkombinasjon: alle unntatt, S2c og S6.</td><td data-text-align="right" data-vertical-align="bottom">kr 152</td><td data-text-align="right" data-vertical-align="bottom">kr 0</td><td data-text-align="right" data-vertical-align="bottom">kr 152</td><td data-text-align="left" data-vertical-align="top">Taksten gjelder for nødvendig hjemmebesøk ved sykepleier og gis samme vilkår som takst 11ad. Taksten kan benyttes:<br />– Dersom pasienten på grunn av sin helsetilstand eller funksjonsevne ikke kan møte på behandlingsstedet<br />– Når primærhelseteamet vurderer at hjemmebesøk er nødvendig for å sikre forsvarlig helsehjelp<br />– Ved planlagte hjemmebesøk til pasienter med kronisk alvorlig sykdom når dette anses nødvendig for å sikre faglig god oppfølging</td></tr><tr><td data-text-align="left" data-vertical-align="top"><i>S4</i> Sykepleieroppfølging i gruppe per pasient for instruksjon i egenbehandling og bygging av selvhjelpsnettverk innen en gruppe av pasienter. Varighet ¾-1 time for gruppe m/inntil 7 pasienter. Veiledning ved gjennomføring av trening omfattes ikke av taksten.<br />Ugyldig takstkombinasjon: alle</td><td data-text-align="right" data-vertical-align="bottom">kr 152</td><td data-text-align="right" data-vertical-align="bottom">kr 0</td><td data-text-align="right" data-vertical-align="bottom">kr 152</td><td data-text-align="left" data-vertical-align="top">Taksten tilsvarer takst 2ed for leger, men denne taksten er ikke begrenset til bestemte diagnoser eller funksjonsnedsettelser hos den aktuelle pasient.<br />Gruppen må bestå av minst 2 personer.</td></tr><tr><td data-text-align="left" data-vertical-align="top"><i>S5</i><br />Møtegodtgjørelse med reisetid når sykepleier deltar i tverrfaglige samarbeidsmøter med helse- og/eller sosialfaglig personell som et ledd i behandlingsopplegg for enkeltpasienter. Taksten kan ikke benyttes i forbindelse med samarbeid internt i primærhelseteamet eller i tverrfaglige medisinske sentra hvor samarbeidet er så nært at de ulike helsepersonell til daglig arbeider med felles pasienter og at rådslagninger og diskusjoner derfor er en del av den alminnelige arbeidsform.<br />Taksten kan ikke benyttes som godtgjørelse for fast oppsatte samarbeidsmøter, med mindre det gjelder samarbeid om konkrete pasienter. Beregnes for arbeid i inntil en halv time og repeteres deretter per påbegynte halvtime. Taksten beregnes for den samlede møte-/reisetid, ikke per pasient. Teamet må på anmodning opplyse hvem det har vært holdt møte med. Ugyldig takstkombinasjon: alle</td><td data-text-align="right" data-vertical-align="bottom">kr 152</td><td data-text-align="right" data-vertical-align="bottom">kr 152</td><td data-text-align="right" data-vertical-align="bottom">kr 0</td><td data-text-align="left" data-vertical-align="top">Taksten er en møtetakst tilsvarende dagens takst 14, men tilpasset sykepleiers oppgaver og ansvar. Taksten kan ikke kombineres med møtetakst for lege på samme pasient på samme tidspunkt.</td></tr><tr><td data-text-align="left" data-vertical-align="top"><i>S6</i><br />Reisetillegg per påbegynt halve time. Ugyldig takstkombinasjon: alle unntatt S2c og S3.</td><td data-text-align="right" data-vertical-align="bottom">kr 152</td><td data-text-align="right" data-vertical-align="bottom">kr 152</td><td data-text-align="right" data-vertical-align="bottom">kr 0</td><td data-text-align="left" data-vertical-align="top" /></tr></tbody></table></article> <article class="defaultP" margin-top="true"><i>Merknad</i></article><article class="legalP" id="kapittel-2-ledd-1">Ovennevnte sykepleiertakster kan ikke kombineres med takstene i forskrift om stønad til dekning av utgifter til undersøkelse og behandling hos lege, med mindre noe annet fremkommer av eventuelle retningslinjer utarbeidet av Helsedirektoratet til bruk i forsøksperioden. Sykepleier i primærhelseteam kan likevel benytte taksten 10 a–d i forskrift om stønad til dekning av utgifter til undersøkelse og behandling hos lege.</article><article class="legalP" id="kapittel-2-ledd-2">For bestilt time som ikke benyttes, dvs. at pasienten uteblir uten varsel eller avbestiller senere enn 24 timer før avtalt tid, kan pasienten avkreves honorar for oppfølging hos sykepleier. Dette dekkes ikke av folketrygden. Beløpet anses ikke som godkjent egenandel etter bestemmelser gitt med hjemmel i lov 28. februar 1997 nr. 19 om folketrygd § 5-3. Slik betaling kan kreves av alle pasienter som er fritatt for betaling av egenandel.</article></section><section class="section" data-name="kapIII" id="kapittel-3" data-lovdata-URL="LTI/forskrift/2018-03-02-313/KAPITTEL_3"><h2>Kapittel III. Takster for primærhelseteam med driftstilskuddsmodell</h2><article class="legalP" id="kapittel-3-ledd-1">Takstene benyttes for praksisens listeinnbyggere.</article><article class="legalP" id="kapittel-3-ledd-2">Dersom pasienten ikke står på praksisens liste, kan lege benytte takstene i forskrift om stønad til dekning av utgifter til undersøkelse og behandling hos lege.</article><article class="legalP" id="kapittel-3-ledd-3">Takstene er innholdsmessig identiske med tilsvarende takster i forskrift om stønad til dekning av utgifter til undersøkelse og behandling hos lege, og i kapittel II ovenfor. Forskjellen er at takstene i kapittel III kun er egenandeler og egenbetaling, og ikke gir refusjon. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Forslag til ordlyd</i></th><th data-text-align="left" data-vertical-align="top"><i>Egenandel</i></th><th data-text-align="left" data-vertical-align="top"><i>Egenbetaling</i></th><th data-text-align="left" data-vertical-align="top"><i>Kommentarer</i></th></tr></thead><tbody><tr><td data-text-align="left" data-vertical-align="middle">070</td><td data-text-align="left" data-vertical-align="middle">Enkel pasientkontakt hos lege ved personlig frammøte eller ved bud. Taksten forutsetter at det gis råd/veiledning. Gjelder ikke når kontakten/forespørselen resulterer i skriving av resept, sykmelding, rekvisisjon eller henvisning, jf. takst 072.<br />Ugyldig takstkombinasjon: alle unntatt 071a, 078b, 085 a–d og 087a.</td><td data-text-align="center" data-vertical-align="middle">Kr 54</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer takstene 1ad og 1ak i stønadsforskrift</td></tr><tr><td data-text-align="left" data-vertical-align="middle">071 a</td><td data-text-align="left" data-vertical-align="middle">Taking og undersøkelse hos lege av hemoglobin, blodsenkning og telling av hvite blodlegemer og mikroskopering av urinsediment.<br />Ugyldig takstkombinasjon: alle unntatt 070, 072, 078b og 085 a–d.</td><td data-text-align="center" data-vertical-align="middle">Kr 54</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer taksten 1e</td></tr><tr><td data-text-align="left" data-vertical-align="middle">072</td><td data-text-align="left" data-vertical-align="middle">Utfylling av sykemeldingsblankett (Blankett NAV 08.07.04) når pasienten er forhindret fra å søke lege, rekvisisjon til røntgen og fysioterapi og henvisning til spesialist ved enkel pasientkontakt. Taksten inkluderer forespørsel, rådgivning.<br />Ugyldig takstkombinasjon: alle unntatt 071a, 078b og 087a</td><td data-text-align="center" data-vertical-align="middle">Kr 65</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer taksten 1h</td></tr><tr><td data-text-align="left" data-vertical-align="middle">074a</td><td data-text-align="left" data-vertical-align="middle">Konsultasjon ved oppmøte eller e-konsultasjon hos allmennpraktiserende lege dag.<br />Ugyldig takstkombinasjon: 070, 071a, 072, 074b,074d, 088</td><td data-text-align="center" data-vertical-align="middle">Kr 152</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer takst 2ad</td></tr><tr><td data-text-align="left" data-vertical-align="middle">074b</td><td data-text-align="left" data-vertical-align="middle">Konsultasjon hos allmennpraktiserende lege på kveld, natt, helg.<br />Ugyldig takstkombinasjon: 070, 071a, 072,074a,074d,078a, 088 a og b.</td><td data-text-align="center" data-vertical-align="middle">Kr 257</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer takst 2ak</td></tr><tr><td data-text-align="left" data-vertical-align="middle">074c</td><td data-text-align="left" data-vertical-align="middle">Tillegg til takst 074a og 074b for allmennlege som har fått godkjent videre- og etterutdanningsprogram i henhold til spesialistreglene i allmennmedisin i Norge i løpet av de siste 5 år. Taksten gjelder også de 5 første årene etter at legen er godkjent spesialist i allmennmedisin i Norge første gang.</td><td data-text-align="center" data-vertical-align="middle">Kr 49</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer takstene 2dd og 2dk</td></tr><tr><td data-text-align="left" data-vertical-align="middle">074d</td><td data-text-align="left" data-vertical-align="middle">Gruppebehandling per pasient for veiledning, instruksjon i egenbehandling og bygging av selvhjelpsnettverk innen en gruppe av pasienter med kroniske sykdommer eller funksjonshemninger. Varighet 3/4–1 time for gruppe m/minst 2 og inntil 7 pasienter. Veiledning ved gjennomføring av trening omfattes ikke av taksten.<br />Ugyldig takstkombinasjon: alle</td><td data-text-align="center" data-vertical-align="middle">Kr 152</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer takst 2ed og S4</td></tr><tr><td data-text-align="left" data-vertical-align="middle">078a</td><td data-text-align="left" data-vertical-align="middle">Utskrift/kopiering av pasientjournal til pasient eller person som opptrer på vegne av pasient, jf. pasientrettighetsloven § 5-1. Taksten refunderes ikke av folketrygden.<br />Ugyldig takstkombinasjon: alle</td><td data-text-align="center" data-vertical-align="middle" /><td data-text-align="center" data-vertical-align="middle">Kr 85</td><td data-text-align="left" data-vertical-align="middle">Tilsvarer takst 5</td></tr><tr><td data-text-align="left" data-vertical-align="middle">078b</td><td data-text-align="left" data-vertical-align="middle">Ekspedisjonsgebyr. Utgifter og arbeid ved forsendelse etter pasientens ønske av resepter, rekvisisjoner, henvisninger eller lignende per brev, faks, telefon eller e-post. Taksten dekkes ikke av folketrygden.</td><td data-text-align="center" data-vertical-align="middle" /><td data-text-align="center" data-vertical-align="middle">Kr 59</td><td data-text-align="left" data-vertical-align="middle">Tilsvarer takst 8</td></tr><tr><td data-text-align="left" data-vertical-align="middle">085a</td><td data-text-align="left" data-vertical-align="middle">Materiellgruppe 1<br />– Utstyr til gynekologisk undersøkelse, herunder tupfere, engangsspekulum, etc.<br />– Utstyr til anoskopi uten lyskilde<br />– Elastiske bind</td><td data-text-align="center" data-vertical-align="middle" /><td data-text-align="center" data-vertical-align="middle">Kr 61</td><td data-text-align="left" data-vertical-align="middle">Tilsvarer Takst 10a i stønadsforskrift</td></tr><tr><td data-text-align="left" data-vertical-align="middle">085b</td><td data-text-align="left" data-vertical-align="middle">Materiellgruppe 2<br />– Utstyr til spirometri<br />– Utstyr til EKG<br />– Utstyr til prøvetaking fra livmorhulen<br />– Utstyr til rektoskopi/anoskopi m/lyskilde<br />– Materiell ved sårskift, herunder salvekompresser, bind, sterile kompresser etc.</td><td data-text-align="center" data-vertical-align="middle" /><td data-text-align="center" data-vertical-align="middle">Kr 91</td><td data-text-align="left" data-vertical-align="middle">Tilsvarer Takst 10b i stønadsforskrift</td></tr><tr><td data-text-align="left" data-vertical-align="middle">085c</td><td data-text-align="left" data-vertical-align="middle">Materiellgruppe 3<br />– Materiell ved mindre kirurgiske inngrep, herunder suturmateriale, bedøvelsesmidler, bandasjemateriell og øvrig forbruksmateriell<br />– Utstyr til kateterisering (ekskl. kateter)<br />– Glukose/materiell til karbohydratbelastning<br />– Materiell ved kryokirurgi, jf. takst 111 (rep. = 0)</td><td data-text-align="center" data-vertical-align="middle" /><td data-text-align="center" data-vertical-align="middle">Kr 128</td><td data-text-align="left" data-vertical-align="middle">Tilsvarer Takst 10c i stønadsforskrift</td></tr><tr><td data-text-align="left" data-vertical-align="middle">085d</td><td data-text-align="left" data-vertical-align="middle">Materiellgruppe 4<br />– Materiell ved større kirurgiske inngrep, herunder suturmateriell, bedøvelsesmidler, bandasjemateriell og øvrig forbruksmateriell<br />– Materiell til behandling/skifting av større sår og skader</td><td data-text-align="center" data-vertical-align="middle" /><td data-text-align="center" data-vertical-align="middle">Kr 173</td><td data-text-align="left" data-vertical-align="middle">Tilsvarer Takst 10d i stønadsforskrift</td></tr><tr><td data-text-align="left" data-vertical-align="middle">086a</td><td data-text-align="left" data-vertical-align="middle">Sykebesøk ved allmennpraktiserende lege, dag<br />Ugyldig takstkombinasjon: 070, 071a, 072, 074, 086b</td><td data-text-align="center" data-vertical-align="middle">Kr 205</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer takst 11ad</td></tr><tr><td data-text-align="left" data-vertical-align="middle">086b</td><td data-text-align="left" data-vertical-align="middle">Sykebesøk ved allmennpraktiserende lege, kveld, natt, helg.<br />Ugyldig takstkombinasjon: 070, 071a, 072, 074, 086a</td><td data-text-align="center" data-vertical-align="middle">Kr 328</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer takst 11ak</td></tr><tr><td data-text-align="left" data-vertical-align="middle">086c</td><td data-text-align="left" data-vertical-align="middle">Tillegg til takst 086a og 086b for allmennlege som har fått godkjent videre- og etterutdanningsprogram i henhold til spesialistreglene i allmennmedisin i Norge i løpet av de siste 5 år. Taksten gjelder også de 5 første årene etter at legen er godkjent spesialist i allmennmedisin i Norge første gang</td><td data-text-align="center" data-vertical-align="middle">Kr 35</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer 11dd og 11dk</td></tr><tr><td data-text-align="left" data-vertical-align="middle">087a</td><td data-text-align="left" data-vertical-align="middle">Taking av prøver hos lege til laboratorieundersøkelse på legens kontor eller innsending til medisinsk laboratorium. (Gjelder kun prøver som refunderes av trygden.)<br />Ugyldig takstkombinasjon: 071 a, 078a</td><td data-text-align="center" data-vertical-align="middle">Kr 54</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer takst 701a,</td></tr><tr><td data-text-align="left" data-vertical-align="middle">088a</td><td data-text-align="left" data-vertical-align="middle">Enkel pasientkontakt hos sykepleier, forespørsel, rådgivning ved personlig frammøte og ved bud.<br />Ugyldig takstkombinasjon: alle</td><td data-text-align="center" data-vertical-align="middle">Kr 54</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer takst S1a</td></tr><tr><td data-text-align="left" data-vertical-align="middle">088b</td><td data-text-align="left" data-vertical-align="middle">Oppfølging/kontroll hos sykepleier med minst 20 minutters varighet i praksis eller som e-oppfølging.<br />Ugyldig takstkombinasjoner: alle</td><td data-text-align="center" data-vertical-align="middle">Kr 152</td><td data-text-align="center" data-vertical-align="middle" /><td data-text-align="left" data-vertical-align="middle">Tilsvarer takst S2a, S2ae og S3<br />Egenandel for individuell oppfølging/kontroll utført av sykepleier alene uavhengig av om utførelse skjer på kontor, i pasientens hjem eller elektronisk</td></tr><tr><td data-text-align="left" data-vertical-align="middle">089a</td><td data-text-align="left" data-vertical-align="middle">Utarbeidet behandlingsplan med behandlingsmål, og strukturert oppfølging av plan og mål</td><td data-text-align="center" data-vertical-align="middle">0</td><td data-text-align="center" data-vertical-align="middle">0</td><td data-text-align="left" data-vertical-align="middle">Kan benyttes når følgende kriterier er oppfylt:<br />1. Utredning av eller gjennomføring av årskontroll av medisinsk tilstand (blodtrykk, oksygenmetning og blodsukker) og vurdert behov for mellomkontroller i dialog med pasient<br />2. Utfylling, registrering og oppdatering av NOKLUS-skjema og registrering/oppdatering av Diabetesregister (Diabetes pasienter)<br />– For KOLS-pasienter finnes ikke tilsvarende fullstendig skjema og/eller register<br />3. Primærhelseteamet diskuterer m/pasient hva som er målsetninger for hhv kosthold, røyk, trening, alkohol mv., og setter opp en behandlingsplan med behandlingsmål. Teamet skal involvere og motivere pasientene ved oppsett.<br />4. Pasienten får nødvendig veiledning av primærhelseteamet for egenmestring, og egenbehandlingsplan ved forverring av tilstand.<br />5. Oppfølging skjer som «Strukturert gjennomgang og igangsetting av tiltak» – av teamet i samarbeid med pasienten</td></tr><tr><td data-text-align="left" data-vertical-align="middle">089b</td><td data-text-align="left" data-vertical-align="middle">Systematisk legemiddelgjennomgang hos fastlege og sykepleier</td><td data-text-align="center" data-vertical-align="middle">0</td><td data-text-align="center" data-vertical-align="middle">0</td><td data-text-align="left" data-vertical-align="middle">Kan benyttes når systematisk legemiddelgjennomgang er gjennomført i tråd med Helsedirektoratets veileder og som et «tverrfaglig team» (se veileder), herunder også bruk av relevant beslutningsstøtte og innhenting av informasjon fra andre enn pasienten i nødvendig grad (hjemmesykepleie, pårørende, spesialisthelsetjeneste)</td></tr></tbody></table></article> <article class="defaultP" margin-top="true"><i>Merknad</i></article><article class="legalP" id="kapittel-3-ledd-4">Primærhelseteamet vil få tilgjengelig veiledningsmateriell som en del av opplæring og veiledning. Dette gjelder takst 089a pkt. 3, 4 og 5.</article><article class="legalP" id="kapittel-3-ledd-5">For bestilt time som ikke benyttes, dvs. at pasienten uteblir uten varsel eller avbestiller senere enn 24 timer før avtalt tid, kan pasienten avkreves konsultasjonshonorar eller honorar for oppfølging hos sykepleier. Dette dekkes ikke av folketrygden. Beløpet anses ikke som godkjent egenandel etter bestemmelser gitt med hjemmel i lov 28. februar 1997 nr. 19 om folketrygd § 5-3. Slik betaling kan kreves av alle pasienter som er fritatt for betaling av egenandel.</article><article class="legalP" id="kapittel-3-ledd-6">Pasienten må i tillegg dekke utgifter til materiell eller legemidler som ikke er dekket av de ovenstående fastsatte honorar som for eksempel gips, spiral, kateter, vaksiner, legemidler, ortoser, etc., etter legens kostnad.</article><article class="legalP" id="kapittel-3-ledd-7">Engangsutstyr som f.eks. sprøyter mv. kan det ikke beregnes ekstra for, da disse utgifter inngår i taksten.</article><article class="legalP" id="kapittel-3-ledd-8">Medlemmets egenandeler/egenbetalinger for å oppsøke lege er uttømmende regulert i forskriften. Leger/primærhelseteamet er forhindret fra selv å kreve, eller inngå avtaler som innebærer, pasientfinansiering av administrative systemer som betalingstjenester, timebestillingsystemer og lignende. Dersom pasienten ønsker å motta faktura, kan det avkreves et fakturagebyr. Fakturagebyret skal ikke overstige kostnadene ved faktureringen.</article></section><section class="section" data-name="kapIV" id="kapittel-4" data-lovdata-URL="LTI/forskrift/2018-03-02-313/KAPITTEL_4"><h2>Kapittel IV. Ikrafttredelse</h2><article class="legalArticle" data-lovdata-URL="LTI/forskrift/2018-03-02-313/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. april 2018.</article></article></section></main></body></html>