<!DOCTYPE html><html lang="no"><head><title>Forskrift om endring i produktforskriften (økt omsetningskrav for biodrivstoff mv. fra januar 2019 og januar 2020 og gjennomføring av ILUC-direktivet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-11-21-1731</dd><dt class="dokid">DokumentID</dt><dd class="dokid">LTI/forskrift/2018-11-21-1731</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">2018-11-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li><li>forskrift/2018-05-03-672</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1977-08-05-2/§5</li></ul></dd><dt class="dateOfPublication">Kunngjort</dt><dd class="dateOfPublication">2018-11-22 14:35</dd><dt class="journalNumber">Journalnummer</dt><dd class="journalNumber">2018-1021</dd><dt class="titleShort">Korttittel</dt><dd class="titleShort">Endr. i produktforskriften</dd><dt class="title">Tittel</dt><dd class="title">Forskrift om endring i produktforskriften (økt omsetningskrav for biodrivstoff mv. fra januar 2019 og januar 2020 og gjennomføring av ILUC-direktivet)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 21. november 2018 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrifter 5. august 1977 nr. 2 om gjennomføring av lov om kontroll med produkter og forbrukertjenester § 5.</dd><dt class="refid">RefID</dt><dd class="refid">forskrift/2018-11-21-1731</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i produktforskriften (økt omsetningskrav for biodrivstoff mv. fra januar 2019 og januar 2020 og gjennomføring av ILUC-direktivet)<ul class="tocSubUl"><li>I<ul class="tocSubUl"><li>§ 3-3. Krav til omsetning av biodrivstoff til veitrafikk og dobbeltelling av biodrivstoff fra visse råstoff</li><li>§ 3-4. Delkrav om avansert biodrivstoff</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2018-11-21-1731" id="dokument"><h1>Forskrift om endring i produktforskriften (økt omsetningskrav for biodrivstoff mv. fra januar 2019 og januar 2020 og gjennomføring av ILUC-direktivet)</h1><section class="section" data-name="kapI" id="kapittel-1" data-lovdata-URL="LTI/forskrift/2018-11-21-1731/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">§ 3-2 nye bokstaver f og g skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>lignocellulosemateriale</i>: materiale som består av lignin, cellulose og hemicellulose, f.eks. biomasse fra skoger, trebaserte energivekster og rester og avfall fra skogindustri.</article></article></li><li data-li-identifier="g)" data-name="g)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>celluloseholdig materiale som ikke er næringsmiddel</i>: råstoffer som hovedsakelig består av cellulose og hemicellulose, og som har lavere lignininnhold enn lignocellulosemateriale; det omfatter rester av næringsmiddel- og fôrvekster (f.eks. halm, stilker, agner og skall), energivekster i form av gress med lavt stivelsesinnhold (f.eks. raigress, rishirse, elefantgress, kjemperør og dekkvekster før og etter hovedvekster), industrielle rester (herunder fra næringsmiddel- og fôrvekster etter at vegetabilske oljer, sukker, stivelse og protein er utvunnet) og materiale fra bioavfall.</article></article></li></ul></article> <article class="defaultP" margin-top="true">§ 3-2 nåværende bokstav f, g og h blir bokstav h, i og j.</article> <article class="defaultP" margin-top="true">§ 3-2 nåværende bokstav i blir bokstav k og skal lyde:<ul class="defaultList"><li data-li-identifier="k)" data-name="k)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>arealbruksendring:</i> endring i bruken av et areal mellom de seks arealbrukskategoriene som benyttes av FNs klimapanel (skog, gressmark, dyrket mark, våtmark, bebyggelse og annet).</article></article></li></ul></article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Krav til omsetning av biodrivstoff til veitrafikk og dobbeltelling av biodrivstoff fra visse råstoff</span></span><article class="legalP" id="kapittel-1-foreslåttparagraf-1-ledd-1">De som omsetter drivstoff, skal sørge for at minimum 10,0 volumprosent av totalt omsatt mengde drivstoff til veitrafikk per år består av biodrivstoff, unntatt biogass. Fra 1. januar 2019 er kravet 12 volumprosent, og fra 1. januar 2020 er kravet 20,0 volumprosent. Minimum 4,0 volumprosent av totalt omsatt mengde drivstoff til veigående bensinkjøretøy per år skal bestå av biodrivstoff, unntatt biogass. Kravene kan oppfylles av den enkelte omsetter eller av flere omsettere samlet.</article><article class="legalP" id="kapittel-1-foreslåttparagraf-1-ledd-2">Ved oppfyllelsen av omsetningskravet i første ledd første og andre punktum, skal biodrivstoff fremstilt av råstoff på listen i vedlegg V, del A og B, telle dobbelt sammenliknet med andre biodrivstoff.</article><article class="legalP" id="kapittel-1-foreslåttparagraf-1-ledd-3">For oppfyllelse av kravene i første ledd kan det bare medregnes drivstoff som oppfyller bærekraftskriteriene i § 3-6 til § 3-9 jf. § 3-5.</article></article> <article class="defaultP" margin-top="true">§ 3-4 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Delkrav om avansert biodrivstoff</span></span><article class="legalP" id="kapittel-1-foreslåttparagraf-2-ledd-1">De som omsetter drivstoff skal sørge for at minimum 1,75 volumprosent av totalt omsatt mengde drivstoff til veitrafikk per år består av biodrivstoff, unntatt biogass, fremstilt av råstoff på listen i vedlegg V, del A og B. Dette kravet øker til 2,25 volumprosent fra 1. januar 2019 og 4 volumprosent fra 1. januar 2020. Kravet kan oppfylles av den enkelte omsetter eller av flere omsettere samlet. For oppfyllelse av kravet, kan det bare medregnes drivstoff som oppfyller bærekraftskriteriene i § 3-6 til § 3-9 jf. § 3-5.</article></article> <article class="defaultP" margin-top="true">§ 3-10 nytt tredje ledd skal lyde:</article><article class="legalP" id="kapittel-1-ledd-2">Rapporteringen skal inkludere klimagassutslipp i hele livssyklusen per energienhet biodrivstoff eller flytende biobrensel, herunder de foreløpige gjennomsnittsverdiene for det beregnede utslippet som følge av indirekte arealbruksendringer som kan tilskrives biodrivstoff nevnt i vedlegg VI.</article> <article class="defaultP" margin-top="true">§ 3-10 nåværende tredje til åttende ledd blir fjerde til niende ledd.</article> <article class="defaultP" margin-top="true">Kapittel 3 vedlegg I skal lyde:</article><span class="futuretitle" id="kapittel-1-foreslåttittel-1">Vedlegg I. Beregning av livssyklus klimagassutslipp fra biodrivstoff og flytende biobrensel</span><article class="legalP" id="kapittel-1-ledd-3">For oppfyllelse av kravet til klimagassreduksjon i § 3-6 skal klimagassutslipp fra biodrivstoff og flytende biobrensel beregnes på følgende måte:<ul class="defaultList"><li data-li-identifier="A." data-name="A."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">ved å bruke en standardverdi for hele produksjonsprosessen dersom en slik verdi er fastsatt i del A eller B i vedlegg II. Standardverdi for hele produksjonsprosessen kan bare benyttes dersom netto karbonutslipp som følge av arealbruksendring (verdien e<sub>l)</sub> er lik eller mindre enn 0 som beregnet etter punkt 7 i del C av vedlegg II,</article></article></li><li data-li-identifier="B." data-name="B."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">ved å bruke en faktisk verdi beregnet etter metode fastsatt i del C av vedlegg II, eller</article></article></li><li data-li-identifier="C." data-name="C."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">ved å bruke en verdi beregnet som summen av faktorene i formelen i punkt 1 i del C av vedlegg II, der de disaggregerte standardverdiene i del D eller E i vedlegg II kan brukes til enkelte faktorer, og faktiske verdier beregnet etter metode fastsatt i del C av vedlegg II, for alle andre faktorer.</article></article></li></ul></article> <article class="defaultP" margin-top="true">Kapittel 3 nytt vedlegg V skal lyde:</article><span class="futuretitle" id="kapittel-1-foreslåttittel-2">Vedlegg V. Råstoff som gir grunnlag for medregning i delkrav for avansert biodrivstoff og dobbeltelling</span><article class="numberedLegalP" data-numerator="A" id="kapittel-1-nummer-1">A. Råstoff fra vedlegg IX del A til direktiv 2009/28/EF:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">alger dersom de dyrkes på land i dammer eller fotobioreaktorer</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">biomassefraksjon av blandet kommunalt avfall, men ikke sortert husholdningsavfall som omfattes av gjenvinningsmålene i artikkel 11 nr. 2 bokstav a) i direktiv 2008/98/EF</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">bioavfall som definert i artikkel 3 nr. 4 i direktiv 2008/98/EF fra private husholdninger som er gjenstand for separat innsamling som definert i artikkel 3 nr. 11 i nevnte direktiv</article></article></li><li data-li-identifier="d)" data-name="d)"><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">biomassefraksjon av industriavfall som ikke er egnet for bruk i næringsmiddel- eller fôrkjeden, herunder materiale fra detalj- og engroshandel samt landbruksbasert næringsmiddelindustri og fiske- og akvakulturindustri, unntatt råstoffer oppført i del B i dette vedlegg</article></article></li><li data-li-identifier="e)" data-name="e)"><article class="listArticle" id="kapittel-1-nummer-1-punkt-5"><article class="legalP" id="kapittel-1-nummer-1-punkt-5-ledd-1">halm</article></article></li><li data-li-identifier="f)" data-name="f)"><article class="listArticle" id="kapittel-1-nummer-1-punkt-6"><article class="legalP" id="kapittel-1-nummer-1-punkt-6-ledd-1">husdyrgjødsel og slam fra renseanlegg</article></article></li><li data-li-identifier="g)" data-name="g)"><article class="listArticle" id="kapittel-1-nummer-1-punkt-7"><article class="legalP" id="kapittel-1-nummer-1-punkt-7-ledd-1">avløpsvann fra palmeoljemøller og tomme palmefruktklaser</article></article></li><li data-li-identifier="h)" data-name="h)"><article class="listArticle" id="kapittel-1-nummer-1-punkt-8"><article class="legalP" id="kapittel-1-nummer-1-punkt-8-ledd-1">talloljebek</article></article></li><li data-li-identifier="i)" data-name="i)"><article class="listArticle" id="kapittel-1-nummer-1-punkt-9"><article class="legalP" id="kapittel-1-nummer-1-punkt-9-ledd-1">råglyserin</article></article></li><li data-li-identifier="j)" data-name="j)"><article class="listArticle" id="kapittel-1-nummer-1-punkt-10"><article class="legalP" id="kapittel-1-nummer-1-punkt-10-ledd-1">bagasse</article></article></li><li data-li-identifier="k)" data-name="k)"><article class="listArticle" id="kapittel-1-nummer-1-punkt-11"><article class="legalP" id="kapittel-1-nummer-1-punkt-11-ledd-1">pressrester av druer og vinberme</article></article></li><li data-li-identifier="l)" data-name="l)"><article class="listArticle" id="kapittel-1-nummer-1-punkt-12"><article class="legalP" id="kapittel-1-nummer-1-punkt-12-ledd-1">nøtteskall</article></article></li><li data-li-identifier="m)" data-name="m)"><article class="listArticle" id="kapittel-1-nummer-1-punkt-13"><article class="legalP" id="kapittel-1-nummer-1-punkt-13-ledd-1">agner</article></article></li><li data-li-identifier="n)" data-name="n)"><article class="listArticle" id="kapittel-1-nummer-1-punkt-14"><article class="legalP" id="kapittel-1-nummer-1-punkt-14-ledd-1">kolber som er renset for maiskjerner</article></article></li><li data-li-identifier="o)" data-name="o)"><article class="listArticle" id="kapittel-1-nummer-1-punkt-15"><article class="legalP" id="kapittel-1-nummer-1-punkt-15-ledd-1">biomassefraksjon av avfall og rester fra skogbruk og trebasert industri, dvs. bark, greiner, førkommersielle tynninger, blader, nåler, trekroner, sagmugg, sagspon, svartlut, brunlut, fiberslam, lignin og tallolje</article></article></li><li data-li-identifier="p)" data-name="p)"><article class="listArticle" id="kapittel-1-nummer-1-punkt-16"><article class="legalP" id="kapittel-1-nummer-1-punkt-16-ledd-1">annet celluloseholdig materiale som ikke er næringsmiddel, som definert i § 3-2 bokstav g)</article></article></li><li data-li-identifier="q)" data-name="q)"><article class="listArticle" id="kapittel-1-nummer-1-punkt-17"><article class="legalP" id="kapittel-1-nummer-1-punkt-17-ledd-1">annet lignocellulosemateriale som definert i § 3-2 bokstav f), unntatt sag- og finértømmer</article></article></li><li data-li-identifier="r)" data-name="r)"><article class="listArticle" id="kapittel-1-nummer-1-punkt-18"><article class="legalP" id="kapittel-1-nummer-1-punkt-18-ledd-1">bakterier, dersom energikilden er fornybar i samsvar med artikkel 2 annet ledd bokstav a) i direktiv 2009/28/EF.</article></article></li></ul></article><article class="numberedLegalP" data-numerator="B" id="kapittel-1-nummer-2">B. Råstoff fra vedlegg IX del B til direktiv 2009/28/EF:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">brukt matolje.</article></article></li><li data-li-identifier="b)" data-name="b)"><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">animalsk fett klassifisert som kategori 1 og 2 i samsvar med europaparlaments- og rådsforordning (EF) nr. 1069/2009 av 21. oktober 2009 om fastsettelse av hygieneregler for animalske biprodukter og avledede produkter som ikke er beregnet på konsum, og om oppheving av forordning (EF) nr. 1774/2002 (forordningen om animalske biprodukter) (EUT L 300 av 14.11.2009, s. 1).</article></article></li></ul></article> <article class="defaultP" margin-top="true">Kapittel 3 nytt vedlegg VI skal lyde:</article><span class="futuretitle" id="kapittel-1-foreslåttittel-3">Vedlegg VI. Utslipp fra indirekte arealbruksendringer</span><article class="numberedLegalP" data-numerator="A" id="kapittel-1-nummer-3">A. Foreløpig beregnede utslipp fra indirekte arealbruksendringer knyttet til råstoff til biodrivstoff og flytende biobrensler (gCO2eq/MJ). <table><thead><tr><th data-text-align="left" data-vertical-align="top"><i>Råstoffgruppe</i></th><th data-text-align="left" data-vertical-align="top"><i>Gjennomsnitt</i></th><th data-text-align="left" data-vertical-align="top"><i>Interprosentilområdet utledet av følsomhetsanalysen</i></th></tr></thead><tbody><tr><td data-text-align="left" data-vertical-align="top">Korn og andre stivelsesrike vekster</td><td data-text-align="center" data-vertical-align="top">12</td><td data-text-align="center" data-vertical-align="top">8–16</td></tr><tr><td data-text-align="left" data-vertical-align="top">Sukkerarter</td><td data-text-align="center" data-vertical-align="top">13</td><td data-text-align="center" data-vertical-align="top">4–17</td></tr><tr><td data-text-align="left" data-vertical-align="top">Oljeholdige vekster</td><td data-text-align="center" data-vertical-align="top">55</td><td data-text-align="center" data-vertical-align="top">33–66</td></tr></tbody></table><article class="legalP" id="kapittel-1-nummer-3-ledd-1">Gjennomsnittsverdiene angitt over utgjør et veid gjennomsnitt av de individuelt modellberegnede råstoffverdiene. Størrelsen på verdiene i vedlegget er følsom for rekken av antakelser (f.eks. behandling av biprodukter, avkastningens utvikling, karbonlagre og forskyvning av andre råvarer) som brukes i de økonomiske modellene utarbeidet med henblikk på beregning av dem. Selv om det derfor ikke er mulig fullt ut å definere usikkerhetsmarginen forbundet med slike beregninger, ble det utført en følsomhetsanalyse av resultatene på grunnlag av en tilfeldig variasjon i nøkkelparametrer, en såkalt Monte Carlo-analyse.</article><article class="legalP" id="kapittel-1-nummer-3-ledd-2">Interprosentilområdet angitt over gjenspeiler 90&#xa0;% av resultatene ved bruk av 5- og 95-prosentilverdiene fra analysen. 5-prosentilen angir en verdi under hvilken 5&#xa0;% av observasjonene ble gjort (dvs. 5&#xa0;% av alle dataene som ble brukt, viste resultater under 8, 4 og 33 gCO2eq/MJ). 95-prosentilen angir en verdi under hvilken 95&#xa0;% av observasjonene ble gjort (dvs. 5&#xa0;% av alle dataene som ble brukt, viste resultater over 16, 17 og 66 gCO2eq/MJ).</article><article class="legalP" id="kapittel-1-nummer-3-ledd-3">B. Biodrivstoff og flytende biobrensler der de beregnede utslippene som følge av indirekte arealbruksendringer anses for å være null</article><article class="legalP" id="kapittel-1-nummer-3-ledd-4">Biodrivstoff og flytende biobrensler produsert av følgende råstoffkategorier anses for å ha beregnede utslipp som følge av indirekte arealbruksendringer på null:<ul class="defaultList"><li data-li-identifier="1)" data-name="1)"><article class="listArticle" id="kapittel-1-nummer-3-ledd-4-punkt-1"><article class="legalP" id="kapittel-1-nummer-3-ledd-4-punkt-1-ledd-1">Råstoff som ikke er oppført i del A i dette vedlegg.</article></article></li><li data-li-identifier="2)" data-name="2)"><article class="listArticle" id="kapittel-1-nummer-3-ledd-4-punkt-2"><article class="legalP" id="kapittel-1-nummer-3-ledd-4-punkt-2-ledd-1">Råstoff hvis produksjon har ført til direkte arealbruksendringer, dvs. en endring fra en av følgende IPCC-kategorier for arealdekke: skogsareal, gressmark, våtmarksområder, bebygde områder eller andre arealer til dyrket mark eller dyrket mark med flerårige vekster. Dersom dette er tilfellet, skal en verdi for utslipp som følge av direkte arealbruksendringer (el) ha vært beregnet i samsvar med del C nr. 7 i vedlegg II. Flerårige vekster defineres som vekster med en stamme som vanligvis ikke høstes hvert år, som småskog med kort omdriftstid og oljepalmer.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-11-21-1731/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrift 3. mai 2018 nr. 672 om endringer i produktforskriften (økt omsetningskrav for biodrivstoff mv. fra januar 2019 og januar 2020) oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2018-11-21-1731/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Forskriften trer i kraft straks.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Det skal rapporteres etter § 3-3 andre ledd jf. vedlegg VI for kalenderåret 2018.</article></article></li><li data-li-identifier="3." data-name="3."><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">I beregningen for 2018 av omsetningskravet etter § 3-3 første ledd første punktum skal andre biodrivstoffer fremstilt av avfall og rester, lignocellulosemateriale eller celluloseholdig materiale som ikke er næringsmiddel, telle dobbelt ved oppfyllelse av omsetningskravet.</article></article></li><li data-li-identifier="4." data-name="4."><article class="listArticle" id="kapittel-3-punkt-4"><article class="legalP" id="kapittel-3-punkt-4-ledd-1">I beregningen for 2018 av kravet etter § 3-4 kan man medregne også andre biodrivstoffer fremstilt av avfall og rester, lignocellulosemateriale eller celluloseholdig materiale som ikke er næringsmiddel.</article></article></li></ul></section></main></body></html>