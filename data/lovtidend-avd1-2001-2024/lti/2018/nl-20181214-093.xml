<!DOCTYPE html><html lang="no"><head><title>Lov om endringer i lov 26. mars 1999 nr. 14 om skatt av formue og inntekt (skatteloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2018-12-14-93</dd><dt class="dokid">DokumentID</dt><dd class="dokid">LTI/lov/2018-12-14-93</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2018-12-14, inntekståret 2018</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Inntekts- og formueskatt</li></ul></dd><dt class="dateOfPublication">Kunngjort</dt><dd class="dateOfPublication">2018-12-14 16:45</dd><dt class="journalNumber">Journalnummer</dt><dd class="journalNumber">2018-0990</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov 26. mars 1999 nr. 14 om skatt av formue og inntekt (skatteloven)</dd><dt class="miscInformation">Annet om dokumentet</dt><dd class="miscInformation">Prop.104 LS (2017–2018), Innst.23 L (2018–2019), Lovvedtak 2 (2018–2019). Stortingets første og andre gangs behandling hhv. 8. og 13. november 2018. Fremmet av Finansdepartementet.</dd><dt class="refid">RefID</dt><dd class="refid">lov/2018-12-14-93</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 26. mars 1999 nr. 14 om skatt av formue og inntekt (skatteloven)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2018-12-14-93" id="dokument"><h1>Lov om endringer i lov 26. mars 1999 nr. 14 om skatt av formue og inntekt (skatteloven)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2018-12-14-93/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 8-13 nye femte til tiende ledd skal lyde:</article><article class="numberedLegalP" data-numerator="5" id="kapittel-1-nummer-1">(5) For selskaper innenfor ordningen gjelder begrensninger i adgangen til å leie ut fartøyer på bareboat-vilkår etter bestemmelsene i sjette til niende ledd nedenfor.</article><article class="numberedLegalP" data-numerator="6" id="kapittel-1-nummer-2">(6) Som utleie på bareboat-vilkår regnes utleie der ansvaret for å bemanne fartøyet ikke påhviler uteieren eller et nærstående selskap. Som nærstående selskap etter dette ledd regnes<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">selskap der utleieren har direkte eller indirekte interesse i form av eierskap eller stemmerettigheter på 25 prosent eller mer eller rett til å motta 25 prosent eller mer av overskuddet og</article></article></li><li data-li-identifier="b." data-name="b."><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">selskap som har direkte eller indirekte interesse i utleieren i form av eierskap eller stemmerettigheter på 25 prosent eller mer eller rett til å motta 25 prosent eller mer av overskuddet.</article></article></li></ul><p class="leddfortsettelse">Hvis et selskap har direkte eller indirekte interesse i utleieren og en eller flere andre enheter på 25 prosent eller mer, anses alle selskapene for nærstående. Som nærstående regnes også norske og utenlandske selskaper som utgjør et konsern i henhold til regnskapsloven § 1-3.</p></article><article class="numberedLegalP" data-numerator="7" id="kapittel-1-nummer-3">(7) Ved beregning av tonnasjeandel som er leid ut på bareboat-vilkår etter denne paragraf medtas den samlede innleide og eide tonnasjen i en selskapsgruppe som er omfattet av skatteordningen etter §§ 8-10 til 8-20. Med tonnasje forstås nettotonnasje slik denne til enhver tid er fastsatt i målebrev som er gyldige her i riket i henhold til forskrift 30. juni 2015 nr. 823 om måling av skip og flyttbare innretninger. I selskapsgruppe etter dette ledd inngår norske og utenlandske selskaper som per 31. desember i inntektsåret utgjør et konsern i henhold til regnskapsloven § 1-3. Tonnasje som leies inn til et selskap på bareboat-vilkår og som leies ut igjen på bareboat-vilkår medtas ikke. Det samme gjelder tonnasje som leies inn til et selskap på time charter- eller voyage charter-vilkår og som leies ut igjen på time charter- eller voyage charter-vilkår, jf. tiende ledd annet punktum, unntatt når tonnasjen inngår i selskapets virksomhet knyttet til salg av transporttjenester. Tonnasje i underliggende selskap som beskattes etter §§ 8-10 til 8-20, jf. § 8-11 første ledd g, medregnes bare dersom det underliggende selskapet tilhører selskapsgruppen. Tonnasjeandelen for inntektsåret beregnes som et vektet snitt av andelene for alle årets dager. Det enkelte selskap kan likevel velge at tonnasjeandelen for inntektsåret skal beregnes som et vektet snitt av alle dager i inntektsåret og de tre siste årene forut for inntektsåret. Tonnasje i underliggende selskap med deltakerfastsetting og NOKUS-selskap, jf. § 8-11 første ledd e og f, medregnes med en forholdsmessig andel. Ved endring i eierandel i løpet av et år medregnes tonnasje i underliggende selskap med deltakerfastsetting og NOKUS-selskap slik at selskapets samlede tonnasje for hele året fordeles i forhold til eierandel og dager andelen har vært eiet.</article><article class="numberedLegalP" data-numerator="8" id="kapittel-1-nummer-4">(8) Selskap innenfor ordningen kan ikke leie ut fartøy på bareboat-vilkår dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">leieavtalen overfører eierskapet til fartøyet til leietaker eller en tredjepart ved utløpet av leieperioden, unntatt når prisen skal tilsvare markedspris vurdert på tidspunktet for utløp av leieperioden,</article></article></li><li data-li-identifier="b." data-name="b."><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">leietaker eller en tredjepart har rett til å kjøpe fartøyet ved utløpet av leieperioden, unntatt når prisen skal tilsvare markedspris vurdert på tidspunktet for utløp av leieperioden,</article></article></li><li data-li-identifier="c." data-name="c."><article class="listArticle" id="kapittel-1-nummer-4-punkt-3"><article class="legalP" id="kapittel-1-nummer-4-punkt-3-ledd-1">andre forhold gjør det sannsynlig at leietaker eller en tredjepart vil overta fartøyet i løpet av avtaleperioden eller senere, unntatt når prisen skal tilsvare markedspris vurdert på tidspunktet for overtakelse,</article></article></li><li data-li-identifier="d." data-name="d."><article class="listArticle" id="kapittel-1-nummer-4-punkt-4"><article class="legalP" id="kapittel-1-nummer-4-punkt-4-ledd-1">nåverdien av minimum leiebetalinger tilsvarer mer enn 90 prosent av markedsverdien for fartøyet ved inngåelse av leieavtalen,</article></article></li><li data-li-identifier="e." data-name="e."><article class="listArticle" id="kapittel-1-nummer-4-punkt-5"><article class="legalP" id="kapittel-1-nummer-4-punkt-5-ledd-1">hele eller deler av gevinst og tap som følge av variasjoner i restmarkedsverdien av fartøyet tilfaller leietaker,</article></article></li><li data-li-identifier="f." data-name="f."><article class="listArticle" id="kapittel-1-nummer-4-punkt-6"><article class="legalP" id="kapittel-1-nummer-4-punkt-6-ledd-1">leietaker har etter utløpet av den opprinnelige avtalen rett til å fornye denne, til en leie som ligger under markedsleie for et tilsvarende fartøy eller</article></article></li><li data-li-identifier="g." data-name="g."><article class="listArticle" id="kapittel-1-nummer-4-punkt-7"><article class="legalP" id="kapittel-1-nummer-4-punkt-7-ledd-1">leieperioden går over mer enn 50 prosent av fartøyets totale økonomiske levetid, estimert ved leieperiodens begynnelse.</article></article></li></ul><p class="leddfortsettelse">Andelen av selskapsgruppens tonnasje som er utleid på bareboat-vilkår kan ikke overstige 40 prosent av gruppens totale tonnasje.</p></article><article class="numberedLegalP" data-numerator="9" id="kapittel-1-nummer-5">(9) Oppfylles ikke vilkårene som nevnt under åttende ledd kan selskap som leier ut hjelpefartøyer i petroleumsvirksomhet mv. på bareboat-vilkår, og som ikke leier ut andre typer fartøyer på slike vilkår, likevel skattlegges etter §§ 8-10 til 8-20 dersom andelen av selskapsgruppens tonnasje som er utleid på bareboat-vilkår ikke overstiger 50 prosent av gruppens totale tonnasje. Departementet gir forskrift om hvilke typer fartøy som omfattes av foregående punktum. Den strategiske ledelsen for fartøy som nevnt i første punktum må utøves av et selskap som er hjemmehørende i en EØS-stat og leieperioden kan være maksimalt fem år, med tillegg på inntil tre år dersom det foreligger avtale om adgang til å forlenge perioden.</article><article class="numberedLegalP" data-numerator="10" id="kapittel-1-nummer-6">(10) Andelen av selskapsgruppens tonnasje som er leid inn på time charter- eller voyage charter-vilkår og som ikke er EØS-registrert kan ikke overstige 90 prosent av den totale tonnasjen i selskapsgruppen som er omfattet av skatteordningen etter §§ 8-10 til 8-20. Fartøyer anses som leid inn på time charter- eller voyage charter-vilkår dersom verken innleier eller et selskap i samme selskapsgruppe har overtatt ansvaret for bemanning av fartøyet. Med tonnasje forstås nettotonnasje slik denne til enhver tid er fastsatt i målebrev som er gyldige her i riket i henhold til forskrift 30. juni 2015 nr. 823 om måling av skip og flyttbare innretninger. I selskapsgruppe etter dette ledd inngår norske og utenlandske selskaper som utgjør et konsern i henhold til regnskapsloven § 1-3 per 31. desember i inntektsåret. Tonnasje som leies inn til et selskap på bareboat-vilkår og som leies ut igjen på bareboat-vilkår medtas ikke. Tonnasje i underliggende selskap som beskattes etter §§ 8-10 til 8-20, jf. § 8-11 første ledd g, medregnes bare dersom det underliggende selskapet tilhører selskapsgruppen. Andelen beregnes som et vektet snitt av andelen for alle inntektsårets dager. Tonnasje i underliggende selskap med deltakerfastsetting og NOKUS-selskap, jf. § 8-11 første ledd e og f, medregnes med en forholdsmessig andel. Ved endring i eierandel i løpet av året medregnes tonnasje i underliggende selskap med deltakerfastsetting og NOKUS-selskap slik at selskapets samlede tonnasje for hele året fordeles i forhold til eierandel og dager andelen har vært eiet.</article> <article class="defaultP" margin-top="true">§ 8-17 tredje ledd nytt sjette og syvende punktum skal lyde:</article><article class="legalP" id="kapittel-1-ledd-2">Rettingsadgangen etter dette ledd gjelder ikke ved brudd på vilkåret etter § 8-13 åttende ledd om at andelen av selskapsgruppens tonnasje som er utleid på bareboat-vilkår ikke kan overstige 40 prosent av gruppens totale tonnasje eller ved brudd på vilkåret etter § 8-13 niende ledd om at andelen av selskapsgruppens tonnasje som er utleid på bareboat-vilkår ikke kan overstige 50 prosent av gruppens totale tonnasje. Rettingsadgangen gjelder heller ikke ved brudd på vilkåret i § 8-13 tiende ledd.</article></section><section class="section" data-name="kapII" id="kapittel-2" data-lovdata-URL="LTI/lov/2018-12-14-93/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks med virkning fra og med inntektsåret 2018.</article></section><section class="section" data-name="kapIII" id="kapittel-3" data-lovdata-URL="LTI/lov/2018-12-14-93/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Ved ikrafttredelsen av endringene under I gjelder følgende overgangsregler:</article><article class="numberedLegalP" data-numerator="1" id="kapittel-3-nummer-1">(1) For selskap som er skattlagt etter den særskilte skatteordningen for inntektsåret 2017, og som for inntektsåret 2018 fortsatt skal skattlegges etter den særskilte skatteordningen, må kravene i § 8-13 åttende og niende ledd være oppfylt innen 1. november 2018. Ved beregningen av andelen av selskapsgruppens tonnasje som er utleid på bareboat-vilkår kan perioden 1. november 2018 til 31. desember 2018 alternativt legges til grunn. Selskaper som trer ut av ordningen på grunn av brudd på vilkårene i § 8-13 åttende og niende ledd anses som trådt ut av ordningen fra og med 1. november 2018.</article><article class="numberedLegalP" data-numerator="2" id="kapittel-3-nummer-2">(2) Tonnasje som er leid ut på bareboat-vilkår etter eksisterende kontrakter per 31. desember 2017 er ikke omfattet av begrensningene i § 8-13 åttende og niende ledd og skal ikke inngå ved beregningen av tonnasjeandel som er utleid på bareboat-vilkår. Foregående punktum gjelder ikke dersom gjenværende leieperiode per 1. januar 2018 overstiger åtte år. Ved anvendelse av § 8-13 niende ledd er tidsgrensen etter foregående punktum fem år, men slik at det ikke tas hensyn til adgang til å forlenge leieperioden med inntil tre år. Ved anvendelse av bestemmelsene i dette ledd tas det ikke hensyn til avtaler om reduksjon av leieperioden i eksisterende avtaler om bareboat-utleie som er gjort i perioden 15. november 2017 til 31. desember 2017.</article><article class="numberedLegalP" data-numerator="3" id="kapittel-3-nummer-3">(3) Tonnasje som er innleid på time charter- eller voyage charter-vilkår etter eksisterende kontrakter per 31. desember 2017 skal ikke inngå ved beregningen av tonnasjeandel som er innleid på time charter- og voyage charter-vilkår etter § 8-13 tidende ledd.</article></section></main></body></html>