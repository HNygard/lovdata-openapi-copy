<!DOCTYPE html><html lang="no"><head><title>Forskrift om endring i forskrift om tilskot til avløysing ved sjukdom og fødsel mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-07-04-1151</dd><dt class="dokid">DokumentID</dt><dd class="dokid">LTI/forskrift/2018-07-04-1151</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2018-08-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-19-1821</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2018-07-06 14:45</dd><dt class="journalNumber">Journalnummer</dt><dd class="journalNumber">2018-0717</dd><dt class="titleShort">Korttittel</dt><dd class="titleShort">Endr. i forskrift om tilskot til avløysing ved sjukdom mv.</dd><dt class="title">Tittel</dt><dd class="title">Forskrift om endring i forskrift om tilskot til avløysing ved sjukdom og fødsel mv.</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Landbruks- og matdepartementet 4. juli 2018 med heimel i lov 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2018-07-04-1151</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskot til avløysing ved sjukdom og fødsel mv.<ul class="tocSubUl"><li>I<ul class="tocSubUl"><li>§ 2. Forholdet til jordbruksavtalen og anna regelverk</li><li>§ 3. Generelle vilkår</li><li>§ 10. Kontroll og innhenting av opplysningar</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-07-04-1151" id="dokument"><h1>Forskrift om endring i forskrift om tilskot til avløysing ved sjukdom og fødsel mv.</h1><section class="section" data-name="kapI" id="kapittel-1" data-lovdata-URL="LTI/forskrift/2018-07-04-1151/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2014 nr. 1821 om tilskot til avløysing ved sjukdom og fødsel mv. skal desse endringane gjerast:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Forholdet til jordbruksavtalen og anna regelverk</span></span><article class="legalP" id="kapittel-1-foreslåttparagraf-1-ledd-1">Tilskotet vert utrekna med grunnlag i satsar, definisjonar, utmålingsreglar m.m. fastsett i jordbruksavtalen.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Generelle vilkår</span></span><article class="legalP" id="kapittel-1-foreslåttparagraf-2-ledd-1">Tilskot etter denne forskrifta kan gjevast til føretak som er registrert i Einingsregisteret og som driv vanleg jordbruksproduksjon. Etter § 7 kan tilskotet i staden gjevast til attlevande ektefelle, sambuar, forelder eller barn etter avdød jordbrukar.</article><article class="legalP" id="kapittel-1-foreslåttparagraf-2-ledd-2">Den personen som det vert søkt tilskot for må ha hatt ei gjennomsnittleg næringsinntekt frå jordbruk, gartneri mv. frå føretaket på minimum ½ G i dei to siste inntektsåra som vedkomande har fått skatteoppgjer for per 1. januar i det året avløysinga finn stad.</article><article class="legalP" id="kapittel-1-foreslåttparagraf-2-ledd-3">Tilskotet kan gjevast til dekking av dokumenterte utgifter til avløysing.</article><article class="legalP" id="kapittel-1-foreslåttparagraf-2-ledd-4">Som avløysing reknast ikkje arbeid utført av person som<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">har næringsinntekt frå føretaket eller nokon av føretaka i driftsfellesskapet,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-4-punkt-2"><article class="legalP" id="kapittel-1-foreslåttparagraf-2-ledd-4-punkt-2-ledd-1">er ektefelle eller sambuar til nokon som har næringsinntekt frå føretaket eller føretaka i driftsfellesskapet, eller</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-4-punkt-3"><article class="legalP" id="kapittel-1-foreslåttparagraf-2-ledd-4-punkt-3-ledd-1">er under 15 år.</article></article></li></ul></article></article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-2">Det kan gjevast tilskot ved sjukdom dersom den personen som det vert søkt tilskot til avløysing av er yngre enn 70 år og sjukemeldt frå arbeid i føretaket. Det kan òg gjevast tilskot utan at sjukemelding ligg føre, dersom personen i samband med eigen sjukdom eller skade har vore til naudsynt behandling, kontroll eller undersøking på sjukehus eller hos spesialist godkjend av det offentlege.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-3">Det kan gjevast tilskot når den personen det vert søkt tilskot for er gravid og tek i mot svangerskapspengar, eller søkjer kan dokumentere med vedtak eller erklæring frå NAV at personen fyller dei medisinske vilkåra for rett til svangerskapspengar.</article> <article class="defaultP" margin-top="true">§ 8 første og andre ledd skal lyde:</article><article class="legalP" id="kapittel-1-ledd-4">Søkjar av tilskot skal nytte søknadsskjema fastsett av Landbruksdirektoratet.</article><article class="legalP" id="kapittel-1-ledd-5">Søknadsfristen er eitt år etter siste dag i den perioden det vert søkt tilskot for.</article> <article class="defaultP" margin-top="true">§ 9 andre ledd skal lyde:</article><article class="legalP" id="kapittel-1-ledd-6">Landbruksdirektoratet og fylkesmannen kan i særskilte høve dispensera frå vilkåra i § 3 andre ledd, § 4 t.o.m. § 7 samt § 8 andre ledd.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Kontroll og innhenting av opplysningar</span></span><article class="legalP" id="kapittel-1-foreslåttparagraf-3-ledd-1">Søkjaren av tilskot pliktar å gje alle opplysningar som kommunen, fylkesmannen og Landbruksdirektoratet finn naudsynt for å kunne forvalte ordninga.</article><article class="legalP" id="kapittel-1-foreslåttparagraf-3-ledd-2">I samband med søknadshandsaming og kontroll av tilskotsutbetalingar kan kommunen, fylkesmannen og Landbruksdirektoratet innhente opplysningar frå skatteetaten.</article><article class="legalP" id="kapittel-1-foreslåttparagraf-3-ledd-3">Kommunen, fylkesmannen og Landbruksdirektoratet kontrollerer at utbetaling av tilskot er rett. Søkjaren pliktar å utlevere all bokføring, korrespondanse og oppteikningar som vedkjem tilskotet. Opplysningar gitt i samband med søknad om tilskot kan òg kontrollerast ved teljing og måling på dei eigedomar som føretaket nyttar i drifta.</article></article> <article class="defaultP" margin-top="true">§ 13 første ledd første punktum skal lyde:</article><article class="legalP" id="kapittel-1-ledd-7">Dersom nokon, anten som følgje av manglande oppfylling av vilkåra i denne forskrifta eller av andre grunnar, har motteke ei utbetaling som ikkje var rettmessig, kan det feilutbetalte beløpet krevjast tilbakebetalt frå mottakaren eller motreknast i seinare utbetalingar av tilskot.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-07-04-1151/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft frå 15. august 2018.</article></section></main></body></html>