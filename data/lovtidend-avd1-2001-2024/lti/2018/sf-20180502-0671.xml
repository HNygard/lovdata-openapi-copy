<!DOCTYPE html><html lang="no"><head><title>Forskrift om gjennomføring av valg til kommunestyrer i 2019</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-05-02-671</dd><dt class="dokid">DokumentID</dt><dd class="dokid">LTI/forskrift/2018-05-02-671</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2018-05-02 - 2019-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-70/§17</li><li>forskrift/2017-10-27-1666</li></ul></dd><dt class="dateOfPublication">Kunngjort</dt><dd class="dateOfPublication">2018-05-03 14:45</dd><dt class="journalNumber">Journalnummer</dt><dd class="journalNumber">2018-0375</dd><dt class="titleShort">Korttittel</dt><dd class="titleShort">Forskrift om gjennomføring av valg til kommunestyrer i 2019</dd><dt class="title">Tittel</dt><dd class="title">Forskrift om gjennomføring av valg til kommunestyrer i 2019</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 2. mai 2018 med hjemmel i lov 15. juni 2001 nr. 70 om fastsetjing og endring av kommune- og fylkesgrenser (inndelingslova) § 17, jf. delegeringsvedtak 27. oktober 2017 nr. 1666.</dd><dt class="refid">RefID</dt><dd class="refid">forskrift/2018-05-02-671</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av valg til kommunestyrer i 2019<ul class="tocSubUl"><li>§ 1. Forskriftens virkeområde</li><li>§ 2. Formål</li><li>§ 3. Forholdet til valgloven og valgforskriften</li><li>§ 4. Valgstyret i kommuner som skal slå seg sammen eller deles</li><li>§ 5. Todagersvalg i kommuner som skal slå seg sammen eller deles</li><li>§ 6. Tid og sted for stemmegivningen i kommuner som skal slå seg sammen eller deles</li><li>§ 7. Krav til antall underskrifter på listeforslag etter valgloven § 6-3 andre ledd bokstav b</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2018-05-02-671" id="dokument"><h1>Forskrift om gjennomføring av valg til kommunestyrer i 2019</h1><article class="legalArticle" data-lovdata-URL="LTI/forskrift/2018-05-02-671/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" id="paragraf-1-ledd-1">Forskriften gjelder ved valg til kommunestyrer i 2019 i kommuner som er omfattet av grenseendringer som trer i kraft 1. januar 2020. Begrepet grenseendringer er en fellesbetegnelse på sammenslåinger, delinger og grensejusteringer, jf. inndelingslova § 3.</article></article><article class="legalArticle" data-lovdata-URL="LTI/forskrift/2018-05-02-671/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med forskriften er å legge til rette for at innbyggerne i kommuner som er omfattet av grenseendringer, skal kunne velge sine representanter til kommunestyret i sin nye kommune.</article></article><article class="legalArticle" data-lovdata-URL="LTI/forskrift/2018-05-02-671/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til valgloven og valgforskriften</span></h2><article class="legalP" id="paragraf-3-ledd-1">Ved gjennomføringen av valg til kommunestyre i kommuner som er omfattet av grenseendringer gjelder valgloven og valgforskriften med de unntak og presiseringer som følger av denne forskriften. Bestemmelsene i valgloven og valgforskriften om listeforslag, manntall, stemmerett, valgbarhet, forhåndsstemmegivning, stemmegivning og klagerett, gjelder som om grenseendringene er gjennomført.</article></article><article class="legalArticle" data-lovdata-URL="LTI/forskrift/2018-05-02-671/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Valgstyret i kommuner som skal slå seg sammen eller deles</span></h2><article class="legalP" id="paragraf-4-ledd-1">Valgstyret skal velges av fellesnemnda som er opprettet i medhold av inndelingslova § 26. Fellesnemnda kan gi valgstyret myndighet til å oppnevne stemmestyrer. Valgloven § 4-1 og § 4-2 andre punktum gjelder ikke.</article></article><article class="legalArticle" data-lovdata-URL="LTI/forskrift/2018-05-02-671/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Todagersvalg i kommuner som skal slå seg sammen eller deles</span></h2><article class="legalP" id="paragraf-5-ledd-1">Fellesnemnda kan selv vedta at det ett eller flere steder i kommunen skal holdes valg også søndagen før den offisielle valgdagen. Valgloven § 9-2 andre ledd gjelder ikke.</article></article><article class="legalArticle" data-lovdata-URL="LTI/forskrift/2018-05-02-671/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tid og sted for stemmegivningen i kommuner som skal slå seg sammen eller deles</span></h2><article class="legalP" id="paragraf-6-ledd-1">Fellesnemnda, eller valgstyret etter delegering, avgjør hvor mange stemmekretser kommunen skal deles inn i. Fellesnemnda kan selv, med tilslutning av minst 1/3 av medlemmene, vedta å holde valglokalene åpne lenger enn det valgstyret har vedtatt. Valgloven § 9-3 første ledd første punktum og andre ledd femte punktum gjelder ikke.</article></article><article class="legalArticle" data-lovdata-URL="LTI/forskrift/2018-05-02-671/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til antall underskrifter på listeforslag etter valgloven § 6-3 andre ledd bokstav b</span></h2><article class="legalP" id="paragraf-7-ledd-1">Ved beregning av krav til antall underskrifter, skal antall stemmeberettigede innbyggere i de sammenslåtte kommunene ved forrige kommunestyrevalg legges til grunn.</article></article><article class="legalArticle" data-lovdata-URL="LTI/forskrift/2018-05-02-671/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks og opphører 31. desember 2019.</article></article></main></body></html>