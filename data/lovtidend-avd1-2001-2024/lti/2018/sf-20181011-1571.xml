<!DOCTYPE html><html lang="no"><head><title>Vedtak om endring i instruks til kommune og fylkesmann om utøvelse av delegert myndighet etter plantevernmiddelforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-10-11-1571</dd><dt class="dokid">DokumentID</dt><dd class="dokid">LTI/forskrift/2018-10-11-1571</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2018-10-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-05-28-556</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/2016-06-17-723</li><li>lov/2003-12-19-124/§23</li><li>forskrift/2004-01-16-93</li><li>forskrift/2015-05-06-455/§9</li><li>forskrift/2015-05-28-555</li></ul></dd><dt class="dateOfPublication">Kunngjort</dt><dd class="dateOfPublication">2018-10-15 14:10</dd><dt class="lastupdated">Rettet</dt><dd class="lastupdated">2018-10-16 (EØS-henvisning).</dd><dt class="journalNumber">Journalnummer</dt><dd class="journalNumber">2018-0921</dd><dt class="titleShort">Korttittel</dt><dd class="titleShort">Endr. i instruks til kommune m.m. om delegert myndighet etter plantevernmiddelforskriften</dd><dt class="title">Tittel</dt><dd class="title">Vedtak om endring i instruks til kommune og fylkesmann om utøvelse av delegert myndighet etter plantevernmiddelforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 11. oktober 2018 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4 jf. delegeringsvedtak 17. juni 2016 nr. 723, lov 19. desember 2003 nr. 124 om matproduksjon og mattrygghet mv. (matloven) § 23 første ledd, andre punktum, jf. delegeringsvedtak 16. januar 2004 nr. 93, jf. forskrift 6. mai 2015 nr. 455 om plantevernmidler § 9 første ledd og delegeringsvedtak 28. mai 2015 nr. 555</dd><dt class="refid">RefID</dt><dd class="refid">forskrift/2018-10-11-1571</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks til kommune og fylkesmann om utøvelse av delegert myndighet etter plantevernmiddelforskriften<ul class="tocSubUl"><li>I<ul class="tocSubUl"><li>§ 5. Autorisasjonskurs</li><li>§ 6. Kursholdere på autorisasjonskursene</li><li>§ 7. Autorisasjonsbevis</li><li>§ 8. Gebyr for autorisasjonsbevis</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-10-11-1571" id="dokument"><h1>Vedtak om endring i instruks til kommune og fylkesmann om utøvelse av delegert myndighet etter plantevernmiddelforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2018-10-11-1571/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks 28. mai 2015 nr. 556 til kommune og fylkesmann om utøvelse av delegert myndighet etter plantevernmiddelforskriften gjøres følgende endringer:</article> <article class="defaultP" margin-top="true">Hjemmelsfeltet skal lyde:</article><article class="defaultP" data-text-size="small"><strong>Hjemmel:</strong> Fastsatt av Mattilsynet 28. mai 2015 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 første ledd, andre punktum, jf. delegeringsvedtak 16. januar 2004 nr. 93, lov 11. juni 1976 nr. 79 om kontroll med produkter og forbrukertjenester (produktkontrolloven) § 4 og § 8a jf. delegeringsvedtak 17. juni 2016 nr. 723 og delegeringsvedtak 25. mai 2018 nr. 763, jf. forskrift 6. mai 2015 nr. 455 om plantevernmidler § 9 andre ledd, § 18 første ledd, § 19 andre ledd og § 22 andre ledd og delegeringsvedtak 28. mai 2015 nr. 555.<br /><strong>EØS-henvisninger:</strong> EØS-avtalen vedlegg XX kap. I nr. 1l (direktiv 2009/128/EF).</article> <article class="defaultP" margin-top="true">I instruksen kapittel II Vedtak om autorisasjonsbevis gjøres følgende endringer:</article> <article class="defaultP" margin-top="true">§ 5 skal lyde som følger:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Autorisasjonskurs</span></span><article class="legalP" id="kapittel-1-foreslåttparagraf-1-ledd-1">Fylkesmannen har ansvaret for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">å sørge for at det holdes autorisasjonskurs for plantevernmidler, teoretisk og praktisk del, for de som skal ha autorisasjon for første gang. Den teoretiske delen skal være et alternativ til Mattilsynets nettbaserte autorisasjonskurs</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">å sørge for at det holdes kurs for fornyelse av autorisasjonsbevis for plantevernmidler, teoretisk del, som arrangeres som et alternativ til Mattilsynets nettbaserte autorisasjonskurs</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">å sørge for at det holdes tilleggskurs for gnagermidler</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">å sørge for at kursene avsluttes med tilbud om eksamen.</article></article></li></ul></article><article class="legalP" id="kapittel-1-foreslåttparagraf-1-ledd-2">Autorisasjonskursene for plantevernmidler skal som minimum gi opplæring i emnene som følger av vedlegget til denne instruksen.</article><article class="legalP" id="kapittel-1-foreslåttparagraf-1-ledd-3">Fylkesmannen eller kommunen retter eksamen. Dersom eksamen ikke er bestått, fattes det skriftlig vedtak om dette. Alle som har fullført autorisasjonskurs for plantevernmidler eller tilleggskurs for gnagermidler, og bestått eksamen, skal få et kursbevis som bekrefter at de har gjennomført kurset.</article><article class="legalP" id="kapittel-1-foreslåttparagraf-1-ledd-4">Fylkesmannen eller kommunen skal sørge for at alle som består eksamen på kurs i deres regi, blir registrert med bestått eksamen i Mattilsynets autorisasjonsregister for brukere av plantevernmidler eller gnagermidler.</article></article> <article class="defaultP" margin-top="true">§ 6 skal lyde som følger:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Kursholdere på autorisasjonskursene</span></span><article class="legalP" id="kapittel-1-foreslåttparagraf-2-ledd-1">Fylkesmannen bestemmer hvem som kan være kursholdere på autorisasjonskurs, jf. plantevernmiddelforskriften § 9, og fører lister over disse.</article><article class="legalP" id="kapittel-1-foreslåttparagraf-2-ledd-2">Kursholderne på den teoretiske delen av plantevernmiddelkursene bør ha relevant kompetanse på universitets- eller høyskolenivå, alternativt relevant kompetanse som er opparbeidet gjennom yrkespraksis:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">Undervisning om plantevernmidler og helse bør gis av godkjent helsepersonell eller personell fra Arbeidstilsynet eller Norsk Landbruksrådgiving avdeling HMS.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">Undervisning om integrert plantevern, godkjenning og bruk av plantevernmidler og miljø bør gis av landbruksrådgivere, lærere på fagskoler, skoginstruktører, konsulenter fra landbruks- og miljøforvaltning i kommunen og hos fylkesmannen o.l.</article></article></li></ul></article><article class="legalP" id="kapittel-1-foreslåttparagraf-2-ledd-3">Undervisning i den sprøytetekniske delen av kursene bør fortrinnsvis gjøres av autoriserte funksjonstestere, jf. plantevernmiddelforskriften § 15, annet ledd.</article><article class="legalP" id="kapittel-1-foreslåttparagraf-2-ledd-4">Kursholdere på tilleggskurset for gnagermidler skal som minimum ha gått på kurs i dette temaet arrangert av Mattilsynet, eller kunne dokumentere at de har oppnådd tilsvarende kompetanse på andre måter.</article><article class="legalP" id="kapittel-1-foreslåttparagraf-2-ledd-5">Importører eller forhandlere av plantevernmidler og gnagermidler kan ikke være kursholdere på autorisasjonskurs. Andre personer med næringsinteresser av betydning kan heller ikke være kursholdere.</article></article> <article class="defaultP" margin-top="true">§ 7 skal lyde som følger:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Autorisasjonsbevis</span></span><article class="legalP" id="kapittel-1-foreslåttparagraf-3-ledd-1">Kommunen vurderer om vilkårene for autorisasjonsbevis er oppfylt, jf. plantevernmiddelforskriften § 8. Dersom vilkårene ikke er oppfylt, fattes det skriftlig vedtak om avslag. Når autorisasjonsbevis innvilges, skal kommunen oppdatere Mattilsynets autorisasjonsregister for brukere av plantevernmidler. Mattilsynet sender deretter ut autorisasjonsbeviset.</article><article class="legalP" id="kapittel-1-foreslåttparagraf-3-ledd-2">Eksempler på hva som kan være yrkesmessig behov, jf. plantevernmiddelforskriften § 8, annet ledd, bokstav b) (listen er ikke uttømmende):<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">eiere og ansatte i jordbruks- og skogbruksforetak og i planteskoler og gartnerier</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">anleggsgartnere og ansatte i anleggsgartnervirksomheter</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">barn/ektefelle/samboer/kårfolk som er involvert i gårdsdrift</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-4"><article class="legalP" id="kapittel-1-foreslåttparagraf-3-ledd-2-punkt-4-ledd-1">personer som håndterer beisemidler for korn, såfrø mv.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-5"><article class="legalP" id="kapittel-1-foreslåttparagraf-3-ledd-2-punkt-5-ledd-1">forhandlere og ekspeditører som selger plantevernmidler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-6"><article class="legalP" id="kapittel-1-foreslåttparagraf-3-ledd-2-punkt-6-ledd-1">ansatte og studenter ved forskningsinstitusjoner og laboratorier som benytter plantevernmidler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-7"><article class="legalP" id="kapittel-1-foreslåttparagraf-3-ledd-2-punkt-7-ledd-1">ansatte i landbruksrådgivningen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-8"><article class="legalP" id="kapittel-1-foreslåttparagraf-3-ledd-2-punkt-8-ledd-1">undervisningspersonell ved fagskoler som underviser i plantevern</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-9"><article class="legalP" id="kapittel-1-foreslåttparagraf-3-ledd-2-punkt-9-ledd-1">personell med ansvar for samferdselsanlegg eller større grøntanlegg/fellesarealer som ikke er barns lekearealer</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-10"><article class="legalP" id="kapittel-1-foreslåttparagraf-3-ledd-2-punkt-10-ledd-1">greenkeepere på golfanlegg</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-2-punkt-11"><article class="legalP" id="kapittel-1-foreslåttparagraf-3-ledd-2-punkt-11-ledd-1">landbruksentreprenører som skal benytte plantevernmidler.</article></article></li></ul></article><article class="legalP" id="kapittel-1-foreslåttparagraf-3-ledd-3">Kommunen skal oppdatere Mattilsynets autorisasjonsregister for brukere av gnagermidler, jf. plantevernmiddelforskriften § 8a, når en autorisasjonsinnehaver har gått på tilleggskurs for gnagerbekjempelse, har bestått eksamen, og oppfyller vilkårene for å kunne utføre slik bekjempelse jf. plantevernmiddelforskriften § 8a. Mattilsynet sender deretter ut tilleggsautorisasjonen.</article></article> <article class="defaultP" margin-top="true">§ 8 skal lyde som følger:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Gebyr for autorisasjonsbevis</span></span><article class="legalP" id="kapittel-1-foreslåttparagraf-4-ledd-1">Fylkesmannen og kommunen bemyndiges til å kreve inn gebyr for å dekke kostnader i forbindelse med avvikling av eksamen i deres regi samt kostnader til autorisasjonsbevis for plantevernmidler og tilleggsbevis for gnagermidler. Gebyrene er fastsatt i forskrift 13. februar 2004 nr. 406 om betaling av gebyrer for særskilte ytelser fra Mattilsynet, jf. forskriften § 7 og vedlegg 1.</article><article class="legalP" id="kapittel-1-foreslåttparagraf-4-ledd-2">Mattilsynet fakturerer fylkesmannen to ganger årlig, med forfall 31. januar og 31. august, for kostnader til autorisasjonsbevis og tilleggsbevis (kr 85,– per stykk).</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-10-11-1571/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 15. oktober 2018.</article></section></main></body></html>