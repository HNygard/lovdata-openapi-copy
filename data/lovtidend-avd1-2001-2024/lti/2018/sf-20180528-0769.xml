<!DOCTYPE html><html lang="no"><head><title>Forskrift om endring i forskrift om adgang til å delta i kystfartøygruppens fiske og enkelte andre fiskerier for 2018 (deltakerforskriften) mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-05-28-769</dd><dt class="dokid">DokumentID</dt><dd class="dokid">LTI/forskrift/2018-05-28-769</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2018-05-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-20-2297</li><li>forskrift/2006-10-13-1157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§12</li><li>lov/1999-03-26-15/§14</li><li>lov/1999-03-26-15/§17</li><li>lov/1999-03-26-15/§18</li><li>lov/1999-03-26-15/§11</li><li>lov/1999-03-26-15/§21</li><li>lov/1999-03-26-15/§28</li><li>lov/1999-03-26-15/§29</li><li>lov/1999-03-26-15/§30</li><li>forskrift/2000-02-11-99</li><li>forskrift/2006-10-13-1157/§9-4</li></ul></dd><dt class="dateOfPublication">Kunngjort</dt><dd class="dateOfPublication">2018-05-29 14:05</dd><dt class="journalNumber">Journalnummer</dt><dd class="journalNumber">2018-0437</dd><dt class="titleShort">Korttittel</dt><dd class="titleShort">Endr. i deltakerforskriften og konsesjonsforskriften</dd><dt class="title">Tittel</dt><dd class="title">Forskrift om endring i forskrift om adgang til å delta i kystfartøygruppens fiske og enkelte andre fiskerier for 2018 (deltakerforskriften) mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 28. mai 2018 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 12 andre og tredje ledd, § 14, § 17, § 18 andre ledd, jf. § 11 andre ledd bokstav a, § 21, § 28, § 29 og § 30, jf. delegeringsvedtak 11. februar 2000 nr. 99 og forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) § 9-4.</dd><dt class="refid">RefID</dt><dd class="refid">forskrift/2018-05-28-769</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om adgang til å delta i kystfartøygruppens fiske og enkelte andre fiskerier for 2018 (deltakerforskriften) mv.<ul class="tocSubUl"><li>I</li><li>II<ul class="tocSubUl"><li>§ 2-18. (størrelsesbegrensning)</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2018-05-28-769" id="dokument"><h1>Forskrift om endring i forskrift om adgang til å delta i kystfartøygruppens fiske og enkelte andre fiskerier for 2018 (deltakerforskriften) mv.</h1><section class="section" data-name="kapI" id="kapittel-1" data-lovdata-URL="LTI/forskrift/2018-05-28-769/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2017 nr. 2297 om adgang til å delta i kystfartøygruppens fiske og enkelte andre fiskerier for 2018 (deltakerforskriften) gjøres følgende endring:</article> <article class="defaultP" margin-top="true">§ 2 ny bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">«lasteromsvolum»: det totale volumet til et fartøys lasterom og tanker, herunder fryserom, kasserom og rom tilkoblet RSW-anlegg, som lovlig kan benyttes til føring av fangst. Lasterom og tanker som er innredet eller utrustet slik at de lovlig kan benyttes til føring av fangst skal regnes med i lasteromsvolumet selv om de ved avblending eller på andre lett reverserbare måter er gjort ubrukelige for føring av fangst. Følgende rom og tanker inngår ikke i lasteromsvolumet: Rom for biprodukter som f.eks. lever, rogn og torskehoder, melrom, rom for inntak av fisk eller for slog, blødetank, rom for bearbeiding av fangsten, ensillasjetanker, vannballasttanker, islagre og isrom, redskapsrom og rom for øvrig som ikke lovlig kan nyttes til føring av fangst. Fiskeridirektoratet kan gi retningslinjer som utfyller hva som skal regnes som lasteromsvolum.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2018-05-28-769/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) gjøres følgende endringer:</article> <article class="defaultP" margin-top="true">§ 1-1 tredje ledd annet punktum skal lyde:</article><article class="legalP" id="kapittel-2-ledd-2">Som havfiskefartøy regnes fiskefartøy som overstiger den alminnelige størrelsesgrensen for kystfiskefartøy slik den til enhver tid måtte være definert i deltakerforskriften.</article> <article class="defaultP" margin-top="true">§ 2-11 første ledd første setning skal lyde:</article><article class="legalP" id="kapittel-2-ledd-3">Det kan ikke tildeles nordsjøtråltillatelse for fartøy som overstiger den alminnelige størrelsesgrensen for kystfiskefartøy slik den til enhver tid måtte være definert i deltakerforskriften, med mindre det tildeles strukturkvote av nordsjøsild, norsk vårgytende sild eller makrell for fiske med fartøyet.</article> <article class="defaultP" margin-top="true">§ 2-18 skal lyde:</article><article class="futureLegalArticle" data-name="§2-18" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2-18</span>. <span class="legalArticleTitle">(størrelsesbegrensning)</span></span><article class="legalP" id="kapittel-2-foreslåttparagraf-1-ledd-1">Det kan ikke tildeles avgrenset nordsjøtråltillatelse for fartøy som overstiger den alminnelige størrelsesgrensen for kystfiskefartøy slik den til enhver tid måtte være definert i deltakerforskriften.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2018-05-28-769/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Denne forskriften trer i kraft straks.</article></section></main></body></html>