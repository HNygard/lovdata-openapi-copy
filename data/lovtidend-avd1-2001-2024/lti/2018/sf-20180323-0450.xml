<!DOCTYPE html><html lang="no"><head><title>Forskrift om endring i forskrift om administrative tollnedsettelser for landbruksvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-03-23-450</dd><dt class="dokid">DokumentID</dt><dd class="dokid">LTI/forskrift/2018-03-23-450</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2018-03-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-22-1723</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§9-2</li><li>lov/2007-12-21-119/§9-3</li><li>lov/2007-12-21-119/§9-4</li><li>forskrift/2016-12-02-1426</li></ul></dd><dt class="dateOfPublication">Kunngjort</dt><dd class="dateOfPublication">2018-03-23 16:30</dd><dt class="journalNumber">Journalnummer</dt><dd class="journalNumber">2018-0226</dd><dt class="titleShort">Korttittel</dt><dd class="titleShort">Endr. i FAT</dd><dt class="title">Tittel</dt><dd class="title">Forskrift om endring i forskrift om administrative tollnedsettelser for landbruksvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 23. mars 2018 med hjemmel i lov 21. desember 2007 nr. 119 om toll og vareførsel (tolloven) § 9-2, § 9-3 og § 9-4, jf. delegeringsvedtak 2. desember 2016 nr. 1426.</dd><dt class="refid">RefID</dt><dd class="refid">forskrift/2018-03-23-450</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om administrative tollnedsettelser for landbruksvarer<ul class="tocSubUl"><li>I<ul class="tocSubUl"><li>§ 11. Landbruksvarer omfattet av vedlegg 2</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-03-23-450" id="dokument"><h1>Forskrift om endring i forskrift om administrative tollnedsettelser for landbruksvarer</h1><section class="section" data-name="kapI" id="kapittel-1" data-lovdata-URL="LTI/forskrift/2018-03-23-450/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2005 nr. 1723 om administrative tollnedsettelser for landbruksvarer gjøres følgende endringer:</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-2">Generelle tollnedsettelser under målprissystemet skal innrømmes dersom noteringspris i to påfølgende uker ligger over øvre prisgrense i henhold til jordbruksavtalen. Det samme gjelder dersom innrapportert mengde av målprisvarer for frukt, grønnsaker og matpotet ligger under ti prosent av normal ukesomsetning i to påfølgende uker eller foreligger i kombinasjon med prisnotering over øvre prisgrense i tilsvarende periode, med mindre det er nødvendig å opprettholde tollnivået av hensyn til avsetningsgrunnlaget for norsk produksjon ved oppstart av sesong.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-3">Ved tollnedsettelser etter § 7 første ledd kan tollsatsen settes lavere enn det som følger av første ledd i forbindelse med avslutning av norsk sesong.</article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Landbruksvarer omfattet av vedlegg 2</span></span><article class="legalP" id="kapittel-1-foreslåttparagraf-1-ledd-1">Det kan innrømmes tollnedsettelser for landbruksvarer med varenummer omfattet av vedlegg 2 og som inneholder totalt mindre enn 40 vektprosent av korn, mel og landbruksvarer omfattet av vedlegg 2, herunder mindre enn 20 vektprosent kjøtt og kjøttprodukter omfattet av vedlegg 2. Ved tollnedsettelse etter dette ledd benyttes de tariffbestemte tollsatser for de landbruksvarer som inngår i det sammensatte produktet, og som omfattes av vedlegg 2. Hvis varer som nevnt i forrige punktum er berettiget til tollnedsettelse etter denne bestemmelsens annet ledd, kan tollsats etter annet ledd erstatte tariffbestemt tollsats. Tollsatsen beregnes ut fra den andel disse varene representerer i det sammensatte produktet. Ved tollnedsettelse for korn og mel som inngår i det sammensatte produktet, fastsettes tollsatsen som for varer omfattet av vedlegg 2.</article><article class="legalP" id="kapittel-1-foreslåttparagraf-1-ledd-2">Det kan også innrømmes tollnedsettelser for landbruksvarer med varenummer omfattet av vedlegg 2 og som totalt inneholder 40 vektprosent eller mer av korn, mel og landbruksvarer omfattet av vedlegg 2, dersom varen etter næringspolitiske vurderinger ikke konkurrerer med norske landbruksvarer. Det samme gjelder for landbruksvarer omfattet av vedlegg 2 som inneholder 20 vektprosent eller mer kjøtt og kjøttprodukter omfattet av vedlegg 2. Ved tollnedsettelse etter dette ledd fastsettes tollsatsen på et slikt nivå at norske varer i tilsvarende produktgruppe får en sikkerhetsmargin på 10&#xa0;%.</article><article class="legalP" id="kapittel-1-foreslåttparagraf-1-ledd-3">Ved tollnedsettelse for tørrglukose (ex posisjon 17.02) til næringsmiddelindustrien skal tollsatsen settes til kr 0,66/kg.</article></article> <article class="defaultP" margin-top="true">§ 13 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-03-23-450/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 23. mars 2018.</article></section></main></body></html>