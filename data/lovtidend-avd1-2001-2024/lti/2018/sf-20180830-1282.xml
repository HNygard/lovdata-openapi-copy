<!DOCTYPE html><html lang="no"><head><title>Forskrift om endring i forskrift om opplæring i norsk og samfunnskunnskap for nyankomne innvandrere mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-08-30-1282</dd><dt class="dokid">DokumentID</dt><dd class="dokid">LTI/forskrift/2018-08-30-1282</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-07-18-973</li><li>forskrift/2005-04-20-341</li><li>forskrift/2012-04-19-358</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-80/§20</li><li>lov/2003-07-04-80/§20c</li></ul></dd><dt class="dateOfPublication">Kunngjort</dt><dd class="dateOfPublication">2018-08-31 14:30</dd><dt class="journalNumber">Journalnummer</dt><dd class="journalNumber">2018-0802</dd><dt class="titleShort">Korttittel</dt><dd class="titleShort">Endr. i forskrift om opplæring i norsk og samfunnskunnskap for nyankomne innvandrere mv.</dd><dt class="title">Tittel</dt><dd class="title">Forskrift om endring i forskrift om opplæring i norsk og samfunnskunnskap for nyankomne innvandrere mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 30. august 2018 med hjemmel i lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven) § 20 og § 20c.</dd><dt class="refid">RefID</dt><dd class="refid">forskrift/2018-08-30-1282</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opplæring i norsk og samfunnskunnskap for nyankomne innvandrere mv.<ul class="tocSubUl"><li>I</li><li>II<ul class="tocSubUl"><li>§ 29. Opplæring i norsk</li><li>§ 30. Opplæring i norsk kultur og norske verdier</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2018-08-30-1282" id="dokument"><h1>Forskrift om endring i forskrift om opplæring i norsk og samfunnskunnskap for nyankomne innvandrere mv.</h1><section class="section" data-name="kapI" id="kapittel-1" data-lovdata-URL="LTI/forskrift/2018-08-30-1282/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. juli 2003 nr. 973 om fravær og permisjon ved nyankomne innvandreres deltakelse i introduksjonsordning gjøres følgende endringer:</article> <article class="defaultP" margin-top="true">§ 5-3 nytt annet ledd skal lyde:</article><article class="legalP" id="kapittel-1-ledd-2">Kommunen skal tilby oppfølging og norskopplæring eller språktrening til deltakere som er i omsorgspermisjon etter fødsel eller adopsjon. Tilbudet skal gis fra og med den fjerde måneden av permisjonstiden og tilpasses den enkelte deltaker.</article> <article class="defaultP" margin-top="true">Nåværende annet til fjerde ledd blir tredje til fjerde og nytt femte ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-08-30-1282/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 20. april 2005 nr. 341 om opplæring i norsk og samfunnskunnskap for nyankomne innvandrere gjøres følgende endringer:</article> <article class="defaultP" margin-top="true">§ 13 nytt annet ledd skal lyde:</article><article class="legalP" id="kapittel-2-ledd-2">Kommunen skal tilby oppfølging og norskopplæring eller språktrening til deltakere som er i omsorgspermisjon etter fødsel eller adopsjon. Tilbudet skal gis fra og med den fjerde måneden av permisjonstiden og tilpasses den enkelte deltaker.</article> <article class="defaultP" margin-top="true">Nåværende annet og tredje ledd blir tredje og nytt fjerde ledd.</article> <article class="defaultP" margin-top="true">§ 28 fjerde ledd skal lyde:</article><article class="legalP" id="kapittel-2-ledd-3">Kandidater som blir bortvist fra prøvelokalet på grunnlag av fusk eller forsøk på fusk, eller hvor prøve i norsk, prøve i samfunnskunnskap eller delprøve i norsk gjøres ugyldig, kan gå opp til ny prøve som privatist, og må betale en prøveavgift. Kandidaten kan ilegges en karantene på inntil ett år dersom dette etter overtredelsens art, alvor og forholdene for øvrig fremstår som forholdsmessig.</article> <article class="defaultP" margin-top="true">Nytt kapittel 8 skal lyde:</article><span class="futuretitle" id="kapittel-2-foreslåttittel-1">Kapittel 8. Opplæring i mottak</span><article class="futureLegalArticle" data-name="§29" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Opplæring i norsk</span></span><article class="legalP" id="kapittel-2-foreslåttparagraf-1-ledd-1">Asylsøkere i mottak som omfattes av målgruppen i introduksjonsloven § 20a har plikt til å delta i 175 timer opplæring i norsk. Opplæringen skal følge læreplan i norsk og samfunnskunnskap, jf. forskrift om læreplan i norsk og samfunnskunnskap for voksne innvandrere.</article><article class="legalP" id="kapittel-2-foreslåttparagraf-1-ledd-2">Plikten inntrer etter registrering i mottaket og opphører når personen ikke lenger omfattes av målgruppen.</article><article class="legalP" id="kapittel-2-foreslåttparagraf-1-ledd-3">For fritak etter introduksjonsloven § 20a annet ledd, av særlige helsemessige eller andre tungtveiende grunner, gjelder denne forskriften § 4 første punktum tilsvarende.</article></article><article class="futureLegalArticle" data-name="§30" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Opplæring i norsk kultur og norske verdier</span></span><article class="legalP" id="kapittel-2-foreslåttparagraf-2-ledd-1">Asylsøkere i mottak som omfattes av målgruppen i introduksjonsloven § 20a har plikt til å delta i 50 timer opplæring i norsk kultur og norske verdier.</article><article class="legalP" id="kapittel-2-foreslåttparagraf-2-ledd-2">Plikten inntrer etter registrering i mottaket og opphører når personen ikke lenger omfattes av målgruppen.</article><article class="legalP" id="kapittel-2-foreslåttparagraf-2-ledd-3">For fritak etter introduksjonsloven § 20a annet ledd, av særlige helsemessige eller andre tungtveiende grunner, gjelder denne forskriften § 4 første punktum tilsvarende.</article></article> <article class="defaultP" margin-top="true">Nåværende kapittel 8 blir nytt kapittel 9 og nåværende § 29 og § 30 blir nye § 31 og § 32.</article></section><section class="section" data-name="kapIII" id="kapittel-3" data-lovdata-URL="LTI/forskrift/2018-08-30-1282/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 19. april 2012 nr. 358 om læreplan i norsk og samfunnskunnskap for voksne innvandrere gjøres følgende endring:</article> <article class="defaultP" margin-top="true">Første avsnitt under punktet «Kartlegging ved inntak» skal lyde:</article><article class="legalP" id="kapittel-3-ledd-2">Før opplæringen starter, er det nødvendig å kartlegge deltakerens bakgrunn, opplæringsbehov og framtidsplaner for å kunne tilpasse opplæringen. Kartleggingen kan bestå av en samtale, eventuelt med tolk. Dersom deltakeren har fått kartlagt sin kompetanse, mottatt karriereveiledning eller deltatt i opplæring og andre tiltak før bosetting i kommunen, skal kommunen bygge videre på dette arbeidet i utformingen av deltakerens individuelle plan, jf. introduksjonsloven § 6 første ledd og § 19 første ledd.</article></section><section class="section" data-name="kapIV" id="kapittel-4" data-lovdata-URL="LTI/forskrift/2018-08-30-1282/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft 1. september 2018.</article></section></main></body></html>