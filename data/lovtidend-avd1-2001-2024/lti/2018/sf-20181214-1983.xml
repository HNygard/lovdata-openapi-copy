<!DOCTYPE html><html lang="no"><head><title>Forskrift om endring i forskrift om endring i forskrift om bokføring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-14-1983</dd><dt class="dokid">DokumentID</dt><dd class="dokid">LTI/forskrift/2018-12-14-1983</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-20-1752</li><li>forskrift/2004-12-01-1558</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-11-19-73/§10a</li></ul></dd><dt class="dateOfPublication">Kunngjort</dt><dd class="dateOfPublication">2018-12-17 16:00</dd><dt class="journalNumber">Journalnummer</dt><dd class="journalNumber">2018-1185</dd><dt class="titleShort">Korttittel</dt><dd class="titleShort">Endr. i FOR 2016:1752, endr. i forskrift om bokføring</dd><dt class="title">Tittel</dt><dd class="title">Forskrift om endring i forskrift om endring i forskrift om bokføring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 14. desember 2018 med hjemmel i lov 19. november 2004 nr. 73 om bokføring (bokføringsloven) § 10a.</dd><dt class="refid">RefID</dt><dd class="refid">forskrift/2018-12-14-1983</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om endring i forskrift om bokføring<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-14-1983" id="dokument"><h1>Forskrift om endring i forskrift om endring i forskrift om bokføring</h1><section class="section" data-name="kapI" id="kapittel-1" data-lovdata-URL="LTI/forskrift/2018-12-14-1983/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2016 nr. 1752 om endring i forskrift om bokføring gjøres følgende endringer:</article> <article class="defaultP" margin-top="true">§ 5-3-2 annet ledd skal lyde:</article><article class="legalP" id="kapittel-1-ledd-2">Kontantsalget skal registreres på den enkelte operatør hvis systemet har slik funksjonalitet, og operatøren oppbevarer kontantene i eget pengebelte eller lignende.</article> <article class="defaultP" margin-top="true">§ 5-3-4 første ledd skal lyde:</article><article class="legalP" id="kapittel-1-ledd-3">Bokføringspliktig skal oppbevare kontanter i integrert kassaskuff. Dersom kontantsalget blir registrert i kassasystemet på den enkelte operatør og betaling ikke skjer ved et fast kassapunkt, kan operatøren likevel benytte pengebelte eller lignende for å oppbevare kontanter for virksomheten.</article> <article class="defaultP" margin-top="true">§ 5-3-4 nytt annet ledd skal lyde:</article><article class="legalP" id="kapittel-1-ledd-4">Dersom beordring av utskrift av salgskvittering ikke skjer fra et fast kassapunkt og salget blir registrert på den enkelte operatør, kan bokføringspliktig benytte et kassasystem der kassapunktet ikke har integrert kassaskuff. Det samme gjelder for kassapunkt der det ikke er mulig å betale med sedler og mynter.</article> <article class="defaultP" margin-top="true">§ 5-3-4 nåværende annet og tredje ledd blir nye tredje og fjerde ledd.</article> <article class="defaultP" margin-top="true">§ 5-4-3 annet ledd skal lyde:</article><article class="legalP" id="kapittel-1-ledd-5">Unntaket i første ledd gjelder ikke drivstoff-, parkerings- og billettautomater. Unntaket gjelder heller ikke andre automater med funksjonalitet til å skrive salgskvittering. Kravet til utskrift av salgskvittering i § 5-3-5 gjelder likevel ikke dersom automaten har en funksjon som gjør det frivillig for kunden å ta ut salgskvittering, jf. kassasystemforskrifta § 2-6 fjerde ledd. For dagsoppgjør gjelder bestemmelsen i § 5-4-5.</article> <article class="defaultP" margin-top="true">§ 8-2-2 skal lyde:</article><article class="legalP" id="kapittel-1-ledd-6">Ved kontantsalg skal taksameteret skrive salgsdokument (salgskvittering) til kunden for hvert salg. Kvitteringen skal inneholde opplysninger som nevnt i § 5-3-12, samt opplysninger om type betalingsmiddel.</article> <article class="defaultP" margin-top="true">§ 8-2-3 annet ledd nr. 4 skal lyde:</article><article class="legalP" id="kapittel-1-ledd-7">brutto innkjørt beløp fordelt på kontant og kreditt. Kontantbeløp skal være fordelt på ulike betalingsmiddel</article> <article class="defaultP" margin-top="true">§ 8-5-3 annet ledd skal lyde:</article><article class="legalP" id="kapittel-1-ledd-8">Opplysninger om gjester som gis fri adgang eller fri garderobe på grunnlag av medlemskap eller lignende, skal registreres på kassasystemet. Opplysningene skal spesifiseres i X og Z-rapport med angivelse av antall for hver tjenestegruppe, jf. kassasystemforskrifta § 2-8-2 og 2-8-3.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-12-14-1983/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft 1. januar 2019.</article></section></main></body></html>