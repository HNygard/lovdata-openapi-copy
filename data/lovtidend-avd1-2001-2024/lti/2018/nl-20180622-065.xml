<!DOCTYPE html><html lang="no"><head><title>Lov om endringar i skattebetalingsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2018-06-22-65</dd><dt class="dokid">DokumentID</dt><dd class="dokid">LTI/lov/2018-06-22-65</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2018-06-22, 2019-01-01, inntektsåret 2019</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-67</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Skattebetaling</li></ul></dd><dt class="dateOfPublication">Kunngjort</dt><dd class="dateOfPublication">2018-06-22 15:10</dd><dt class="journalNumber">Journalnummer</dt><dd class="journalNumber">2018-0551</dd><dt class="titleShort">Korttittel</dt><dd class="titleShort">Endringslov til skattebetalingsloven</dd><dt class="title">Tittel</dt><dd class="title">Lov om endringar i skattebetalingsloven</dd><dt class="miscInformation">Annet om dokumentet</dt><dd class="miscInformation">Prop.86 LS (2017–2018), Innst.399 L (2017–2018), Lovvedtak 102 (2017–2018). Stortingets første og andre gongs behandling hv. 11. og 15. juni 2018. Fremja av Finansdepartementet.</dd><dt class="refid">RefID</dt><dd class="refid">lov/2018-06-22-65</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i skattebetalingsloven<ul class="tocSubUl"><li>I<ul class="tocSubUl"><li>§ 13-5. Klageadgang</li><li>§ 16-41. Ansvar for bruker av motorkjøretøy</li></ul></li><li>II<ul class="tocSubUl"><li>§ 5-4. Plikt til å foreta forskuddstrekk og plikt til å foreta skattetrekk i inntekt etter reglene i skatteloven kapittel 19</li><li>§ 5-10. Gjennomføring av forskuddstrekk og skattetrekk etter § 5-4 (kildeskatteordning)</li><li>§ 5-13c. Pålegg om oppbevaring av regnskapsmateriale</li><li>§ 5-17. Omgjøring av skattetrekk etter § 5-4 første ledd (kildeskatteordning)</li><li>§ 10-10. Forskuddstrekk, skattetrekk etter § 5-4 første ledd (kildeskatteordning), arbeidsgiveravgift og finansskatt på lønn</li><li>§ 16-20. Ansvar for forskuddstrekk, skattetrekk etter § 5-4 første ledd (kildeskatteordning) og utleggstrekk</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2018-06-22-65" id="dokument"><h1>Lov om endringar i skattebetalingsloven</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 67 om betaling og innkreving av skatte- og avgiftskrav (skattebetalingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2018-06-22-65/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juni 2005 nr. 67 om betaling og innkreving av skatte- og avgiftskrav gjer ein følgjande endringar:</article> <article class="defaultP" margin-top="true">§ 8-1 andre og tredje ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Innbetalt skatt fra upersonlige skattytere for et inntektsår blir å fordele mellom staten, fylkeskommunen og kommunen på grunnlag av den samlede fastsatte skatt til staten, skatt til fylkeskommunen og skatt til kommunen for vedkommende år.</article><article class="numberedLegalP" data-numerator="3" id="kapittel-1-nummer-2">(3) Fradrag for utenlandsk skatt etter intern norsk rett eller skatteavtale skal for personlige skattytere fordeles forholdsmessig mellom skatt til staten, fylkeskommunen og kommunen. For upersonlige skattytere skal tilsvarende fradrag overføres til staten.</article> <article class="defaultP" margin-top="true">§ 8-3 fyrste og andre ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Inntil endelig fordeling etter §§ 8-1 og 8-2 kan foretas, skal innbetalt skatt og trygdeavgift fordeles foreløpig mellom staten, fylkeskommunen, kommunen og folketrygden.</article><article class="numberedLegalP" data-numerator="2" id="kapittel-1-nummer-4">(2) Ved foreløpig fordeling gjelder følgende bestemmelser:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">Den foreløpige fordelingen skal skje på grunnlag av den samlede fastsettingen av skatt til staten, skatt til fylkeskommunen, skatt til kommunen og trygdeavgift til folketrygden ved siste skattefastsetting før inntektsåret.</article></article></li><li data-li-identifier="b)" data-name="b)"><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">Hvis forholdet mellom den samlede fastsettingen av de forskjellige skatter må antas å bli vesentlig forskjøvet på grunn av endring i skattesatser eller av andre årsaker, kan Skattedirektoratet ved skjønn fastsette forholdstall til bruk ved den foreløpige fordelingen.</article></article></li></ul></article> <article class="defaultP" margin-top="true">§ 10-40 fyrste ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-nummer-4-punkt-3"><article class="legalP" id="kapittel-1-nummer-4-punkt-3-ledd-1">avgift ved urettmessig bruk av merket olje etter særavgiftsloven § 1, som forfaller til betaling tre uker etter at melding om kravet er sendt.</article></article></li></ul></article> <article class="defaultP" margin-top="true">§ 13-5 skal lyde:</article><article class="futureLegalArticle" data-name="§13-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13-5</span>. <span class="legalArticleTitle">Klageadgang</span></span><article class="legalP" id="kapittel-1-foreslåttparagraf-1-ledd-1">Motregning etter § 13-1 kan påklages etter tvangsfullbyrdelsesloven § 5-16. Motregningserklæringen kan ikke påklages senere enn én måned etter at den ble mottatt, med mindre det gjelder prøving etter § 17-1 femte ledd.</article></article> <article class="defaultP" margin-top="true">§ 16-41 skal lyde:</article><article class="futureLegalArticle" data-name="§16-41" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16-41</span>. <span class="legalArticleTitle">Ansvar for bruker av motorkjøretøy</span></span><article class="legalP" id="kapittel-1-foreslåttparagraf-2-ledd-1">Den som ved urettmessig bruk av merket mineralolje og avgiftsfri biodiesel har disposisjonsrett over motorkjøretøy, er ansvarlig for avgift ved slik bruk, jf. særavgiftsloven § 1, når han har fordel av den urettmessige bruken.</article></article> <article class="defaultP" margin-top="true">§ 17-1 femte ledd skal lyde:</article><article class="numberedLegalP" data-numerator="5" id="kapittel-1-nummer-5">(5) Etter utløpet av fristen i skatteforvaltningsloven § 15-4 første ledd kan fastsetting etter skatteforvaltningsloven ikke bringes inn til prøving ved tingretten i sak om tvangsfullbyrdelse, midlertidig sikring eller motregning. Slik prøving skal likevel alltid kunne kreves inntil tre måneder etter den forføyning som det klages over. Første og annet punktum gjelder tilsvarende for søksmålsfristen etter tolloven § 12-14 første ledd. Det kan gis oppfriskning for oversittelse av fristen etter reglene i tvisteloven §§ 16-12 til 16-14.</article></section><section class="section" data-name="kapII" id="kapittel-2" data-lovdata-URL="LTI/lov/2018-06-22-65/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. juni 2005 nr. 67 om betaling og innkreving av skatte- og avgiftskrav gjer ein følgjande endringar:</article> <article class="defaultP" margin-top="true">§ 1-1 andre ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">skatt på formue og inntekt og tonnasjeskatt etter skatteloven (formues- og inntektsskatt) og trygdeavgift etter folketrygdloven kapittel 23, herunder forskuddstrekk, skattetrekk etter §§ 5-4 og 5-4a, forskuddsskatt og restskatt etter kapitlene 5 til 7 i loven her, samt krav på skatt fastsatt ved summarisk fellesoppgjør etter skatteforvaltningsloven § 12-4</article></article></li></ul></article> <article class="defaultP" margin-top="true">§ 2-1 andre ledd skal lyde:</article><article class="numberedLegalP" data-numerator="2" id="kapittel-2-nummer-1">(2) Forskuddstrekk, skattetrekk etter § 5-4, arbeidsgiveravgift og finansskatt på lønn skal betales til skatteoppkreveren for den kommunen hvor arbeidsgiveren er hjemmehørende eller har sitt hovedkontor. Skattetrekk etter § 5-4a fra selskaper og innlånere skal betales til skatteoppkreveren for den kommunen der selskapet eller innlåneren har sitt hovedkontor eller styret har sitt sete.</article> <article class="defaultP" margin-top="true">§ 4-1 fyrste ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-2-nummer-1-punkt-1"><article class="legalP" id="kapittel-2-nummer-1-punkt-1-ledd-1">arbeidsgiver: Den som selv eller ved fullmektig utbetaler lønn eller annen godtgjørelse eller ytelse som det skal foretas forskuddstrekk, skattetrekk etter § 5-4 eller utleggstrekk i.</article></article></li></ul></article> <article class="defaultP" margin-top="true">§ 4-4 fyrste ledd fyrste punktum skal lyde:</article><article class="legalP" id="kapittel-2-ledd-2">Skattyter plikter å sende de meldinger og å gi de opplysninger som er nødvendige for at skattekontoret skal få fastsatt og regulert forskuddstrekk, forskuddsskatt og skattetrekk etter § 5-4 i samsvar med bestemmelsene i denne del av loven.</article> <article class="defaultP" margin-top="true">§ 5-1 fyrste ledd skal lyde:</article><article class="numberedLegalP" data-numerator="1" id="kapittel-2-nummer-2">(1) Før inntektsårets begynnelse skal skattekontoret utstede skattekort som angir trekkets størrelse og hvordan trekk skal gjennomføres, for alle skattytere som må forutsettes å få trekkpliktig inntekt av betydning. Skattekontoret kan når som helst i løpet av inntektsåret utstede nytt skattekort når det er gjort feil ved skattekortet, eller når andre særlige grunner gjør det urimelig å ikke utstede nytt skattekort. Skattekort gjøres tilgjengelig for arbeidsgiver elektronisk.</article> <article class="defaultP" margin-top="true">Overskrifta til § 5-4 skal lyde:</article><article class="futureLegalArticle" data-name="§5-4" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Plikt til å foreta forskuddstrekk og plikt til å foreta skattetrekk i inntekt etter reglene i skatteloven kapittel 19</span></span></article> <article class="defaultP" margin-top="true">§ 5-4 fyrste ledd skal lyde:</article><article class="numberedLegalP" data-numerator="1" id="kapittel-2-nummer-3">(1) Arbeidsgiver plikter av eget tiltak å foreta forskuddstrekk i henhold til det til enhver tid gjeldende skattekortet og reglene i dette kapitlet. Arbeidsgiver som utbetaler lønn mv. til skattyter etter reglene i skatteloven kapittel 19 (kildeskatteordning), plikter å foreta skattetrekk i henhold til det til enhver tid gjeldende skattekortet og reglene om skattetrekk av slike utbetalinger i dette kapitlet.</article> <article class="defaultP" margin-top="true">Overskrifta til § 5-10 skal lyde:</article><article class="futureLegalArticle" data-name="§5-10" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 5-10</span>. <span class="legalArticleTitle">Gjennomføring av forskuddstrekk og skattetrekk etter § 5-4 (kildeskatteordning)</span></span></article> <article class="defaultP" margin-top="true">§ 5-10 fyrste, andre og tredje ledd skal lyde:</article><article class="numberedLegalP" data-numerator="1" id="kapittel-2-nummer-4">(1) Forskuddstrekket eller skattetrekket etter § 5-4 første ledd (kildeskatteordning) gjennomføres ved at arbeidsgiveren, eller selskapet som nevnt i § 5-4 annet ledd, beregner trekkbeløpet og holder dette tilbake i oppgjøret med skattyteren. Forskuddstrekket eller skattetrekket gjennomføres når det oppstår adgang for skattyteren til å få godtgjørelsen utbetalt, selv om oppgjør for denne først finner sted på et senere tidspunkt.</article><article class="numberedLegalP" data-numerator="2" id="kapittel-2-nummer-5">(2) Arbeidsgiveren har plikt til å sørge for at det blir gjennomført forskuddstrekk eller skattetrekk også i tilfeller der skattyteren selv innkrever sin godtgjørelse. Skattyteren plikter da å innbetale forskuddstrekket eller skattetrekket til arbeidsgiveren.</article><article class="numberedLegalP" data-numerator="3" id="kapittel-2-nummer-6">(3) Når skattyteren mottar naturalytelser, skal arbeidsgiveren gjennomføre forskuddstrekk eller skattetrekk så langt de kontante ytelser rekker. Er det ikke dekning for det samlede beregnede trekk i de kontante ytelsene, plikter arbeidsgiveren straks å melde fra om forholdet til skattekontoret.</article> <article class="defaultP" margin-top="true">§ 5-11 fyrste ledd skal lyde:</article><article class="numberedLegalP" data-numerator="1" id="kapittel-2-nummer-7">(1) Arbeidsgiver skal ukrevet levere opplysninger om forskuddstrekk for hver kalendermåned etter reglene i a-opplysningsloven. Det samme gjelder for skattetrekk etter § 5-4 første ledd (kildeskatteordning). Forsikringsselskap som er trekkpliktig etter § 5-4 annet ledd, skal levere opplysninger om foretatt forskuddstrekk etter reglene i a-opplysningsloven. Selskap mv. som er trekkpliktig etter § 5-4a første ledd, skal levere opplysninger på den måte som departementet bestemmer.</article> <article class="defaultP" margin-top="true">§ 5-12 fyrste ledd skal lyde:</article><article class="numberedLegalP" data-numerator="1" id="kapittel-2-nummer-8">(1) Forskuddstrekk og skattetrekk etter § 5-4 tilhører skatte- og avgiftskreditorene. Den som foretar trekket skal sette beløpet inn på særskilt bankkonto (skattetrekkskonto).</article> <article class="defaultP" margin-top="true">§ 5-13b fyrste ledd skal lyde:</article><article class="numberedLegalP" data-numerator="1" id="kapittel-2-nummer-9">(1) Når årsregnskapet til en arbeidsgiver som har plikt til å foreta forskuddstrekk, skattetrekk etter § 5-4 første ledd (kildeskatteordning) eller utleggstrekk, er fastsatt i strid med bestemmelser i eller i medhold av regnskapsloven eller bokføringsloven eller god regnskapsskikk eller bokføringsskikk, kan skattekontoret pålegge at ett eller flere årsregnskap revideres av en registrert eller statsautorisert revisor i samsvar med revisorloven § 2-2 for følgende selskap:<ul class="defaultList"><li data-li-identifier="a)" data-name="a)"><article class="listArticle" id="kapittel-2-nummer-9-punkt-1"><article class="legalP" id="kapittel-2-nummer-9-punkt-1-ledd-1">aksjeselskap der det er truffet beslutning i medhold av fullmakt etter aksjeloven § 7-6,</article></article></li><li data-li-identifier="b)" data-name="b)"><article class="listArticle" id="kapittel-2-nummer-9-punkt-2"><article class="legalP" id="kapittel-2-nummer-9-punkt-2-ledd-1">selskap som nevnt i regnskapsloven § 1-2 første ledd nr. 13 som er organisert etter en utenlandsk selskapsform som i det vesentligste tilsvarer definisjonen av aksjeselskap i aksjeloven § 1-1 annet ledd, og som ikke har revisjonsplikt etter revisorloven § 2-1.</article></article></li></ul></article> <article class="defaultP" margin-top="true">§ 5-13c skal lyde:</article><article class="futureLegalArticle" data-name="§5-13c" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 5-13c</span>. <span class="legalArticleTitle">Pålegg om oppbevaring av regnskapsmateriale</span></span><article class="numberedLegalP" data-numerator="1" id="kapittel-2-foreslåttparagraf-3-nummer-1">(1) Skattekontoret kan i forbindelse med kontroll pålegge arbeidsgivere og andre som etter loven har plikt til å foreta forskuddstrekk, skattetrekk etter § 5-4 eller utleggstrekk, å oppbevare regnskapsmateriale etter bokføringsloven § 13 første ledd nr. 1 til 4 i mer enn fem år etter regnskapsårets slutt.</article><article class="numberedLegalP" data-numerator="2" id="kapittel-2-foreslåttparagraf-3-nummer-2">(2) I enkeltpersonforetak rettes pålegg etter første ledd til foretakets innehaver. I selskap, samvirkeforetak, forening, institusjon eller innretning rettes pålegget til daglig leder av virksomheten, eller styrelederen dersom virksomheten ikke har daglig leder.</article></article> <article class="defaultP" margin-top="true">Ny § 5-17 skal lyde:</article><article class="futureLegalArticle" data-name="§5-17" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 5-17</span>. <span class="legalArticleTitle">Omgjøring av skattetrekk etter § 5-4 første ledd (kildeskatteordning)</span></span><article class="legalP" id="kapittel-2-foreslåttparagraf-4-ledd-1">Trukket skatt etter § 5-4 første ledd og betalt skatt, jf. § 10-10 første ledd, omgjøres til forskudd på skatt når skattyter trer ut av kildeskatteordningen innenfor et inntektsår, jf. reglene i skatteloven kapittel 19.</article></article> <article class="defaultP" margin-top="true">Overskrifta til § 10-10 skal lyde:</article><article class="futureLegalArticle" data-name="§10-10" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 10-10</span>. <span class="legalArticleTitle">Forskuddstrekk, skattetrekk etter § 5-4 første ledd (kildeskatteordning), arbeidsgiveravgift og finansskatt på lønn</span></span></article> <article class="defaultP" margin-top="true">§ 10-10 fyrste ledd skal lyde:</article><article class="numberedLegalP" data-numerator="1" id="kapittel-2-nummer-10">(1) Forskuddstrekk, skattetrekk etter § 5-4 første ledd (kildeskatteordning), arbeidsgiveravgift og finansskatt på lønn for de to foregående kalendermånedene forfaller til betaling hver 15. januar, 15. mars, 15. mai, 15. juli, 15. september og 15. november.</article> <article class="defaultP" margin-top="true">Overskrifta til § 16-20 skal lyde:</article><article class="futureLegalArticle" data-name="§16-20" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 16-20</span>. <span class="legalArticleTitle">Ansvar for forskuddstrekk, skattetrekk etter § 5-4 første ledd (kildeskatteordning) og utleggstrekk</span></span></article> <article class="defaultP" margin-top="true">§ 16-20 fyrste ledd skal lyde:</article><article class="numberedLegalP" data-numerator="1" id="kapittel-2-nummer-11">(1) Dersom forskuddstrekk eller skattetrekk etter § 5-4 første ledd (kildeskatteordning) ikke blir foretatt i samsvar med reglene i kapittel 5 eller trukket beløp ikke blir betalt i samsvar med § 10-10, er de som har plikt til å foreta forskuddstrekk eller skattetrekk ansvarlig for beløpet. Det samme gjelder dersom et utleggstrekk etter § 14-4 ikke blir foretatt og oppgjør ikke blir gitt i samsvar med §§ 10-50 og 14-5. Unnlatelse av å foreta trekk medfører likevel ikke ansvar når det godtgjøres at forholdet ikke skyldes forsømmelse eller mangel på tilbørlig aktsomhet fra arbeidsgiver eller noen i hans tjeneste.</article></section><section class="section" data-name="kapIII" id="kapittel-3" data-lovdata-URL="LTI/lov/2018-06-22-65/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 17. juni 2005 nr. 67 om betaling og innkreving av skatte- og avgiftskrav gjer ein følgjande endring:</article> <article class="defaultP" margin-top="true">§ 5-4 fyrste ledd skal lyde:</article><article class="numberedLegalP" data-numerator="1" id="kapittel-3-nummer-1">(1) Arbeidsgiver plikter av eget tiltak å foreta forskuddstrekk i henhold til det til enhver tid gjeldende skattekortet og reglene i dette kapitlet. Dersom en arbeidstaker i et tjenesteforhold mottar ytelse som nevnt i § 5-6 fra andre enn den som har arbeidstakeren i sin tjeneste, påhviler pliktene etter dette kapitlet likevel den som har arbeidstakeren i sin tjeneste. Arbeidsgiver som utbetaler lønn mv. til skattyter etter reglene i skatteloven kapittel 19 (kildeskatteordning), plikter å foreta skattetrekk i henhold til det til enhver tid gjeldende skattekortet og reglene om skattetrekk av slike utbetalinger i dette kapitlet.</article></section><section class="section" data-name="kapIV" id="kapittel-4" data-lovdata-URL="LTI/lov/2018-06-22-65/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringane under I tek til å gjelde straks.</article><article class="legalP" id="kapittel-4-ledd-2">Endringane under II tek til å gjelde straks med verknad for inntektsåret 2019.</article><article class="legalP" id="kapittel-4-ledd-3">Endringa under III tek til å gjelde 1. januar 2019 med verknad for inntektsåret 2019.</article></section></main></body></html>