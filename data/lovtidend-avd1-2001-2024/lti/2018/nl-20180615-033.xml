<!DOCTYPE html><html lang="no"><head><title>Lov om endringer i folketrygdloven og kontantstøtteloven (innfasing av tredeling av foreldrepenger mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2018-06-15-33</dd><dt class="dokid">DokumentID</dt><dd class="dokid">LTI/lov/2018-06-15-33</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">2018-07-01, 2018-08-01</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li><li>lov/1998-06-26-41</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Barn og foreldre</li> <li>Pensjons- og trygderett</li> <li>Pensjons- og trygderett &gt; Utenfor folketrygdloven</li></ul></dd><dt class="dateOfPublication">Kunngjort</dt><dd class="dateOfPublication">2018-06-15 15:40</dd><dt class="journalNumber">Journalnummer</dt><dd class="journalNumber">2018-0513</dd><dt class="titleShort">Korttittel</dt><dd class="titleShort">Endringslov til folketrygdloven og kontantstøtteloven</dd><dt class="title">Tittel</dt><dd class="title">Lov om endringer i folketrygdloven og kontantstøtteloven (innfasing av tredeling av foreldrepenger mv.)</dd><dt class="miscInformation">Annet om dokumentet</dt><dd class="miscInformation">Prop.74 L (2017–2018), Innst.340 L (2017–2018), Lovvedtak 75 (2017–2018). Stortingets første og andre gangs behandling hhv. 6. og 11. juni 2018. Fremmet av Barne- og likestillingsdepartementet.</dd><dt class="refid">RefID</dt><dd class="refid">lov/2018-06-15-33</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven og kontantstøtteloven (innfasing av tredeling av foreldrepenger mv.)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2018-06-15-33" id="dokument"><h1>Lov om endringer i folketrygdloven og kontantstøtteloven (innfasing av tredeling av foreldrepenger mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 26. juni 1998 nr. 41 om kontantstøtte til småbarnsforeldre (kontantstøtteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2018-06-15-33/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 14-9 fjerde ledd skal lyde:</article><article class="legalP" id="kapittel-1-ledd-2">Ved tvillingfødsler eller hvis to barn blir adoptert samtidig, blir stønadsperioden utvidet med 85 stønadsdager (17 uker) dersom full sats er valgt. Dersom redusert sats er valgt, blir utvidelsen 105 stønadsdager (21 uker). Ved fødsler av tre eller flere barn, eller hvis tre eller flere barn blir adoptert samtidig, blir stønadsperioden utvidet med 230 stønadsdager (46 uker) dersom full sats er valgt. Dersom redusert sats er valgt, blir utvidelsen 280 dager (56 uker). Bestemmelsene i § 14-10 første og sjette ledd gjelder tilsvarende.</article> <article class="defaultP" margin-top="true">§ 14-9 femte ledd tredje punktum skal lyde:</article><article class="legalP" id="kapittel-1-ledd-3">Unntatt fra deling er også 15 uker som er forbeholdt faren (fedrekvoten) og 15 uker som er forbeholdt moren (mødrekvoten), se § 14-12.</article> <article class="defaultP" margin-top="true">§ 14-12 første ledd første punktum skal lyde:</article><article class="legalP" id="kapittel-1-ledd-4">Dersom begge foreldre fyller vilkårene for rett til foreldrepenger, er 75 stønadsdager (15 uker) av stønadsperioden forbeholdt faren (fedrekvote) og 75 stønadsdager (15 uker) av stønadsperioden er forbeholdt moren (mødrekvote). De første 30 stønadsdagene (6 ukene) etter fødsel som er forbeholdt moren, inngår i mødrekvoten.</article></section><section class="section" data-name="kapII" id="kapittel-2" data-lovdata-URL="LTI/lov/2018-06-15-33/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 26. juni 1998 nr. 41 om kontantstøtte til småbarnsforeldre gjøres følgende endringer:</article> <article class="defaultP" margin-top="true">§ 7 tredje ledd skal lyde:</article><article class="legalP" id="kapittel-2-ledd-2">Dersom barnet gjør bruk av barnehageplass som det ytes offentlig driftstilskudd for og det er skriftlig avtalt redusert oppholdstid, ytes delvis kontantstøtte som følger:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">med 80 prosent av full kontantstøtte når det er avtalt oppholdstid til og med 8 timer per uke</article></article></li><li data-li-identifier="b)" data-name="b)"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">med 60 prosent av full kontantstøtte når det er avtalt oppholdstid fra og med 9 til og med 16 timer per uke</article></article></li><li data-li-identifier="c)" data-name="c)"><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">med 40 prosent av full kontantstøtte når det er avtalt oppholdstid fra og med 17 til og med 24 timer per uke</article></article></li><li data-li-identifier="d)" data-name="d)"><article class="listArticle" id="kapittel-2-ledd-2-punkt-4"><article class="legalP" id="kapittel-2-ledd-2-punkt-4-ledd-1">med 20 prosent av full kontantstøtte når det er avtalt oppholdstid fra og med 25 til og med 32 timer per uke.</article></article></li></ul></article> <article class="defaultP" margin-top="true">§ 7 fjerde ledd skal lyde:</article><article class="legalP" id="kapittel-2-ledd-3">Det ytes ikke kontantstøtte hvis det er avtalt oppholdstid på 33 timer eller mer per uke.</article> <article class="defaultP" margin-top="true">§ 7 nåværende fjerde ledd blir nytt femte ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2018-06-15-33/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene i folketrygdloven trer i kraft 1. juli 2018. Endringene gjelder for tilfeller der fødsel eller omsorgsovertakelse finner sted 1. juli 2018 eller senere.</article><article class="legalP" id="kapittel-3-ledd-2">Endringene i kontantstøtteloven trer i kraft 1. august 2018.</article></section></main></body></html>