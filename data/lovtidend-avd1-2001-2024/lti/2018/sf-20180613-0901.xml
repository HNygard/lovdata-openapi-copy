<!DOCTYPE html><html lang="no"><head><title>Forskrift om studiene ved etter- og videreutdanningen ved Norges Handelshøyskole, NHH</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-13-901</dd><dt class="dokid">DokumentID</dt><dd class="dokid">LTI/forskrift/2018-06-13-901</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§8-2</li></ul></dd><dt class="dateOfPublication">Kunngjort</dt><dd class="dateOfPublication">2018-06-19 14:40</dd><dt class="journalNumber">Journalnummer</dt><dd class="journalNumber">2018-0582</dd><dt class="titleShort">Korttittel</dt><dd class="titleShort">Forskrift om studiene ved etter- og videreutdanningen ved NHH</dd><dt class="title">Tittel</dt><dd class="title">Forskrift om studiene ved etter- og videreutdanningen ved Norges Handelshøyskole, NHH</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges Handelshøyskole sitt styre 13. juni 2018 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-5, § 3-6, § 3-7, § 3-9, § 3-10, § 3-11, § 4-2, § 4-5 og § 8-2.</dd><dt class="refid">RefID</dt><dd class="refid">forskrift/2018-06-13-901</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studiene ved etter- og videreutdanningen ved Norges Handelshøyskole, NHH<ul class="tocSubUl"><li>Kapittel 1 – Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Utfyllende bestemmelser</li><li>§ 1-3. Studieåret</li><li>§ 1-4. Klageadgang</li><li>§ 1-5. Klagenemnd</li></ul></li><li>Kapittel 2 – Opptak og studierett<ul class="tocSubUl"><li>§ 2-1. Opptak til studier ved etter- og videreutdanningen ved NHH</li><li>§ 2-2. Studierett</li><li>§ 2-3. Automatisk tap av studierett</li><li>§ 2-4. Tap av studierett</li></ul></li><li>Kapittel 3 – Studieplan, utdanningsplan, innpass og permisjon<ul class="tocSubUl"><li>§ 3-1. Studieplan og emnebeskrivelser</li><li>§ 3-2. Utdanningsplan</li><li>§ 3-3. Innpass</li><li>§ 3-4. Permisjon</li></ul></li><li>Kapittel 4 – Vurdering (eksamen) og emnegodkjenning<ul class="tocSubUl"><li>§ 4-1. Henvisning og presisering</li></ul></li><li>Kapittel 5 – Fusk<ul class="tocSubUl"><li>§ 5-1. Henvisning og presisering</li></ul></li><li>Kapittel 6 – Vitnemål og karakterutskrift<ul class="tocSubUl"><li>§ 6-1. Vitnemål</li><li>§ 6-2. Karakterutskrift</li></ul></li><li>Kapittel 7 – Sluttbestemmelse<ul class="tocSubUl"><li>§ 7-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-13-901" id="dokument"><h1>Forskrift om studiene ved etter- og videreutdanningen ved Norges Handelshøyskole, NHH</h1><section class="section" data-name="kap1" id="kapittel-1" data-lovdata-URL="LTI/forskrift/2018-06-13-901/KAPITTEL_1"><h2>Kapittel 1 – Generelle bestemmelser</h2><article class="legalArticle" data-lovdata-URL="LTI/forskrift/2018-06-13-901/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Bestemmelsene i denne forskriften gjelder studiepoengsgivende studier ved etter- og videreutdanningen ved Norges Handelshøyskole (NHH) og vurderinger i tilknytning til disse.</article><article class="legalP" id="kapittel-1-paragraf-1-ledd-2">Studiepoengsgivende studier ved etter- og videreutdanningen ved NHH inkluderer;<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">Executive MBA studium (erfaringsbasert masterstudium) 60 studiepoeng, tilsvarer ett års fulltidsstudium.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">Executive masterstudium (erfaringsbasert masterstudium) 90 studiepoeng, som tilsvarer ett og et halvt års fulltidsstudium.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-2-punkt-3"><article class="legalP" id="kapittel-1-paragraf-1-ledd-2-punkt-3-ledd-1">Executive MBA studium (erfaringsbasert masterstudium for internasjonale samarbeid) 90 studiepoeng, tilsvarer ett og et halvt års fulltidsstudium</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-ledd-2-punkt-4"><article class="legalP" id="kapittel-1-paragraf-1-ledd-2-punkt-4-ledd-1">Andre etter- og videreutdanningsstudier på masternivå som ikke er gradsgivende.</article></article></li></ul></article><article class="legalP" id="kapittel-1-paragraf-1-ledd-3">Studiene som omhandles av denne forskrift er organisert som deltidsstudier og er finansiert med egenbetaling eller gjennom oppdragsinntekter.</article></article><article class="legalArticle" data-lovdata-URL="LTI/forskrift/2018-06-13-901/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Utfyllende bestemmelser</span></h3><article class="legalP" id="kapittel-1-paragraf-2-ledd-1">Direktør NHH Executive (NHHE) kan fastsette utfyllende bestemmelser innenfor rammene av denne forskriften.</article></article><article class="legalArticle" data-lovdata-URL="LTI/forskrift/2018-06-13-901/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Studieåret</span></h3><article class="legalP" id="kapittel-1-paragraf-3-ledd-1">Studieåret på NHH er delt inn i to semestre og er normalt på 10 måneder. Ett studieårs arbeidsinnsats på fulltidsstudiene er normert til 60 studiepoeng i samsvar med det europeiske ECTS-systemet.</article><article class="legalP" id="kapittel-1-paragraf-3-ledd-2">Studier ved etter- og videreutdanningen har arbeidsbelastning tilsvarende inntil 50 prosent av full studieprogresjon, og skal kunne kombineres med arbeid.</article></article><article class="legalArticle" data-lovdata-URL="LTI/forskrift/2018-06-13-901/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Klageadgang</span></h3><article class="legalP" id="kapittel-1-paragraf-4-ledd-1">En student har etter universitets- og høyskoleloven § 5-2 og § 5-3 rett til å klage på formelle feil ved eksamen og karakterfastsetting. Videre kan en student etter forvaltningsloven § 28 ha rett til å klage på enkeltvedtak fattet av NHH, jf. universitets- og høyskoleloven § 7-6, andre ledd.</article></article><article class="legalArticle" data-lovdata-URL="LTI/forskrift/2018-06-13-901/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Klagenemnd</span></h3><article class="legalP" id="kapittel-1-paragraf-5-ledd-1">NHH har etter universitets- og høyskoleloven § 5-1 opprettet en klagenemnd. Styret har fastsatt et reglement for klagenemnden hvor nemndens arbeidsoppgaver er angitt.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2018-06-13-901/KAPITTEL_2"><h2>Kapittel 2 – Opptak og studierett</h2><article class="legalArticle" data-lovdata-URL="LTI/forskrift/2018-06-13-901/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opptak til studier ved etter- og videreutdanningen ved NHH</span></h3><article class="legalP" id="kapittel-2-paragraf-1-ledd-1">Opptak til erfaringsbaserte masterstudier skjer i henhold til forskrift 1. desember 2005 nr. 1392 om krav til mastergrad, og ivaretas lokalt.</article><article class="legalP" id="kapittel-2-paragraf-1-ledd-2">Ytterligere presiseringer av opptakskriteriene, herunder krav til omfang av yrkeserfaring, reguleres av studieplanen for hvert enkelt studieprogram.</article><article class="legalP" id="kapittel-2-paragraf-1-ledd-3">Søkere som ikke fullt ut oppfyller opptakskriteriene, kan gis betinget opptak og delta i undervisningen/avlegge eksamener, men vil ikke kunne tildeles graden. Graden kan tildeles i ettertid hvis/når opptakskriteriene er oppfylt og dokumentert.</article></article><article class="legalArticle" data-lovdata-URL="LTI/forskrift/2018-06-13-901/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Studierett</span></h3><article class="legalP" id="kapittel-2-paragraf-2-ledd-1">For å oppnå studierett må studenten være tatt opp på studiet i samsvar med forskriftens § 2-1. I tillegg må det for studier med egenbetaling være signert studiekontrakt ved aksept av tildelt studieplass. Studenten må i tillegg gjennomføre semesterregistrering og ha betalt semesteravgift til Sammen – Studentsamskipnaden på Vestlandet.</article><article class="legalP" id="kapittel-2-paragraf-2-ledd-2">Studierett løper fra signert studiekontrakt til normert tid for det aktuelle studiet. Ved oppdragsvirksomhet inngås kontrakt med bedriften.</article><article class="legalP" id="kapittel-2-paragraf-2-ledd-3">Studieretten gjelder det studieprogrammet eller emne/modul studenten er tatt opp til og omfatter:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-3-punkt-1"><article class="legalP" id="kapittel-2-paragraf-2-ledd-3-punkt-1-ledd-1">rett til å delta i undervisning i samsvar med studieplanen for studiet eller emnebeskrivelsen/modulbeskrivelsen</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-3-punkt-2"><article class="legalP" id="kapittel-2-paragraf-2-ledd-3-punkt-2-ledd-1">rett til veiledning i samsvar med studieplanen eller emnebeskrivelsen/modulbeskrivelsen</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-3-punkt-3"><article class="legalP" id="kapittel-2-paragraf-2-ledd-3-punkt-3-ledd-1">rett til å bli vurdert i samsvar med studieplanen eller emnebeskrivelsen/modulbeskrivelsen</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-3-punkt-4"><article class="legalP" id="kapittel-2-paragraf-2-ledd-3-punkt-4-ledd-1">rett til tilgang til læringsplattform og øvrige digitale tjenester NHH tilbyr, samt tilgang til bibliotek og annen infrastruktur på campus.</article></article></li></ul></article><article class="legalP" id="kapittel-2-paragraf-2-ledd-4">For å opprettholde studieretten gjennom studiet må studenten hvert semester gjenta semesterregistreringen og betale semesteravgift innen fastsatt frist.</article><article class="legalP" id="kapittel-2-paragraf-2-ledd-5">Studieretten gjelder i utgangspunktet i det som er angitt som normert tid i aktuell studieplan. Forlengelse av studieretten kan innvilges dersom det foreligger vektige grunner for søknaden.</article></article><article class="legalArticle" data-lovdata-URL="LTI/forskrift/2018-06-13-901/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Automatisk tap av studierett</span></h3><article class="legalP" id="kapittel-2-paragraf-3-ledd-1">Studieretten opphører når studenten:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">har oppnådd aktuell grad</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">selv melder fra om at hun eller han ønsker å avslutte aktuelt studium inne angitte frister i inngått studiekontrakt.</article></article></li></ul></article></article><article class="legalArticle" data-lovdata-URL="LTI/forskrift/2018-06-13-901/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Tap av studierett</span></h3><article class="legalP" id="kapittel-2-paragraf-4-ledd-1">Studenten kan miste studieretten når studenten:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">ved unnlatt innbetaling av studieavgift</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">ikke gjennomfører semesterregistrering og betaler semesteravgift innen fastsatt frist, jf. § 2-2</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">har brukt opp sine forsøk på vurdering (eksamen), jf. § 4-8 i forskrift om fulltidsstudiene ved Norges Handelshøyskole, NHH.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">i forbindelse med kontroll ikke legger frem original dokumentene som ligger til grunn for opptak eller for utstedelse av vitnemål</article></article></li><li data-li-identifier="e)" data-name="e)"><article class="listArticle" id="kapittel-2-paragraf-4-ledd-1-punkt-5"><article class="legalP" id="kapittel-2-paragraf-4-ledd-1-punkt-5-ledd-1">er utestengt pga. fusk, forsøk på fusk eller medvirkning til fusk eller forsøk på fusk.</article></article></li></ul></article><article class="legalP" id="kapittel-2-paragraf-4-ledd-2">Vedtak om tap av studierett etter bokstavene a) til d) fattes av NHHE. Vedtak om tap av studierett etter bokstav e) fattes av Klagenemnda etter innstilling fra NHHE.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2018-06-13-901/KAPITTEL_3"><h2>Kapittel 3 – Studieplan, utdanningsplan, innpass og permisjon</h2><article class="legalArticle" data-lovdata-URL="LTI/forskrift/2018-06-13-901/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Studieplan og emnebeskrivelser</span></h3><article class="legalP" id="kapittel-3-paragraf-1-ledd-1">Etter universitets- og høyskoleloven § 3-3 er det styret som fastsetter nye studieplaner. Styret kan delegere denne myndigheten. Rektor NHH kan fastsette endringer i eksisterende studieplaner.</article><article class="legalP" id="kapittel-3-paragraf-1-ledd-2">Alle studieprogram skal være beskrevet i en studieplan. Studieplan er en helhetlig plan for et studium innen høyere utdanning: mål for og innhold i studiet, opptakskrav, forventet læringsutbytte, lærings- og vurderingsformer samt andre obligatoriske krav.</article></article><article class="legalArticle" data-lovdata-URL="LTI/forskrift/2018-06-13-901/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Utdanningsplan</span></h3><article class="legalP" id="kapittel-3-paragraf-2-ledd-1">Etter universitets- og høyskoleloven § 4-2 skal det mellom NHH og studenter tatt opp på studier med et omfang på 60 studiepoeng eller mer, utarbeides en utdanningsplan. Planen skal være satt opp slik at studenten skal kunne gjennomføre planlagt studium på normert tid i henhold til aktuell studieplan.</article></article><article class="legalArticle" data-lovdata-URL="LTI/forskrift/2018-06-13-901/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Innpass</span></h3><article class="legalP" id="kapittel-3-paragraf-3-ledd-1">Det innvilges normalt ikke innpass for eksamen i enkeltmoduler/emner.</article><article class="legalP" id="kapittel-3-paragraf-3-ledd-2">Et vilkår for utstedelse av graden er at emner tilsvarende minimum 60 studiepoeng som danner grunnlag for graden er bestått ved Norges Handelshøyskole, forskrift 10. april 2006 nr. 412 om godskriving av høyere utdanning.</article></article><article class="legalArticle" data-lovdata-URL="LTI/forskrift/2018-06-13-901/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Permisjon</span></h3><article class="legalP" id="kapittel-3-paragraf-4-ledd-1">Student som får barn under studiene gis foreldrepermisjon under svangerskap og til omsorg av barn, etter universitets- og høyskoleloven § 4-5.</article><article class="legalP" id="kapittel-3-paragraf-4-ledd-2">For Executive MBA studiet, Executive master i ledelse og enkeltmoduler innvilges normalt ikke permisjon fra studiet.</article><article class="legalP" id="kapittel-3-paragraf-4-ledd-3">For AFA studiet er bestemmelser om permisjon regulert i egne retningslinjer for AFA studiet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2018-06-13-901/KAPITTEL_4"><h2>Kapittel 4 – Vurdering (eksamen) og emnegodkjenning</h2><article class="legalArticle" data-lovdata-URL="LTI/forskrift/2018-06-13-901/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Henvisning og presisering</span></h3><article class="legalP" id="kapittel-4-paragraf-1-ledd-1">Kapittel 4 i forskrift om fulltidsstudiene ved Norges Handelshøyskole gjøres, med unntak av § 4-5, gjeldende med følgende tilpasninger/presiseringer;</article><article class="legalP" id="kapittel-4-paragraf-1-ledd-2">Der det i forskrift om fulltidsstudiene eksplisitt er skrevet Studieadministrativ avdeling menes i denne forskrift NHH Executive. Der det i forskrift om fulltidsstudiene eksplisitt er skrevet kurs menes i denne forskrift emne/modul.</article><article class="legalP" id="kapittel-4-paragraf-1-ledd-3">Studenter ved NHH Executive er automatisk oppmeldt til vurdering i det semesteret de er registrert som deltaker på et studium. For utsatt vurdering i senere semester, må deltager selv melde seg opp til vurdering. Deltaker må selv kontrollere at vurderingsmeldingen fra NHH Executive er korrekt, og plikter å gi tilbakemelding ved eventuelle feil. For øvrig gjelder § 4-6, tredje ledd, i forskrift om fulltidsstudiene</article><article class="legalP" id="kapittel-4-paragraf-1-ledd-4">Sykdom på dagen for vurdering som dokumenteres med legeerklæring, gir rett til å avlegge utsatt vurdering neste gang emne/modulen arrangeres uten å betale nytt gebyr for vurdering. Ny vurdering må senest avlegges innen to år etter normert tidspunkt for vurdering.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2018-06-13-901/KAPITTEL_5"><h2>Kapittel 5 – Fusk</h2><article class="legalArticle" data-lovdata-URL="LTI/forskrift/2018-06-13-901/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Henvisning og presisering</span></h3><article class="legalP" id="kapittel-5-paragraf-1-ledd-1">Kapittel 5 i forskrift om fulltidsstudiene ved Norges Handelshøyskole, gjøres gjeldende med følgende presisering;</article><article class="legalP" id="kapittel-5-paragraf-1-ledd-2">Der det i forskrift om fulltidsstudiene eksplisitt er skrevet Studieadministrativ avdeling, menes i denne forskrift NHH Executive. Der det i forskrift om fulltidsstudiene eksplisitt er skrevet kurs menes i denne forskrift emne/modul.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2018-06-13-901/KAPITTEL_6"><h2>Kapittel 6 – Vitnemål og karakterutskrift</h2><article class="legalArticle" data-lovdata-URL="LTI/forskrift/2018-06-13-901/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vitnemål</span></h3><article class="legalP" id="kapittel-6-paragraf-1-ledd-1">Vitnemål for oppnådd grad utstedes når kravene i aktuell studieplan er oppfylt. Det enkelte vitnemål utstedes bare én gang. Ved tap av vitnemål kan NHH, etter søknad, utstede duplikat.</article></article><article class="legalArticle" data-lovdata-URL="LTI/forskrift/2018-06-13-901/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Karakterutskrift</span></h3><article class="legalP" id="kapittel-6-paragraf-2-ledd-1">Den som har avlagt studiepoeng ved NHH kan be om karakterutskrift, som inneholder en oversikt over alle emner personen har bestått ved NHH.</article><article class="legalP" id="kapittel-6-paragraf-2-ledd-2">Karakterutskrifter utstedes normalt digitalt. Til den som kan dokumentere behov for det, utstedes karakterutskriften på papir.</article><article class="legalP" id="kapittel-6-paragraf-2-ledd-3">Emner som er bestått etter at kravene til en grad er innfridd dokumenteres kun gjennom karakterutskrift.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2018-06-13-901/KAPITTEL_7"><h2>Kapittel 7 – Sluttbestemmelse</h2><article class="legalArticle" data-lovdata-URL="LTI/forskrift/2018-06-13-901/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Denne forskriften trer i kraft 1. august 2018.</article><article class="legalP" id="kapittel-7-paragraf-1-ledd-2">Fra samme dato oppheves følgende forskrifter:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-1-ledd-2-punkt-1"><article class="legalP" id="kapittel-7-paragraf-1-ledd-2-punkt-1-ledd-1">Forskrift for executive masterstudium fastsatt 12. februar 2015 (ikke publisert).<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="b)" data-name="b)"><article class="listArticle" id="kapittel-7-paragraf-1-ledd-2-punkt-2"><article class="legalP" id="kapittel-7-paragraf-1-ledd-2-punkt-2-ledd-1">Forskrift for executive MBA-studiet fastsatt 16. mars 2004, sist endret 16. februar 2010 (ikke publisert).<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="c)" data-name="c)"><article class="listArticle" id="kapittel-7-paragraf-1-ledd-2-punkt-3"><article class="legalP" id="kapittel-7-paragraf-1-ledd-2-punkt-3-ledd-1">Forskrift om eksamen NHH Executive fastsatt 9. februar 2017 (ikke publisert).<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="d)" data-name="d)"><article class="listArticle" id="kapittel-7-paragraf-1-ledd-2-punkt-4"><article class="legalP" id="kapittel-7-paragraf-1-ledd-2-punkt-4-ledd-1">Forskrift for internasjonale samarbeid om Executive MBA fastsatt 26. mai 2017 (ikke publisert).<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></section></main></body></html>