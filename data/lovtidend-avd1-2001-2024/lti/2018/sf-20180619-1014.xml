<!DOCTYPE html><html lang="no"><head><title>Forskrift om endring i forskrift om studier og eksamener ved Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-19-1014</dd><dt class="dokid">DokumentID</dt><dd class="dokid">LTI/forskrift/2018-06-19-1014</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-06-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-20-1798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§4-9</li><li>lov/2005-04-01-15/§5-3</li></ul></dd><dt class="dateOfPublication">Kunngjort</dt><dd class="dateOfPublication">2018-06-26 15:35</dd><dt class="lastupdated">Rettet</dt><dd class="lastupdated">2018-06-27 (hjemmelsfelt)</dd><dt class="journalNumber">Journalnummer</dt><dd class="journalNumber">2018-0600</dd><dt class="titleShort">Korttittel</dt><dd class="titleShort">Endr. i forskrift om studier og eksamener ved UiO</dd><dt class="title">Tittel</dt><dd class="title">Forskrift om endring i forskrift om studier og eksamener ved Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Universitetsstyret ved Universitetet i Oslo 19. juni 2018 med hjemmel i lov 1. april 2005 nr. 15 om universiteter og høgskoler (universitets- og høyskoleloven) § 3-7, § 3-9, § 3-10, § 4-9 og § 5-3.</dd><dt class="refid">RefID</dt><dd class="refid">forskrift/2018-06-19-1014</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamener ved Universitetet i Oslo<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-19-1014" id="dokument"><h1>Forskrift om endring i forskrift om studier og eksamener ved Universitetet i Oslo</h1><section class="section" data-name="kapI" id="kapittel-1" data-lovdata-URL="LTI/forskrift/2018-06-19-1014/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2005 nr. 1798 om studier og eksamener ved Universitetet i Oslo gjøres følgende endringer:</article> <article class="defaultP" margin-top="true">§ 5-6 Antall forsøk til eksamen andre ledd skal lyde:</article><article class="legalP" id="kapittel-1-ledd-2">En masteroppgave som har fått et ikke-bestått eksamensresultat, kan bare én gang leveres på nytt som et nytt eksamensforsøk, og da innen avtalt tidspunkt og i bearbeidet form. En masteroppgave som har fått et bestått eksamensresultat, kan ikke leveres på nytt i bearbeidet form. Det er ordinært ikke anledning til å skrive ny masteroppgave innenfor det samme fagområdet (disiplinen). Dette punktet gjelder også for den avsluttende oppgaven i studieprogrammene i psykologi (cand.psychol.) og teologi (cand.theol.) samt for prosjektoppgaven i medisinstudiet (cand.med.).</article> <article class="defaultP" margin-top="true">§ 5-6 Antall forsøk til eksamen sjuende ledd skal lyde:</article><article class="legalP" id="kapittel-1-ledd-3">For eksamener i masterstudiet i rettsvitenskap har en eksamenskandidat en kvote på til sammen fire gjentak av bestått eksamen. I kvoten teller også ikke bestått, trekk under eksamen og ikke møtt til eksamen. Eksamenskandidaten velger selv når i studiet gjentakene skal benyttes. Gjentak avlagt våren 2008 eller tidligere teller ikke med i kvoten. For studenter med opptak til masterstudiet som får innpasset studieårsemner på programmet, reduseres kvoten med ett forsøk for hvert studieår som innpasses. Det blir telt som ett forsøk i kvoten dersom det er ønskelig å avlegge ett studieårsemne som allerede er innpasset. For overgangsordninger, se § 10.</article> <article class="defaultP" margin-top="true">§ 6-3 Anonymitet ved sensur og ved klage over karakterfastsettingen skal lyde:</article><article class="legalP" id="kapittel-1-ledd-4">Eksamenskandidatens anonymitet skal sikres så langt det er faglig eller praktisk mulig både ved ordinær sensur og ved eventuell klage over karakterfastsettingen.</article> <article class="defaultP" margin-top="true">§ 7-1 Krav til en programstudent mht. studierett nytt sjuende ledd skal lyde:</article><article class="numberedLegalP" data-numerator="7" id="kapittel-1-nummer-1">(7) En programstudent må på forespørsel legge fram originalene av dokumentasjonen som lå til grunn for søknaden om opptak.</article> <article class="defaultP" margin-top="true">§ 7-2 Krav til en programstudent mht. permisjon, endret studieprogresjon og tilrettelegging første ledd skal lyde:</article><article class="legalP" id="kapittel-1-ledd-5">En programstudent kan på fastsatt måte og innen fastsatt frist søke om reservert studieplass eller utsatt studiestart i inntil to år.</article> <article class="defaultP" margin-top="true">§ 7-4 Krav til en enkeltemnestudent nytt femte ledd skal lyde:</article><article class="numberedLegalP" data-numerator="5" id="kapittel-1-nummer-2">(5) En enkeltemnestudent må på forespørsel legge fram originalene av dokumentasjonen som lå til grunn for søknaden om opptak. Enkeltemnestudenten mister adgangen til å være enkeltemnestudent dersom kravet ikke oppfylles.</article> <article class="defaultP" margin-top="true">§ 9 Annullering av eksamen eller prøve, bortvisning, utestenging mv. sjette ledd skal lyde:</article><article class="numberedLegalP" data-numerator="6" id="kapittel-1-nummer-3">(6) Fakultetet selv kan fremme sak for Den sentrale klagenemnd om utestenging fra klinisk undervisning eller praksisopplæring på bakgrunn av straffbare forhold (politiattester med merknad).</article> <article class="defaultP" margin-top="true">§ 10-2 Eksamensgebyr for privatister første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Ved Universitetet i Oslo skal privatister betale eksamensgebyr etter følgende satser: <table><thead><tr><th data-text-align="left" data-vertical-align="top"><i>Emner på mindre enn 30 studiepoeng</i></th><th data-text-align="left" data-vertical-align="top"><i>Emner på 30-40 studiepoeng</i></th><th data-text-align="left" data-vertical-align="top"><i>Emner på mer enn 40 studiepoeng</i></th></tr></thead><tbody><tr><td data-text-align="left" data-vertical-align="top">1&#xa0;800 kr</td><td data-text-align="left" data-vertical-align="top">3&#xa0;950 kr</td><td data-text-align="left" data-vertical-align="top">6&#xa0;250 kr</td></tr></tbody></table></article> <article class="defaultP" margin-top="true">§ 10-3 Overgangsbestemmelser nytt sjette ledd skal lyde:</article><article class="numberedLegalP" data-numerator="6" id="kapittel-1-nummer-5">(6) Forkurs i matematikk ved opptak til grunnskolelærer- og lektorutdanningen kan ha en kortere klagefrist i tråd med § 5-3 i lov 1. april 2005 nr. 15 om universiteter og høyskoler. Fakultetet selv fastsetter klagefristen.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-06-19-1014/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft umiddelbart.</article><article class="legalP" id="kapittel-2-ledd-2">For innfasing av gjentaksbestemmelsene for medisin- og rettsvitenskapsstudiet, vises det til føringene som gis i saksutredningen.</article></section></main></body></html>