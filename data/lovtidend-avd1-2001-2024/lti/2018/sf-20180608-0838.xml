<!DOCTYPE html><html lang="no"><head><title>Forskrift om endring i forskrift om årsregnskap for pensjonsforetak og forskrift om pensjonsforetak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-08-838</dd><dt class="dokid">DokumentID</dt><dd class="dokid">LTI/forskrift/2018-06-08-838</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-20-1457</li><li>forskrift/2016-12-09-1503</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-56/§10-1</li><li>lov/2005-06-10-44/§3-9</li><li>lov/2015-04-10-17/§13-10</li><li>lov/2015-04-10-17/§14-16</li></ul></dd><dt class="dateOfPublication">Kunngjort</dt><dd class="dateOfPublication">2018-06-11 15:00</dd><dt class="journalNumber">Journalnummer</dt><dd class="journalNumber">2018-0493</dd><dt class="titleShort">Korttittel</dt><dd class="titleShort">Endr. i forskrift om årsregnskap for pensjonsforetak og forskrift om pensjonsforetak</dd><dt class="title">Tittel</dt><dd class="title">Forskrift om endring i forskrift om årsregnskap for pensjonsforetak og forskrift om pensjonsforetak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 8. juni 2018 med hjemmel i lov 17. juli 1998 nr. 56 om årsregnskap m.v. (regnskapsloven) § 10-1, lov 10. juni 2005 nr. 44 om forsikringsvirksomhet (forsikringsvirksomhetsloven) § 3-9 sjette ledd og lov 10. april 2015 nr. 17 om finansforetak og finanskonsern (finansforetaksloven) § 13-10 tredje ledd og § 14-16 annet ledd.</dd><dt class="refid">RefID</dt><dd class="refid">forskrift/2018-06-08-838</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsregnskap for pensjonsforetak og forskrift om pensjonsforetak<ul class="tocSubUl"><li>I<ul class="tocSubUl"><li>§ 5-37. Solvensmarginkrav og forenklet solvenskapitalkrav</li></ul></li><li>II<ul class="tocSubUl"><li>§ 12. Forenklet solvenskapitalkrav</li><li>§ 13. Ansvarlig kapital til dekning av det forenklede solvenskapitalkravet</li><li>§ 14. Verdivurdering av eiendeler og forpliktelser</li><li>§ 15. Medregning av fremtidige kapitalinnskudd</li><li>§ 16. Pensjonskasser med svekket finansiell stilling</li><li>§ 17. Overgangsbestemmelse for forsikringsforpliktelsene</li><li>§ 21. Nærmere om risikoanalyser</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-08-838" id="dokument"><h1>Forskrift om endring i forskrift om årsregnskap for pensjonsforetak og forskrift om pensjonsforetak</h1><section class="section" data-name="kapI" id="kapittel-1" data-lovdata-URL="LTI/forskrift/2018-06-08-838/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2011 nr. 1457 om årsregnskap for pensjonsforetak gjøres følgende endring:</article> <article class="defaultP" margin-top="true">§ 5-37 skal lyde:</article><article class="futureLegalArticle" data-name="§5-37" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-37</span>. <span class="legalArticleTitle">Solvensmarginkrav og forenklet solvenskapitalkrav</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Det skal opplyses om solvensmarginen, herunder minstekravet til solvensmargin, solvensmarginkapitalen og solvensmarginkapitalens sammensetning.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Det skal opplyses om det forenklede solvenskapitalkravets størrelse og sammensetning, samt størrelsen og sammensetningen på den ansvarlige kapitalen til dekning av kravet.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Opplysningene etter første og annet ledd skal sammenlignes med tilsvarende tall for foregående årsregnskap etter § 4-3.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-06-08-838/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 9. desember 2016 nr. 1503 om pensjonsforetak gjøres følgende endringer:</article> <article class="defaultP" margin-top="true">§ 2 oppheves.</article> <article class="defaultP" margin-top="true">§ 3 blir ny § 2.</article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-2-ledd-2">Ved beregningen av minstekrav til forsikringsmessige avsetninger for de enkelte kontrakter kan pensjonskassen ikke benytte høyere diskonteringsrente enn beregningsrenten i premieberegningsgrunnlaget på det tidspunkt de enkelte deler av forpliktelsene etter kontrakten er oppstått.</article> <article class="defaultP" margin-top="true">§ 4 blir ny § 3.</article> <article class="defaultP" margin-top="true">Kapittel 3 ny overskrift skal lyde:</article><span class="futuretitle" id="kapittel-2-foreslåttittel-1">Kapittel 3. Solvensmarginkrav</span> <article class="defaultP" margin-top="true">Nåværende § 5 til § 12 blir § 4 til § 11.</article> <article class="defaultP" margin-top="true">Nytt kapittel 4 skal lyde:</article><span class="futuretitle" id="kapittel-2-foreslåttittel-2">Kapittel 4. Forenklet solvenskapitalkrav</span><article class="futureLegalArticle" data-name="§12" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Forenklet solvenskapitalkrav</span></span><article class="legalP" id="kapittel-2-foreslåttparagraf-1-ledd-1">Pensjonskasser skal til enhver tid ha ansvarlig kapital beregnet etter reglene i § 13 til § 15 som minst er tilstrekkelig til å dekke et forenklet solvenskapitalkrav etter paragrafen her. Dette kravet gjelder i tillegg til solvensmarginkravet etter finansforetaksloven § 14-16 første ledd og denne forskrift § 4 til § 11.</article><article class="legalP" id="kapittel-2-foreslåttparagraf-1-ledd-2">Det forenklede solvenskapitalkravet skal beregnes i henhold til finansforetaksloven § 14-10 første og annet ledd, og utgjøre summen av:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-2-punkt-1"><article class="legalP" id="kapittel-2-foreslåttparagraf-1-ledd-2-punkt-1-ledd-1">kapitalkrav for livsforsikringsrisiko, helseforsikringsrisiko, markedsrisiko og motpartsrisiko, summert ved anvendelse av en korrelasjonsmatrise,</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-2-punkt-2"><article class="legalP" id="kapittel-2-foreslåttparagraf-1-ledd-2-punkt-2-ledd-1">kapitalkrav for operasjonell risiko, og</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-1-ledd-2-punkt-3"><article class="legalP" id="kapittel-2-foreslåttparagraf-1-ledd-2-punkt-3-ledd-1">en justering for den tapsabsorberende evnen til utsatt skatt.</article></article></li></ul></article><article class="legalP" id="kapittel-2-foreslåttparagraf-1-ledd-3">Kapitalkravet for markedsrisiko skal beregnes på grunnlag av kapitalkrav for renterisiko, aksjerisiko, eiendomsrisiko, valutarisiko, kredittmarginrisiko og konsentrasjonsrisiko, der kapitalkravene for aksjerisiko og kredittmarginrisiko kan omfatte særskilte beregninger for investeringer i infrastruktur.</article><article class="legalP" id="kapittel-2-foreslåttparagraf-1-ledd-4">Finanstilsynet kan i forskrift fastsette nærmere regler om beregning av de enkelte kapitalkravene, herunder hvilke korrelasjoner som skal legges til grunn for summeringen av dem, og justeringen for den tapsabsorberende evnen til utsatt skatt. Finanstilsynet kan fastsette ulike beregningsmetoder tilpasset risikoen eller omfanget av virksomheten i grupper av pensjonskasser, samt vilkår for å benytte særskilte beregninger ved behandling av investeringer i infrastruktur.</article></article><article class="futureLegalArticle" data-name="§13" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Ansvarlig kapital til dekning av det forenklede solvenskapitalkravet</span></span><article class="legalP" id="kapittel-2-foreslåttparagraf-2-ledd-1">Den ansvarlige kapitalen som kan medregnes til dekning av det forenklede solvenskapitalkravet, skal bestå av basiskapital og supplerende kapital.</article><article class="legalP" id="kapittel-2-foreslåttparagraf-2-ledd-2">Som basiskapital regnes differansen mellom verdien av eiendeler og forpliktelser verdivurdert etter § 14, med tillegg av ansvarlig lånekapital og øvrige kapitalelementer.</article><article class="legalP" id="kapittel-2-foreslåttparagraf-2-ledd-3">Som supplerende kapital regnes annen kapital enn basiskapital som pensjonskassen har rett til å innkalle til dekning av tap, og som er godkjent av Finanstilsynet.</article><article class="legalP" id="kapittel-2-foreslåttparagraf-2-ledd-4">Den ansvarlige kapitalen skal inndeles i tre kapitalgrupper etter Solvens II-forskriften § 6.</article><article class="legalP" id="kapittel-2-foreslåttparagraf-2-ledd-5">Finanstilsynet kan i forskrift fastsette nærmere regler om hva som kan regnes som ansvarlig kapital og om inndelingen i kapitalgrupper.</article></article><article class="futureLegalArticle" data-name="§14" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Verdivurdering av eiendeler og forpliktelser</span></span><article class="legalP" id="kapittel-2-foreslåttparagraf-3-ledd-1">Verdien av eiendeler og forpliktelser skal fastsettes etter finansforetaksloven § 14-8 første, annet og tredje ledd. I verdivurderingen av ansvarlige lån og andre forpliktelser skal det ikke tas hensyn til pensjonskassens kredittverdighet.</article><article class="legalP" id="kapittel-2-foreslåttparagraf-3-ledd-2">Verdien av forsikringsforpliktelsene skal være summen av:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-3-ledd-2-punkt-1"><article class="legalP" id="kapittel-2-foreslåttparagraf-3-ledd-2-punkt-1-ledd-1">beste estimat som tilsvarer verdien av fremtidige kontantstrømmer der det tas hensyn til tidsverdien av penger, beregnet ved hjelp av renten nevnt i tredje ledd, og</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-3-ledd-2-punkt-2"><article class="legalP" id="kapittel-2-foreslåttparagraf-3-ledd-2-punkt-2-ledd-1">en risikomargin som tilsvarer en andel av beste estimat.</article></article></li></ul></article><article class="legalP" id="kapittel-2-foreslåttparagraf-3-ledd-3">Finanstilsynet skal offentliggjøre en volatilitetsjustert risikofri markedsrente som skal brukes for beregning av beste estimat.</article><article class="legalP" id="kapittel-2-foreslåttparagraf-3-ledd-4">Finanstilsynet kan i forskrift fastsette nærmere regler for beregning av beste estimat og risikomargin, og herunder fastsette ulike beregningsmetoder tilpasset risikoen eller omfanget av virksomheten i grupper av pensjonskasser.</article></article><article class="futureLegalArticle" data-name="§15" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Medregning av fremtidige kapitalinnskudd</span></span><article class="legalP" id="kapittel-2-foreslåttparagraf-4-ledd-1">Ved beregning av beste estimat for porteføljer av premiebetalende ordninger, herunder offentlig og privat tjenestepensjon, kan nåverdien av fremtidige kapitalinnskudd medregnes dersom det foreligger avtale om regelmessige kapitalinnskudd og det allerede er innbetalt kapital i henhold til avtalen.</article><article class="legalP" id="kapittel-2-foreslåttparagraf-4-ledd-2">Avtaler eller garantier om fremtidig kapitalinnskudd som ikke oppfyller vilkårene i første ledd, kan etter avkorting for motpartsrisiko medregnes som supplerende kapital etter godkjenning av Finanstilsynet.</article></article><article class="futureLegalArticle" data-name="§16" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Pensjonskasser med svekket finansiell stilling</span></span><article class="legalP" id="kapittel-2-foreslåttparagraf-5-ledd-1">En pensjonskasse som ikke oppfyller solvensmarginkravet eller det forenklede solvenskapitalkravet eller mener at det foreligger risiko for underoppfyllelse, skal straks underrette Finanstilsynet. Pensjonskassen skal fremlegge en plan for å rette på forholdene.</article><article class="legalP" id="kapittel-2-foreslåttparagraf-5-ledd-2">Finanstilsynet kan i tilfeller som nevnt i første ledd gi pensjonskassen pålegg om å endre, avgrense eller begrense virksomheten, redusere pensjonskassens risikoprofil eller treffe andre nødvendige tiltak. Finanstilsynet kan gi pensjonskassen dispensasjon fra det forenklede solvenskapitalkravet i en avgrenset periode når dette er nødvendig for å gjenopprette solvenssituasjonen.</article></article><article class="futureLegalArticle" data-name="§17" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Overgangsbestemmelse for forsikringsforpliktelsene</span></span><article class="legalP" id="kapittel-2-foreslåttparagraf-6-ledd-1">Pensjonskasser kan frem til og med 31. desember 2031 redusere verdien av forsikringsforpliktelsene etter § 14 annet ledd. Reduksjonen skal tilsvare en andel av differansen mellom:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-6-ledd-1-punkt-1"><article class="legalP" id="kapittel-2-foreslåttparagraf-6-ledd-1-punkt-1-ledd-1">forsikringsforpliktelsene beregnet etter § 14 annet ledd, og</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-6-ledd-1-punkt-2"><article class="legalP" id="kapittel-2-foreslåttparagraf-6-ledd-1-punkt-2-ledd-1">summen av forsikringsmessige avsetninger etter § 2 fratrukket risikoutjevningsfondet,</article></article></li></ul><p class="leddfortsettelse">for de tilfeller der beløpet nevnt i bokstav a er større enn beløpet nevnt i bokstav b.</p></article><article class="legalP" id="kapittel-2-foreslåttparagraf-6-ledd-2">Reduksjonen etter første ledd skal avtrappes lineært ved begynnelsen av hvert år, fra 81,25 prosent 1. januar 2019 til 0 prosent 1. januar 2032.</article><article class="legalP" id="kapittel-2-foreslåttparagraf-6-ledd-3">Finanstilsynet kan i forskrift fastsette nærmere regler om beregningen etter første ledd.</article></article> <article class="defaultP" margin-top="true">Nåværende kapittel 4 blir kapittel 5.</article> <article class="defaultP" margin-top="true">Nåværende § 13 til § 15 blir § 18 til § 20.</article> <article class="defaultP" margin-top="true">Nåværende § 16 blir § 21 og skal lyde:</article><article class="futureLegalArticle" data-name="§21" id="kapittel-2-foreslåttparagraf-7"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Nærmere om risikoanalyser</span></span><article class="legalP" id="kapittel-2-foreslåttparagraf-7-ledd-1">Et pensjonsforetak skal jevnlig, og minst ved utgangen av hvert kvartal, analysere hvordan uvanlige markedsforhold, herunder rente- og valutakursendringer, samt utslag av forsikrings- og kredittrisiko, vil påvirke pensjonsforetakets bufferkapital. Analysene skal gjennomføres på foretaksnivå og for relevante porteføljer og underporteføljer. Analysene skal utføres med utgangspunkt i foretakets balanse på vurderingstidspunktet.</article><article class="legalP" id="kapittel-2-foreslåttparagraf-7-ledd-2">Omfanget og frekvensen av analysene skal tilpasses kompleksiteten og risikoen i pensjonsforetakets kapitalforvaltning. En enhet som er uavhengig av utøvende enhet skal ha ansvaret for analysene.</article><article class="legalP" id="kapittel-2-foreslåttparagraf-7-ledd-3">Dersom analysene gir grunn til å tro at pensjonsforetakets fremtidige finansielle stilling vil være utsatt, skal pensjonsforetaket vurdere å iverksette tiltak som reduserer risikoen eller som øker bufferkapitalen.</article><article class="legalP" id="kapittel-2-foreslåttparagraf-7-ledd-4">Resultatene av analysene skal jevnlig rapporteres til styret. Styret skal nedfelle sin vurdering i styrereferatet. Dissens i styret skal referatføres.</article></article> <article class="defaultP" margin-top="true">Nåværende § 17 blir § 22.</article> <article class="defaultP" margin-top="true">Nåværende § 18 til § 23 oppheves.</article> <article class="defaultP" margin-top="true">Nåværende § 24 til § 28 blir § 23 til § 27.</article> <article class="defaultP" margin-top="true">Nåværende kapittel 5 blir nytt kapittel 6.</article> <article class="defaultP" margin-top="true">Nåværende § 29 til § 36 blir § 28 til § 35.</article></section><section class="section" data-name="kapIII" id="kapittel-3" data-lovdata-URL="LTI/forskrift/2018-06-08-838/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2019.</article></section></main></body></html>