<!DOCTYPE html><html lang="no"><head><title>Forskrift om endring i forskrift om rapportering av slaktet rein og lagerbeholdning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-26-1026</dd><dt class="dokid">DokumentID</dt><dd class="dokid">LTI/forskrift/2018-06-26-1026</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2018-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-21-617</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2018-06-27 14:40</dd><dt class="journalNumber">Journalnummer</dt><dd class="journalNumber">2018-0643</dd><dt class="titleShort">Korttittel</dt><dd class="titleShort">Endr. i forskrift om rapportering av slaktet rein og lagerbeholdning</dd><dt class="title">Tittel</dt><dd class="title">Forskrift om endring i forskrift om rapportering av slaktet rein og lagerbeholdning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 26. juni 2018 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2018-06-26-1026</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rapportering av slaktet rein og lagerbeholdning<ul class="tocSubUl"><li>I<ul class="tocSubUl"><li>§ 7. Fylkesmannens oppgaver og kontroll</li><li>§ 11. Innkreving av tilbakebetalings- eller avkortingsbeløp</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-26-1026" id="dokument"><h1>Forskrift om endring i forskrift om rapportering av slaktet rein og lagerbeholdning</h1><section class="section" data-name="kapI" id="kapittel-1" data-lovdata-URL="LTI/forskrift/2018-06-26-1026/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. juni 2011 nr. 617 om rapportering av slaktet rein og lagerbeholdning gjøres følgende endringer:</article> <article class="defaultP" margin-top="true">§ 2 nytt første ledd skal lyde:</article><article class="legalP" id="kapittel-1-ledd-2">Med de som utfører slakting av rein menes offentlig godkjente slakterier.</article> <article class="defaultP" margin-top="true">§ 2 nåværende første til tredje ledd blir andre til fjerde ledd.</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-3">De som utfører slakting av rein kan søke om økonomisk støtte til å gjennomføre de alders- og kjønnsbestemmelser som kreves, jf. § 5. Det gis støtte med 4 kroner pr. reinsdyr.</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-1-ledd-4">Søknad skal sendes til Landbruksdirektoratet på særskilt skjema innen den 15. i måneden etter at slakting er gjennomført.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-5">De som utfører slakting av rein skal:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Rapportere månedlig til Landbruksdirektoratet om slakting av rein i henhold til § 5, samt rapportere om lagerbeholdning i henhold til § 6, og senest innen den 15. i måneden etter at slakting er gjennomført.</article></article></li><li data-li-identifier="b." data-name="b."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Legge til rette for stikkprøvekontroll av registrerings- og rapporteringsrutiner.</article></article></li><li data-li-identifier="c." data-name="c."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Klassifisere reinen i henhold til nytt klassifiseringssystem.</article></article></li></ul></article> <article class="defaultP" margin-top="true">§ 4 nytt andre ledd skal lyde:</article><article class="legalP" id="kapittel-1-ledd-6">De som har lagerbeholdning av reinkjøtt skal:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">På forespørsel fra Landbruksdirektoratet rapportere om lagerbeholdning i henhold til § 9-6.</article></article></li><li data-li-identifier="b." data-name="b."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Legge til rette for stikkprøvekontroll av registrerings- og rapporteringsrutiner.</article></article></li></ul></article> <article class="defaultP" margin-top="true">§ 4 nåværende andre ledd skal oppheves.</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-7">For perioden september – desember kan det ved særlige tilfeller gis dispensasjon fra tidsfristen i bokstav a.</article> <article class="defaultP" margin-top="true">§ 5 andre ledd bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">slaktedato</article></article></li></ul></article> <article class="defaultP" margin-top="true">§ 5 nytt tredje ledd skal lyde:</article><article class="legalP" id="kapittel-1-ledd-8">Krav til rapportering av reineierens fødselsnummer gjelder ikke ved slakt av umerket og ufordelt rein.</article> <article class="defaultP" margin-top="true">§ 5 nåværende tredje og fjerde ledd blir fjerde og nytt femte ledd.</article> <article class="defaultP" margin-top="true">§ 7 overskriften skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Fylkesmannens oppgaver og kontroll</span></span></article> <article class="defaultP" margin-top="true">§ 7 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">under slakting skille ørene fra skinnet slik at hvert par henger sammen, der hvert par skal merkes med slaktenummer. Alternativt skal man merke reinen med klips.</article></article></li></ul></article> <article class="defaultP" margin-top="true">§ 9 nytt tredje ledd skal lyde:</article><article class="legalP" id="kapittel-1-ledd-9">Mottakere av tilskudd etter denne forskriften plikter å gi alle opplysninger som reindriftsmyndighetene finner nødvendig for å kunne forvalte tilskuddsordningen, eller for å kunne oppfylle reindriftsavtalen.</article> <article class="defaultP" margin-top="true">§ 9 nytt fjerde ledd skal lyde:</article><article class="legalP" id="kapittel-1-ledd-10">Reindriftsmyndighetene fører tilsyn med at utbetalinger av tilskudd er riktige, og har adgang til all bokføring, korrespondanse og opptegnelser som vedkommer tilskuddet. For virksomheter som er pålagt revisjonsplikt kan det kreves revidert regnskap over utgiftene.</article> <article class="defaultP" margin-top="true">§ 9 nytt femte ledd skal lyde:</article><article class="legalP" id="kapittel-1-ledd-11">Reindriftsmyndighetene kan foreta stedlig kontroll hos tilskuddsmottakeren.</article> <article class="defaultP" margin-top="true">Ny § 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Innkreving av tilbakebetalings- eller avkortingsbeløp</span></span><article class="legalP" id="kapittel-1-foreslåttparagraf-2-ledd-1">Differansen mellom utbetalt beløp og berettiget tilskudd som følge av vedtak om avkorting og tilbakebetaling etter § 9–§ 10 kan kreves tilbakebetalt fra tilskuddsmottakeren eller motregnes i senere tilskuddsutbetalinger.</article><article class="legalP" id="kapittel-1-foreslåttparagraf-2-ledd-2">Dersom tilskuddsmottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til mottaker. Ved grov uaktsomhet eller forsett kan renter kreves fra tidspunktet for utbetaling av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article></article> <article class="defaultP" margin-top="true">Nåværende § 11–§ 12 blir § 12–§ 13.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-06-26-1026/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Denne forskriften trer i kraft 1. juli 2018.</article></section></main></body></html>