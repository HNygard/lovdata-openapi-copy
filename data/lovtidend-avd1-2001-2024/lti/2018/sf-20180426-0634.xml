<!DOCTYPE html><html lang="no"><head><title>Forskrift om godtgjøring for tjeneste i Sivilforsvaret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-04-26-634</dd><dt class="dokid">DokumentID</dt><dd class="dokid">LTI/forskrift/2018-04-26-634</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-04-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-06-25-45/§7</li><li>forskrift/2010-06-25-943</li></ul></dd><dt class="dateOfPublication">Kunngjort</dt><dd class="dateOfPublication">2018-04-27 14:20</dd><dt class="journalNumber">Journalnummer</dt><dd class="journalNumber">2018-0346</dd><dt class="titleShort">Korttittel</dt><dd class="titleShort">Forskrift om godtgjøring for tjeneste i Sivilforsvaret</dd><dt class="title">Tittel</dt><dd class="title">Forskrift om godtgjøring for tjeneste i Sivilforsvaret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 26. april 2018 med hjemmel i lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven) § 7, jf. delegeringsvedtak 25. juni 2010 nr. 943.</dd><dt class="refid">RefID</dt><dd class="refid">forskrift/2018-04-26-634</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godtgjøring for tjeneste i Sivilforsvaret<ul class="tocSubUl"><li>§ 1. Godtgjøring for tapt arbeidsinntekt ved tjeneste i Sivilforsvaret</li><li>§ 2. Tillegg ved tjeneste og innsats</li><li>§ 3. Næringsbidrag og særskilt økonomisk hjelp</li><li>§ 4. Annen utgiftsdekning</li><li>§ 5. Klage</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2018-04-26-634" id="dokument"><h1>Forskrift om godtgjøring for tjeneste i Sivilforsvaret</h1><article class="legalArticle" data-lovdata-URL="LTI/forskrift/2018-04-26-634/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Godtgjøring for tapt arbeidsinntekt ved tjeneste i Sivilforsvaret</span></h2><article class="legalP" id="paragraf-1-ledd-1">Tjenestepliktige kan kreve å få dekket tapt arbeidsinntekt som følge av gjennomføringen av tjeneste i Sivilforsvaret med inntil 6 ganger folketrygdens grunnbeløp (G). Tjenestepliktige kan kreve tapt arbeidsinntekt innenfor normalarbeidstid for inntil 100&#xa0;% stilling.</article><article class="legalP" id="paragraf-1-ledd-2">Tjenestepliktige må dokumentere tapt arbeidsinntekt overfor Sivilforsvaret ved sivilforsvarsdistriktet.</article><article class="legalP" id="paragraf-1-ledd-3">Sivilforsvarets kompensasjon av tapt arbeidsinntekt gir ikke grunnlag for feriepenger eller opptjening av pensjonspoeng.</article></article><article class="legalArticle" data-lovdata-URL="LTI/forskrift/2018-04-26-634/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tillegg ved tjeneste og innsats</span></h2><article class="legalP" id="paragraf-2-ledd-1">Tjenestepliktige skal ha et tjenestetillegg på 0,20&#xa0;% av G per påbegynt døgn for å gjennomføre tjenesten og et ulempetillegg på 0,40&#xa0;% av G ved innsats per påbegynt døgn.</article><article class="legalP" id="paragraf-2-ledd-2">Befal skal ha et ledertillegg per påbegynt døgn for å gjennomføre tjenesten med tillegg etter grad slik:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">nestlagfører, grad 10, 0,05&#xa0;% av G,</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">lagfører, grad 9, 0,10&#xa0;% av G,</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">nestleder, grad 8, 0,20&#xa0;% av G,</article></article></li><li data-li-identifier="d)" data-name="d)"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">leder, grad 7, 0,30&#xa0;% av G.</article></article></li></ul></article></article><article class="legalArticle" data-lovdata-URL="LTI/forskrift/2018-04-26-634/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Næringsbidrag og særskilt økonomisk hjelp</span></h2><article class="legalP" id="paragraf-3-ledd-1">Selvstendig næringsdrivende kan etter søknad til Sivilforsvaret ved sivilforsvarsdistriktet gis et bidrag til å opprettholde egen næringsvirksomhet under tjenesten.</article><article class="legalP" id="paragraf-3-ledd-2">Tjenestepliktige som blir påført ekstra utgifter på grunn av tjenestegjøring, kan etter søknad til Sivilforsvaret ved sivilforsvarsdistriktet gis et bidrag til dekning av disse.</article><article class="legalP" id="paragraf-3-ledd-3">Bidragene fastsettes etter Fredsregulativet for kurs, øvelse, innsats og annen tjeneste i Sivilforsvaret.</article></article><article class="legalArticle" data-lovdata-URL="LTI/forskrift/2018-04-26-634/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Annen utgiftsdekning</span></h2><article class="legalP" id="paragraf-4-ledd-1">Tjenestepliktige kan kreve utgifter til skyss, kost og overnatting dekket under tjenesten etter statens reiseregulativ, når Sivilforsvaret ikke besørger dette.</article><article class="legalP" id="paragraf-4-ledd-2">Krav på dekning av utgifter fremsettes overfor Sivilforsvaret ved sivilforsvarsdistriktet.</article></article><article class="legalArticle" data-lovdata-URL="LTI/forskrift/2018-04-26-634/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h2><article class="legalP" id="paragraf-5-ledd-1">Enkeltvedtak truffet av sivilforsvarsdistriktene etter § 1, § 3 og § 4 kan påklages til Direktoratet for samfunnssikkerhet og beredskap.</article></article><article class="legalArticle" data-lovdata-URL="LTI/forskrift/2018-04-26-634/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks.</article></article></main></body></html>