<!DOCTYPE html><html lang="no"><head><title>Kunngjøring av Stortingets vedtak 8. mai 2018 om endringer i Grunnloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-01-788</dd><dt class="dokid">DokumentID</dt><dd class="dokid">LTI/forskrift/2018-06-01-788</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-05-08</dd><dt class="changesToDocuments">Endrer</dt><dd class="changesToDocuments"><ul><li>lov/1814-05-17</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2018-06-01 14:30</dd><dt class="journalNumber">Journalnummer</dt><dd class="journalNumber">2018-0454</dd><dt class="titleShort">Korttittel</dt><dd class="titleShort">Kunngjøring av Stortingets vedtak 8. mai 2018 om endringer i Grunnloven</dd><dt class="title">Tittel</dt><dd class="title">Kunngjøring av Stortingets vedtak 8. mai 2018 om endringer i Grunnloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Kunngjøring ved kgl.res. 1. juni 2018. Fremmet av Justis- og beredskapsdepartementet. Jf. Dokument 12:20 (2015-2016), Dokument 12:35 (2015–2016), Innst.246 S (2017–2018) og Innst.255 S (2017–2018) og Stortingets behandling 8. mai 2018.</dd><dt class="refid">RefID</dt><dd class="refid">forskrift/2018-06-01-788</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjøring av Stortingets vedtak 8. mai 2018 om endringer i Grunnloven</li></ul></dd></dl></header><main class="documentBody" data-lovdata-URL="LTI/forskrift/2018-06-01-788" id="dokument"><h1>Kunngjøring av Stortingets vedtak 8. mai 2018 om endringer i Grunnloven</h1> <article class="defaultP" margin-top="true">§ 5 første punktum skal lyde:</article><article class="legalP" id="ledd-1">Kongens person kan ikke lastes eller anklages.</article><article class="legalP" id="ledd-2">–</article><article class="legalP" id="ledd-3">Kongen personleg kan ikkje lastast eller skuldast for noko.</article> <article class="defaultP" margin-top="true">Følgende bestemmelser skal på nynorsk lyde:</article> <article class="defaultP" margin-top="true">§ 6 første ledd annet punktum skal lyde:</article><article class="legalP" id="ledd-4">Berre barn av dronning eller konge, eller av nokon som sjølv har arverett, kan arve, og barnet må vere født i lovleg ekteskap.</article> <article class="defaultP" margin-top="true">§ 6 annet ledd skal lyde:</article><article class="legalP" id="ledd-5">Den ufødde har òg arverett, og barnet tek sin plass i arvefølgja så snart det kjem til verda.</article> <article class="defaultP" margin-top="true">§ 15 tredje ledd skal lyde:</article><article class="legalP" id="ledd-6">Når Stortinget har gjort vedtak om mistillit, kan statsrådet berre utføre dei gjeremåla som trengst for forsvarleg embetsførsle.</article> <article class="defaultP" margin-top="true">§ 19 skal lyde:</article><article class="legalP" id="ledd-7">Kongen ser til at eigedommane og regala til staten blir nytta og forvalta slik Stortinget har fastsett, og på den måten som er nyttigast for samfunnet.</article> <article class="defaultP" margin-top="true">§ 21 tredje punktum skal lyde:</article><article class="legalP" id="ledd-8">Embetsmenn som ikkje er norske borgarar, kan ved lov få fritak frå denne plikta.</article> <article class="defaultP" margin-top="true">§ 22 første ledd første punktum skal lyde:</article><article class="legalP" id="ledd-9">Statsministeren, dei andre medlemmene av statsrådet og statssekretærane kan utan dom avsetjast av kongen etter at han har høyrt kva statsrådet meiner om det.</article> <article class="defaultP" margin-top="true">§ 23 første ledd første punktum skal lyde:</article><article class="legalP" id="ledd-10">Kongen kan gje ordenar til kven han vil, til påskjøning for framifrå gagnsverk, som må kunngjerast offentleg.</article> <article class="defaultP" margin-top="true">§ 25 annet ledd skal lyde:</article><article class="legalP" id="ledd-11">Landvernet og andre troppar som ikkje kan reknast som linetroppar, må aldri brukast utanfor grensene til riket utan samtykke frå Stortinget.</article> <article class="defaultP" margin-top="true">§ 28 tredje punktum skal lyde:</article><article class="legalP" id="ledd-12">Det kan likevel gjerast unntak frå behandling i statsråd for eigentlege militære kommandosaker i den mon kongen fastset.</article> <article class="defaultP" margin-top="true">§ 29 første ledd skal lyde:</article><article class="legalP" id="ledd-13">Hindrar lovleg forfall ein statsråd frå å møte og målbere saker som høyrer til hennar eller hans fagområde, skal sakene målberast av ein annan statsråd, som kongen konstituerer til det.</article> <article class="defaultP" margin-top="true">§ 30 annet ledd annet punktum skal lyde:</article><article class="legalP" id="ledd-14">Kongen har plikt til å høyre meininga, men kan ta avgjerd etter eige omdømme.</article> <article class="defaultP" margin-top="true">§ 31 annet punktum skal lyde:</article><article class="legalP" id="ledd-15">I militære kommandosaker skal avgjerdene kontrasignerast av den som har målbore saka, men elles av statsministeren eller, om statsministeren ikkje var til stades i statsrådet, av den fyrste av dei medlemmene som var det.</article> <article class="defaultP" margin-top="true">§ 36 annet ledd skal lyde:</article><article class="legalP" id="ledd-16">Handlar ho eller han i strid med dette, misser vedkommande retten til Noregs trone for seg sjølv så vel som for etterkommarane sine.</article> <article class="defaultP" margin-top="true">§ 41 første punktum skal lyde:</article><article class="legalP" id="ledd-17">Er kongen utanfor riket utan å vere i felt, eller er han så sjuk at han ikkje kan ta seg av regjeringa, skal den næraste arvingen til trona stå for regjeringa som mellombels utøvar av kongemakta, så framt ho eller han har nådd myndig alder for kongen.</article> <article class="defaultP" margin-top="true">§ 50 annet ledd skal lyde:</article><article class="legalP" id="ledd-18">I kva mon norske borgarar som på valdagen er busette i utlandet, men elles stettar vilkåra ovanfor, skal ha røysterett, blir fastsett i lov.</article> <article class="defaultP" margin-top="true">§ 51 skal lyde:</article><article class="legalP" id="ledd-19">Reglar om manntalsføring og om innføring av dei røysteføre i manntalet blir fastsette i lov.</article> <article class="defaultP" margin-top="true">§ 53 skal lyde:</article><article class="legalP" id="ledd-20">Røysteretten misser<ul class="defaultList"><li data-li-identifier="a)" data-name="a)"><article class="listArticle" id="ledd-20-punkt-1"><article class="legalP" id="ledd-20-punkt-1-ledd-1">den som blir dømd for strafflagde handlingar, i samsvar med føresegner om dette i lov,</article></article></li><li data-li-identifier="b)" data-name="b)"><article class="listArticle" id="ledd-20-punkt-2"><article class="legalP" id="ledd-20-punkt-2-ledd-1">den som går i teneste for ei framand makt utan samtykke frå regjeringa.</article></article></li></ul></article> <article class="defaultP" margin-top="true">§ 57 annet ledd skal lyde:</article><article class="legalP" id="ledd-21">Riket blir inndelt i 19 valdistrikt.</article> <article class="defaultP" margin-top="true">§ 57 femte ledd første punktum skal lyde:</article><article class="legalP" id="ledd-22">Talet på stortingsrepresentantar som skal veljast frå kvart valdistrikt, blir utrekna på grunnlag av høvet mellom innbyggjartalet og flatevidda i distriktet på den eine sida og innbyggjartalet og flatevidda i heile riket på den andre sida.</article> <article class="defaultP" margin-top="true">§ 67 skal lyde:</article><article class="legalP" id="ledd-23">Representantane som er valde på den ovannemnde måten, utgjer Kongeriket Noregs Storting.</article> <article class="defaultP" margin-top="true">§ 75 skal lyde:</article><article class="legalP" id="ledd-24">Det høyrer Stortinget til<ul class="defaultList"><li data-li-identifier="a)" data-name="a)"><article class="listArticle" id="ledd-24-punkt-1"><article class="legalP" id="ledd-24-punkt-1-ledd-1">å gje og oppheve lover; å fastsetje skattar, avgifter, toll og andre offentlege bører, som likevel ikkje gjeld etter 31. desember året etter, om dei ikkje blir uttrykkeleg fornya av eit nytt storting;</article></article></li><li data-li-identifier="b)" data-name="b)"><article class="listArticle" id="ledd-24-punkt-2"><article class="legalP" id="ledd-24-punkt-2-ledd-1">å opne lån på rikets kreditt;</article></article></li><li data-li-identifier="c)" data-name="c)"><article class="listArticle" id="ledd-24-punkt-3"><article class="legalP" id="ledd-24-punkt-3-ledd-1">å føre oppsyn med pengestellet i riket;</article></article></li><li data-li-identifier="d)" data-name="d)"><article class="listArticle" id="ledd-24-punkt-4"><article class="legalP" id="ledd-24-punkt-4-ledd-1">å løyve dei pengesummane som trengst til statsutgiftene;</article></article></li><li data-li-identifier="e)" data-name="e)"><article class="listArticle" id="ledd-24-punkt-5"><article class="legalP" id="ledd-24-punkt-5-ledd-1">å fastsetje kor mykje kongen skal få utbetalt til hoffstaten sin kvart år, og fastsetje den kongelege familiens apanasje, som ikkje kan vere i fast eigedom;</article></article></li><li data-li-identifier="f)" data-name="f)"><article class="listArticle" id="ledd-24-punkt-6"><article class="legalP" id="ledd-24-punkt-6-ledd-1">å få seg førelagt protokollane frå statsrådet og alle offentlege meldingar og papir;</article></article></li><li data-li-identifier="g)" data-name="g)"><article class="listArticle" id="ledd-24-punkt-7"><article class="legalP" id="ledd-24-punkt-7-ledd-1">å få melding om dei folkerettslege avtalene som kongen har gjort med framande makter for staten;</article></article></li><li data-li-identifier="h)" data-name="h)"><article class="listArticle" id="ledd-24-punkt-8"><article class="legalP" id="ledd-24-punkt-8-ledd-1">å kunne gje kven som helst påbod om å møte for seg i statssaker, så nær som kongen og den kongelege familien; likevel kan dei kongelege prinsessene og prinsane kallast inn dersom dei har embete;</article></article></li><li data-li-identifier="i)" data-name="i)"><article class="listArticle" id="ledd-24-punkt-9"><article class="legalP" id="ledd-24-punkt-9-ledd-1">å revidere lister over mellombels løner og pensjonar og gjere dei endringane som Stortinget meiner trengst;</article></article></li><li data-li-identifier="k)" data-name="k)"><article class="listArticle" id="ledd-24-punkt-10"><article class="legalP" id="ledd-24-punkt-10-ledd-1">å utnemne fem revisorar som skal sjå gjennom statsrekneskapane kvart år og kunngjere utdrag av dei på prent; revisorane skal få rekneskapane tilsende innan seks månader etter utgangen av det året som Stortinget har gjeve løyvingar for; og å gje føresegner om ordninga av desisjonsmakta overfor rekneskapstenestemennene til staten;</article></article></li><li data-li-identifier="l)" data-name="l)"><article class="listArticle" id="ledd-24-punkt-11"><article class="legalP" id="ledd-24-punkt-11-ledd-1">å utnemne ein som ikkje er medlem av Stortinget, som etter nærare føresegner fastsette i lov skal føre kontroll med den offentlege forvaltninga og alle som er i offentleg teneste, for å hindre at det blir gjort urett mot den einskilde borgaren;</article></article></li><li data-li-identifier="m)" data-name="m)"><article class="listArticle" id="ledd-24-punkt-12"><article class="legalP" id="ledd-24-punkt-12-ledd-1">å gje innføddsrett.</article></article></li></ul></article> <article class="defaultP" margin-top="true">§ 77 skal lyde:</article><article class="legalP" id="ledd-25">Når Stortinget har gjort same lovvedtaket to gonger på rad, går vedtaket til kongen med oppmoding om sanksjon.</article> <article class="defaultP" margin-top="true">§ 79 skal lyde:</article><article class="legalP" id="ledd-26">Når to storting med eitt val og minst to storting imellom har gjort same lovvedtaket uendra utan at Stortinget i mellomtida har gjort avvikande endeleg lovvedtak, og det då blir lagt fram for kongen med dei orda at Hans Majestet ikkje vil nekte å sanksjonere eit lovvedtak som Stortinget etter ei grundig vurdering held for gagnleg, så blir det til lov endå om kongen ikkje gjev sanksjon før Stortinget skilst.</article> <article class="defaultP" margin-top="true">§ 80 annet ledd skal lyde:</article><article class="legalP" id="ledd-27">I samsvar med reglar i den ordenen Stortinget har vedteke, kan forhandlingane takast opp att, men dei blir avslutta seinast siste kvardagen i september.</article> <article class="defaultP" margin-top="true">§ 80 tredje ledd skal lyde:</article><article class="legalP" id="ledd-28">Innan den tid kunngjer kongen for Stortinget avgjerda si om dei lovvedtaka som ikkje alt er avgjorde (jf. §§ 77–79), med anten å stadfeste eller å forkaste dei. Alle dei han ikkje uttrykkeleg godkjenner, blir rekna som forkasta av kongen.</article> <article class="defaultP" margin-top="true">§ 81 første punktum skal lyde:</article><article class="legalP" id="ledd-29">Alle lover (så nær som dei etter § 79) blir utferda i namnet til kongen, under Noregs rikssegl og med desse orda: «Vi N.N. gjer kunnig: at Oss er førelagt vedtak frå Stortinget dagsett dato som lyder slik: (her kjem vedtaket).</article> <article class="defaultP" margin-top="true">§ 86 fjerde ledd skal lyde:</article><article class="legalP" id="ledd-30">Dei som har teke sete i Riksretten som valde av Stortinget, blir sitjande jamvel om tida dei er valde for, går ut før Riksretten har avslutta saka. Like eins blir høgsterettsdommarar sitjande i Riksretten jamvel om dei går av som medlemmer av Høgsterett.</article> <article class="defaultP" margin-top="true">§ 90 skal lyde:</article><article class="legalP" id="ledd-31">Ein høgsterettsdom kan ikkje i noko tilfelle ankast.</article> <article class="defaultP" margin-top="true">§ 91 skal lyde:</article><article class="legalP" id="ledd-32">Ingen kan utnemnast til medlem av Høgsterett før ho eller han er 30 år gammal.</article> <article class="defaultP" margin-top="true">§ 100 annet ledd første punktum skal lyde:</article><article class="legalP" id="ledd-33">Ingen kan haldast rettsleg ansvarleg for å ha motteke eller komme med opplysningar, idear eller bodskapar om det ikkje lèt seg forsvare halde opp imot den grunngjevinga ytringsfridommen har i sanningssøking, demokrati og den frie meiningsdanninga til individet.</article> <article class="defaultP" margin-top="true">§ 100 fjerde ledd annet punktum skal lyde:</article><article class="legalP" id="ledd-34">Brevsensur kan ikkje setjast i verk, så nær som i anstaltar.</article> <article class="defaultP" margin-top="true">§ 105 skal lyde:</article><article class="legalP" id="ledd-35">Krev omsyn til samfunnet at nokon må gje frå seg sin faste eller rørlege eigedom til offentleg bruk, skal ho eller han få fullt vederlag av statskassa.</article> <article class="defaultP" margin-top="true">§ 114 første ledd skal lyde:</article><article class="legalP" id="ledd-36">Til embete i staten kan det berre utnemnast norske borgarar som talar språket i landet og<ul class="defaultList"><li data-li-identifier="a)" data-name="a)"><article class="listArticle" id="ledd-36-punkt-1"><article class="legalP" id="ledd-36-punkt-1-ledd-1">anten er fødde i riket av foreldre som då var norske statsborgarar,</article></article></li><li data-li-identifier="b)" data-name="b)"><article class="listArticle" id="ledd-36-punkt-2"><article class="legalP" id="ledd-36-punkt-2-ledd-1">eller er fødde i utlandet av norske foreldre som då ikkje var statsborgarar i noko anna land,</article></article></li><li data-li-identifier="c)" data-name="c)"><article class="listArticle" id="ledd-36-punkt-3"><article class="legalP" id="ledd-36-punkt-3-ledd-1">eller har opphalde seg i riket i 10 år,</article></article></li><li data-li-identifier="d)" data-name="d)"><article class="listArticle" id="ledd-36-punkt-4"><article class="legalP" id="ledd-36-punkt-4-ledd-1">eller får innføddsrett av Stortinget.</article></article></li></ul></article> <article class="defaultP" margin-top="true">§ 115 annet ledd skal lyde:</article><article class="legalP" id="ledd-37">Føresegnene i denne paragrafen gjeld ikkje ved deltaking i ein internasjonal samskipnad der avgjerdene berre har reint folkerettsleg verknad for Noreg.</article> <article class="defaultP" margin-top="true">§ 117 annet punktum skal lyde:</article><article class="legalP" id="ledd-38">Dei nærare vilkåra for korleis han skal stå ved lag til størst mogleg nytte for staten og gagn for landallmugen, blir fastsette av det fyrste eller andre stortinget.</article> <article class="defaultP" margin-top="true">§ 119 annet ledd skal lyde:</article><article class="legalP" id="ledd-39">Korleis denne grunnsetninga skal gjennomførast, og kva unntak ho skal ha, blir fastsett i lov.</article> <article class="defaultP" margin-top="true">§ 121 første ledd tredje punktum skal lyde:</article><article class="legalP" id="ledd-40">Ei slik endring må likevel aldri stri mot prinsippa i denne grunnlova, men berre gjelde modifikasjonar i einskilde føresegner som ikkje endrar ånda i denne konstitusjonen, og to tredjedelar av Stortinget må vere samde i ei slik endring.</article></main></body></html>