<!DOCTYPE html><html lang="no"><head><title>Vedtak om delegering av myndighet etter adopsjonsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-22-960</dd><dt class="dokid">DokumentID</dt><dd class="dokid">LTI/forskrift/2018-06-22-960</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">2018-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2017-06-16-48/§3</li><li>lov/2017-06-16-48/§17</li></ul></dd><dt class="dateOfPublication">Kunngjort</dt><dd class="dateOfPublication">2018-06-25 15:25</dd><dt class="journalNumber">Journalnummer</dt><dd class="journalNumber">2018-0628</dd><dt class="titleShort">Korttittel</dt><dd class="titleShort">Delegering av myndighet etter adopsjonsloven</dd><dt class="title">Tittel</dt><dd class="title">Vedtak om delegering av myndighet etter adopsjonsloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og likestillingsdepartementet 22. juni 2018 med hjemmel i lov 16. juni 2017 nr. 48 om adopsjon (adopsjonsloven) § 3 og § 17.</dd><dt class="refid">RefID</dt><dd class="refid">forskrift/2018-06-22-960</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om delegering av myndighet etter adopsjonsloven<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-22-960" id="dokument"><h1>Vedtak om delegering av myndighet etter adopsjonsloven</h1><section class="section" data-name="kapI" id="kapittel-1" data-lovdata-URL="LTI/forskrift/2018-06-22-960/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Barne- og likestillingsdepartementet delegerer sin myndighet etter lov 16. juni 2017 nr. 48 om adopsjon til regionkontorene i Barne-, ungdoms- og familieetaten for så vidt gjelder:</article> <article class="defaultP" margin-top="true">Kapittel 2. Generelle vilkår for adopsjon og forhåndssamtykke til å adoptere.</article> <article class="defaultP" margin-top="true">§ 9 fjerde ledd om å be kommunen bistå med å opplyse saken og innhente samtykke.</article> <article class="defaultP" margin-top="true">Kapittel 3. Nasjonal adopsjon.</article> <article class="defaultP" margin-top="true">§ 12 første ledd om å avgjøre adopsjonssøknader og andre ledd om å utstede bevillinger i saker der fylkesnemnda for barnevern og sosiale saker har avgjort adopsjonssøknad etter barnevernloven § 4-20 andre og tredje ledd.</article> <article class="defaultP" margin-top="true">Kapittel 4. Internasjonal adopsjon.</article> <article class="defaultP" margin-top="true">§ 18 første ledd med krav om forhåndssamtykke for å adoptere barn fra utlandet.</article> <article class="defaultP" margin-top="true">§ 19 første ledd om behandling av søknader om forhåndssamtykke til adopsjon av barn som har sitt vanlige bosted i utlandet og andre ledd om å be kommunen bistå med å opplyse saken.</article> <article class="defaultP" margin-top="true">§ 23 første ledd om å utarbeide oppfølgingsrapporter til landet barnet er adoptert fra og andre ledd om å be kommunen bistå med opplysninger til oppfølgingsrapporter og å utarbeide oppfølgingsrapporter.</article> <article class="defaultP" margin-top="true">Kapittel 10. Ikrafttredelse, overgangsregler og endringer i andre lover.</article> <article class="defaultP" margin-top="true">§ 53 andre ledd om hvilke adopsjonssøknader loven gjelder for.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-06-22-960/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Barne- og likestillingsdepartementet delegerer sin myndighet etter lov 16. juni 2017 nr. 48 om adopsjon til Barne-, ungdoms- og familieetaten region øst for så vidt gjelder:</article> <article class="defaultP" margin-top="true">Kapittel 4. Internasjonal adopsjon.</article> <article class="defaultP" margin-top="true">§ 20 andre ledd om å gi forhåndssamtykke til å adoptere fra utlandet utenom adopsjonsorganisasjon.</article> <article class="defaultP" margin-top="true">§ 21 om å gi forhåndssamtykke til adopsjon av barn søkeren har en tilknytning til.</article> <article class="defaultP" margin-top="true">§ 22 første ledd om godkjenning av tildeling av barn fra utlandet etter § 20 andre ledd og § 21.</article> <article class="defaultP" margin-top="true">Kapittel 8. Når en adopsjonssak kan behandles i Norge, når norsk rett gjelder og anerkjennelse av utenlandsk adopsjon.</article> <article class="defaultP" margin-top="true">§ 47 første ledd om bekreftelse av at vilkårene i § 46 er oppfylt og andre ledd om å avgjøre at en utenlandsk adopsjon gjelder i Norge selv om den ikke anerkjennes etter § 46.</article> <article class="defaultP" margin-top="true">§ 48 om samtykke til å oppheve eller omgjøre en utenlandsk adopsjon.</article></section><section class="section" data-name="kapIII" id="kapittel-3" data-lovdata-URL="LTI/forskrift/2018-06-22-960/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Barne- og likestillingsdepartementet delegerer sin myndighet etter lov 16. juni 2017 nr. 48 om adopsjon til Barne-, ungdoms- og familiedirektoratet for så vidt gjelder:</article> <article class="defaultP" margin-top="true">Kapittel 3. Nasjonal adopsjon.</article> <article class="defaultP" margin-top="true">§ 14 andre ledd om valg av adoptivforeldre til adopsjon av spedbarn og å treffe vedtak i saker om adopsjon av spedbarn. Tredje ledd om oppfølging av spedbarnets foreldre og administrasjon av registeret over søkere.</article> <article class="defaultP" margin-top="true">Kapittel 4. Internasjonal adopsjon.</article> <article class="defaultP" margin-top="true">§ 22 første ledd om godkjenning av tildeling av barn fra utlandet og andre ledd om adgang til å delegere myndighet til å godkjenne tildelinger av barn fra utlandet til organisasjoner som har tillatelser etter § 31 og § 32.</article> <article class="defaultP" margin-top="true">Kapittel 6. Formidling av adopsjon av barn fra utlandet.</article> <article class="defaultP" margin-top="true">§ 30 om å tillate adopsjonsformidling for organisasjoner.</article> <article class="defaultP" margin-top="true">§ 31 første ledd om å gi tillatelse til å drive adopsjonsformidling.</article> <article class="defaultP" margin-top="true">§ 32 første ledd om å gi tillatelse til adopsjonsformidling fra enkeltland.</article> <article class="defaultP" margin-top="true">§ 34 første ledd om å føre tilsyn med adopsjonsorganisasjoners virksomhet.</article> <article class="defaultP" margin-top="true">Kapittel 7. Regler om saksbehandling</article> <article class="defaultP" margin-top="true">§ 39 første ledd om rett til å få opplyst hvem de opprinnelige foreldrene er i de tilfellene der det ikke er fylkesmannen som har innvilget adopsjonen, og andre ledd om skriftlig informasjon til barnet om at det har rett til opplysninger.</article> <article class="defaultP" margin-top="true">§ 42 første ledd andre punktum om bistand fra det faglige rådgivende utvalget for adopsjonssaker i vurderingen av søknader om adopsjon av spedbarn etter § 14 og tildelinger av barn fra utlandet etter § 22.</article></section><section class="section" data-name="kapIV" id="kapittel-4" data-lovdata-URL="LTI/forskrift/2018-06-22-960/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Barne- og likestillingsdepartementet delegerer sin myndighet etter lov 16. juni 2017 nr. 48 om adopsjon til fylkesmennene for så vidt gjelder:</article> <article class="defaultP" margin-top="true">Kapittel 7. Regler om saksbehandling.</article> <article class="defaultP" margin-top="true">§ 39 første ledd om rett til å få opplyst hvem de opprinnelige foreldrene er i saker der fylkesmannen har innvilget adopsjon (saker som gjelder adopsjonsbevillinger gitt av fylkesmannen før 1. desember 1999).</article></section><section class="section" data-name="kapV" id="kapittel-5" data-lovdata-URL="LTI/forskrift/2018-06-22-960/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Barne-, ungdoms- og familiedirektoratet er klagemyndighet for enkeltvedtak fattet av Barne-, ungdoms- og familieetatens regionkontor. Som klagemyndighet har Bufdir samme myndighet som regionkontorene i Bufetat til å innhente opplysninger mv. i saken.</article></section><section class="section" data-name="kapVI" id="kapittel-6" data-lovdata-URL="LTI/forskrift/2018-06-22-960/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Barne- og likestillingsdepartementet peker ut Barne- ungdoms- og familiedirektoratet som sentralmyndighet etter Haagkonvensjonen 29. mai 1993 om vern av barn og samarbeid ved internasjonale adopsjoner, jf. adopsjonsloven § 17.</article></section><section class="section" data-name="kapVII" id="kapittel-7" data-lovdata-URL="LTI/forskrift/2018-06-22-960/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Vedtaket trer i kraft 1. juli 2018.</article></section></main></body></html>