<!DOCTYPE html><html lang="no"><head><title>Forskrift om endring i skatteforvaltningsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-17-2215</dd><dt class="dokid">DokumentID</dt><dd class="dokid">LTI/forskrift/2018-12-17-2215</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2018-12-17, 2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-11-23-1360</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2016-05-27-14/§7-13</li><li>forskrift/2016-09-16-1067</li></ul></dd><dt class="dateOfPublication">Kunngjort</dt><dd class="dateOfPublication">2019-01-02 15:10</dd><dt class="journalNumber">Journalnummer</dt><dd class="journalNumber">2018-1314</dd><dt class="titleShort">Korttittel</dt><dd class="titleShort">Endr. i skatteforvaltningsforskriften</dd><dt class="title">Tittel</dt><dd class="title">Forskrift om endring i skatteforvaltningsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 17. desember 2018 med hjemmel i lov 27. mai 2016 nr. 14 om skatteforvaltning (skatteforvaltningsloven) § 7-13, jf. delegeringsvedtak 16. september 2016 nr. 1067.</dd><dt class="refid">RefID</dt><dd class="refid">forskrift/2018-12-17-2215</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i skatteforvaltningsforskriften<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-17-2215" id="dokument"><h1>Forskrift om endring i skatteforvaltningsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2018-12-17-2215/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. november 2016 nr. 1360 til skatteforvaltningsloven (skatteforvaltningsforskriften) gjøres følgende endringer:</article> <article class="defaultP" margin-top="true">§ 7-10-13 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) For eierseksjon etter eierseksjonsloven § § 4 bokstav a, jf. § 2 første og annet ledd, skal det gis opplysninger etter bestemmelsene i § 7-10-13 til § 7-10-17. Opplysningsplikten tilligger sameiets styre.</article> <article class="defaultP" margin-top="true">§ 7-10-31 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Med godtgjøring i § 7-10-30 menes betaling for bruk av opphavsrett. Opphavsrett i virksomhet og utenfor virksomhet omfattes. Opphavsrett i aksjeselskap og andre selskapsformer omfattes ikke.</article> <article class="defaultP" margin-top="true">§ 7-10-32 bokstav c) skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">utbetalt godtgjøring i skattleggingsperioden. Beløp oppgis eksklusive merverdiavgift. Det skal oppgis om opphavsretten er i eller utenfor virksomhet hos mottakeren.</article></article></li></ul></article> <article class="defaultP" margin-top="true">§ 7-10-33 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Opplysningene skal gis samlet innen 15. februar året etter skattleggingsperioden.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-12-17-2215/KAPITTEL_2"><h2 data-text-align="center">II</h2><article class="defaultP">§ 7-2-2 første ledd skal lyde:</article><article class="numberedLegalP" data-numerator="1" id="kapittel-2-nummer-1">(1) Naturalytelser som i sin helhet er skattefrie er ikke omfattet av opplysningsplikten. Dette gjelder ikke for naturalytelser til pendlere i form av helt eller delvis fri kost, losji og besøksreiser i hjemmet eller for dekning av reiser til og fra hjemmet for stortingsrepresentanter som av hensyn til vervet må bo utenfor hjemmet. Tilsvarende skal det gis opplysninger om naturalytelser i form av fri kost på sokkelinnretning. Det skal også gis opplysninger om arbeidsgivers tilskudd til utenlandsk pensjonsordning etter skatteloven § 6-72.</article></section><section class="section" data-name="kapIII" id="kapittel-3" data-lovdata-URL="LTI/forskrift/2018-12-17-2215/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks.</article><article class="legalP" id="kapittel-3-ledd-2">Endringen under II trer i kraft 1. januar 2019.</article></section></main></body></html>