<!DOCTYPE html><html lang="no"><head><title>Forskrift om opptak, studier og eksamen ved Fagskolen Oslo Akershus</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-08-29-1338</dd><dt class="dokid">DokumentID</dt><dd class="dokid">LTI/forskrift/2018-08-29-1338</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-08-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-03-09-1144</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§8</li><li>lov/2018-06-08-28/§16</li><li>lov/2018-06-08-28/§19</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§23</li><li>lov/2018-06-08-28/§24</li><li>lov/2018-06-08-28/§25</li><li>lov/2018-06-08-28/§26</li><li>lov/2018-06-08-28/§27</li><li>lov/2018-06-08-28/§43</li><li>forskrift/2017-03-17-334/§1-1</li><li>forskrift/2017-03-17-334/§1-2</li><li>forskrift/2017-03-17-334/§1-3</li><li>forskrift/2017-03-17-334/§1-4</li><li>forskrift/2017-03-17-334/§2-1</li><li>forskrift/2017-03-17-334/§2-2</li><li>forskrift/2017-03-17-334/§2-3</li><li>forskrift/2017-03-17-334/§3-1</li><li>forskrift/2017-03-17-334/§3-2</li><li>forskrift/2017-03-17-334/§3-3</li><li>forskrift/2017-03-17-334/§3-4</li><li>forskrift/2017-03-17-334/§3-6</li><li>forskrift/2017-03-17-334/§3-7</li><li>forskrift/2017-03-17-334/§3-8</li></ul></dd><dt class="dateOfPublication">Kunngjort</dt><dd class="dateOfPublication">2018-09-19 13:55</dd><dt class="journalNumber">Journalnummer</dt><dd class="journalNumber">2018-0822</dd><dt class="titleShort">Korttittel</dt><dd class="titleShort">Forskrift om opptak, studier og eksamen ved Fagskolen Oslo Akershus</dd><dt class="title">Tittel</dt><dd class="title">Forskrift om opptak, studier og eksamen ved Fagskolen Oslo Akershus</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen Oslo Akershus 29. august 2018 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 8, § 16, § 19, § 20, § 21, § 22, § 23, § 24, § 25, § 26, § 27 og § 43 og forskrift 17. mars 2017 nr. 334 om fagskoleutdanning § 1-1, § 1-2, § 1-3, § 1-4, § 2-1, § 2-2, § 2-3, § 3-1, § 3-2, § 3-3, § 3-4, § 3-6, § 3-7 og § 3-8.</dd><dt class="refid">RefID</dt><dd class="refid">forskrift/2018-08-29-1338</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier og eksamen ved Fagskolen Oslo Akershus<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Forholdet til annen lovgivning</li></ul></li><li>Kapittel 2. Definisjoner<ul class="tocSubUl"><li>§ 2-1. Sentrale begreper</li></ul></li><li>Kapittel 3. Opptak<ul class="tocSubUl"><li>§ 3-1. Generelt opptakskrav</li><li>§ 3-2. Opptak på grunnlag av realkompetanse</li><li>§ 3-3. Søkere med utenlandsk utdanning</li><li>§ 3-4. Poengberegning og rangering ved søknad</li><li>§ 3-5. Søknad</li><li>§ 3-6. Oppmøte første studiedag</li><li>§ 3-7. Gjennomføring av studier</li><li>§ 3-8. Innpassing og fritak</li><li>§ 3-9. Krav til politiattest</li></ul></li><li>Kapittel 4. Eksamen og vurderingsformer<ul class="tocSubUl"><li>§ 4-1. Vilkår for eksamen</li><li>§ 4-2. Veiledet praksis</li><li>§ 4-3. Vurdering</li><li>§ 4-4. Ny eksamen og forbedringseksamen</li><li>§ 4-5. Gjennomføring av skriftlig eksamen under tilsyn</li><li>§ 4-6. Hjelpemidler</li><li>§ 4-7. Tilrettelegging ved eksamen</li><li>§ 4-8. Fravær fra eksamen og utsettelse av innleveringer</li></ul></li><li>Kapittel 5. Karaktersystem, sensorordninger og sensur<ul class="tocSubUl"><li>§ 5-1. Karaktersystem</li><li>§ 5-2. Emnevurdering</li><li>§ 5-3. Sensur</li></ul></li><li>Kapittel 6. Dokumentasjon<ul class="tocSubUl"><li>§ 6-1. Vitnemål</li><li>§ 6-2. Karakterutskrift</li><li>§ 6-3. Rett til å få utstedt nytt vitnemål</li></ul></li><li>Kapittel 7. Annullering av eksamen m.m. utestenging og bortvisning<ul class="tocSubUl"><li>§ 7-1. Annullering av eksamen m.m.</li><li>§ 7-2. Utestenging og bortvisning</li><li>§ 7-3. Fusk og plagiering</li><li>§ 7-4. Vurdering av skikkethet</li></ul></li><li>Kapittel 8. Klagebehandling<ul class="tocSubUl"><li>§ 8-1. Klageordning og klageorganer</li><li>§ 8-2. Klage over formelle feil ved eksamen</li><li>§ 8-3. Rett til begrunnelse. Klage over karakterfastsetting</li></ul></li><li>Kapittel 9. Diverse bestemmelser<ul class="tocSubUl"><li>§ 9-1. Forbud mot klesplagg som helt eller delvis dekker ansiktet</li></ul></li><li>Kapittel 10. Ikrafttredelse og overgangsregler<ul class="tocSubUl"><li>§ 10-1. Ikrafttredelse og overgangsregler</li><li>§ 10-2. Endring i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2018-08-29-1338" id="dokument"><h1>Forskrift om opptak, studier og eksamen ved Fagskolen Oslo Akershus</h1> <article class="defaultP" margin-top="true"><i>Alle henvisninger til paragrafer i «forskrift» i dette dokumentet, viser til denne forskriften hvis ikke annet er spesifisert</i>.</article><section class="section" data-name="kap1" id="kapittel-1" data-lovdata-URL="LTI/forskrift/2018-08-29-1338/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2018-08-29-1338/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder fra 1. august 2018 for opptak, gjennomføring av studier, eksamen og klageregler ved Fagskolen Oslo Akershus.</article></article><article class="legalArticle" data-lovdata-URL="LTI/forskrift/2018-08-29-1338/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Forholdet til annen lovgivning</span></h3><article class="legalP" id="kapittel-1-paragraf-2-ledd-1">Strider denne forskriften mot lov og/eller sentrale forskrifter gitt av lovgiver eller NOKUT, gjelder lovens og sentrale forskrifters bestemmelser.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2018-08-29-1338/KAPITTEL_2"><h2>Kapittel 2. Definisjoner</h2><article class="legalArticle" data-lovdata-URL="LTI/forskrift/2018-08-29-1338/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Sentrale begreper</span></h3><article class="defaultP"><i>Arbeidskrav:</i> Obligatoriske krav som i henhold til emneplanen må være godkjent for at studenten kan skal få vurdering i emnet.</article> <article class="defaultP" margin-top="true"><i>Emne:</i> Samling av temaer som danner den minste resultatbærende enhet som gir uttelling i form av studiepoeng som det gis karakter for og som studenten må bestå for å få vitnemål.</article> <article class="defaultP" margin-top="true"><i>Studiepoeng:</i> Betegnelse på læringsutbytte og normert studietid. 60 studiepoeng tilsvarer ett års studie på full tid.</article> <article class="defaultP" margin-top="true"><i>Læringsutbytte (LUB):</i> Beskrivelse av kunnskaper, ferdigheter og generell kompetanse studenten skal ha tilegnet seg etter fullført emne eller studieprogram.</article> <article class="defaultP" margin-top="true"><i>Nasjonal plan:</i> Plan der det er fastsatt nasjonale rammer for et studieprogram.</article> <article class="defaultP" margin-top="true"><i>Sensur:</i> Sluttvurdering av skriftlig eller muntlig prøve til eksamen.</article> <article class="defaultP" margin-top="true"><i>Studentavgift:</i> Avgift som studenten betaler for sin utdanning. Studieavgiften faktureres pr. år.</article> <article class="defaultP" margin-top="true"><i>Studieplan:</i> En helhetlig plan for et studieprogram med progresjon, mål og innhold, forventet læringsutbytte, oppbygging av studiet, lærings- og vurderingsformer samt andre obligatoriske krav. Planen inneholder bestemmelser om fagskolens forpliktelser overfor studenten, og studentens forpliktelser overfor skolen og medstudenter.</article> <article class="defaultP" margin-top="true"><i>Vurdering:</i> Bedømmelse av studentens kunnskaper, ferdigheter og generelle kompetanse i et emne i henhold til læringsutbyttebeskrivelsene i emnet.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2018-08-29-1338/KAPITTEL_3"><h2>Kapittel 3. Opptak</h2><article class="legalP" data-text-size="small" id="kapittel-3-ledd-1">Fastsatt med hjemmel i § 16 i lov om høyere yrkesfaglig utdanning (fagskoleloven).</article><article class="legalArticle" data-lovdata-URL="LTI/forskrift/2018-08-29-1338/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Generelt opptakskrav</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) For opptak til studier ved Fagskolen Oslo Akershus kreves fullført og bestått videregående opplæring med fagbrev/svennebrev eller vitnemål fra relevant yrkesutdanning.</article><article class="numberedLegalP" data-numerator="2" id="kapittel-3-paragraf-1-nummer-2">(2) I studieplanen for den enkelte utdanning er det beskrevet hvilke fagbrev/svennebrev eller vitnemål for yrkeskompetanser som kan gi rett til opptak.</article><article class="numberedLegalP" data-numerator="3" id="kapittel-3-paragraf-1-nummer-3">(3) Søkere som kan dokumentere at de skal gjennomføre fagprøve etter opptaksfristen, kan tildeles plass på vilkår om bestått prøve innen 1. oktober.</article><article class="numberedLegalP" data-numerator="4" id="kapittel-3-paragraf-1-nummer-4">(4) Studenter som kan komme i kontakt med mindreårige som del av klinisk undervisning eller praksisopplæring, må fremlegge politiattest ved opptak, jf. § 3-9. Fastsatt med hjemmel i § 27 i lov om høyere yrkesfaglig utdanning (fagskoleloven).</article></article><article class="legalArticle" data-lovdata-URL="LTI/forskrift/2018-08-29-1338/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Opptak på grunnlag av realkompetanse</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Realkompetanse er all den kompetansen en person har skaffet seg gjennom formell, ikke–formell eller uformell læring. Dvs. alle kunnskaper og ferdigheter en person har tilegnet seg gjennom utdanning, betalt eller ubetalt arbeid, etterutdanning, fritidsaktiviteter, organisasjonsarbeid og annet som kommer i tillegg til den kompetansen som er dokumentert gjennom grunnutdanningen.</article><article class="numberedLegalP" data-numerator="2" id="kapittel-3-paragraf-2-nummer-2">(2) Søkere som ikke fyller kravene til generelt opptaksgrunnlag og som er 23 år eller eldre i opptaksåret, kan søke om opptak på grunnlag av realkompetanse.</article><article class="numberedLegalP" data-numerator="3" id="kapittel-3-paragraf-2-nummer-3">(3) Søkeren må ha fem års relevant yrkespraksis. Yrkespraksis må være relevant til studieprogrammet det søkes på studieplanen. Ved realkompetansevurdering i fellesfag kreves nødvendige faglige forutsetninger tilsvarende læreplanene i Vg1/grunnkurs og Vg2/VK1 i yrkesfaglige utdanningsprogram.</article><article class="numberedLegalP" data-numerator="4" id="kapittel-3-paragraf-2-nummer-4">(4) Søknad om vurdering av realkompetanse sendes fagskolen ved rektor.</article><article class="numberedLegalP" data-numerator="5" id="kapittel-3-paragraf-2-nummer-5">(5) Det er styret eller den det bemyndiger som fatter vedtak om opptak på grunnlag av realkompetanse. Vedtak om opptak på grunnlag av realkompetanse er et enkeltvedtak og kan påklages i samsvar med lov om høyere yrkesfaglig utdanning (fagskoleloven) § 16 og lov om behandlingsmåten i forvaltningssaker § 28. Klagefristen er tre uker fra vedkommende ble underrettet om vedtaket, jf. lov om behandlingsmåten i forvaltningssaker § 29. Se også kapittel 8. Klageinstans er lokal klagenemnd oppnevnt av styret.</article><article class="numberedLegalP" data-numerator="6" id="kapittel-3-paragraf-2-nummer-6">(6) Vedtak om godkjent realkompetanse er kun gyldig i det påfølgende studieåret, og til den utdanningen det er gitt opptak til.</article></article><article class="legalArticle" data-lovdata-URL="LTI/forskrift/2018-08-29-1338/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Søkere med utenlandsk utdanning</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Søkere med fullført videregående opplæring fra de andre nordiske landene er kvalifisert for opptak når den videregående opplæringen i de respektive landene gir generelt opptaksgrunnlag til tertiærutdanning tilsvarende norsk fagskoleutdanning.</article><article class="numberedLegalP" data-numerator="2" id="kapittel-3-paragraf-3-nummer-2">(2) Søkere utenfor Norden må dokumentere opplæring og praksis ved autorisert translatør og ha bestått eller ha likeverdig realkompetanse i de felles allmenne fagene tilsvarende Vg1 og Vg2 i yrkesfaglige studieretninger i Kunnskapsløftet 2006.</article><article class="numberedLegalP" data-numerator="3" id="kapittel-3-paragraf-3-nummer-3">(3) Søkere utenfor Norden må ha kunnskaper i norsk tilsvarende nivå B2 (opptak til høyere utdanning). Søkere som ikke kan dokumentere dette, må realkompetansevurderes (jf. § 3-2).</article><article class="numberedLegalP" data-numerator="4" id="kapittel-3-paragraf-3-nummer-4">(4) Søkere som har utenlandsk utdanning, godkjent i Norge, må også være autorisert i Norge ved inntak til fagskoleutdanning i helse- og oppvekstfag.</article></article><article class="legalArticle" data-lovdata-URL="LTI/forskrift/2018-08-29-1338/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Poengberegning og rangering ved søknad</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Poengberegning og rangering av søkere foretas iht. følgende retningslinjer: <table><thead><tr><th data-text-align="left" data-vertical-align="top"><i>Beskrivelse</i></th><th data-text-align="left" data-vertical-align="top"><i>Poeng</i></th></tr></thead><tbody><tr><td data-text-align="left" data-vertical-align="top">Fullført og bestått videregående opplæring med fag/svennebrev</td><td data-text-align="left" data-vertical-align="top">100 poeng</td></tr><tr><td data-text-align="left" data-vertical-align="top">Minst 5 års relevant praksis uten fagbrev, og med realkompetanse i felles allmenne fag</td><td data-text-align="left" data-vertical-align="top">100 poeng</td></tr><tr><td data-text-align="left" data-vertical-align="top">Praksis utover det generelle grunnlag for opptak</td><td data-text-align="left" data-vertical-align="top">1 poeng per md.</td></tr><tr><td data-text-align="left" data-vertical-align="top">Fagprøve med «bestått meget godt»</td><td data-text-align="left" data-vertical-align="top">25 poeng</td></tr><tr><td data-text-align="left" data-vertical-align="top">Fagprøve i annet fag utover det generelle opptakskrav inkl. praksistid</td><td data-text-align="left" data-vertical-align="top">50 poeng</td></tr><tr><td data-text-align="left" data-vertical-align="top">Det gis gjennomsnittlig karakterpoeng av karakterene i alle fag på Vg2/VK1 og tverrfaglig eksamen</td><td data-text-align="left" data-vertical-align="top">Multipliseres med 10</td></tr></tbody></table></article><article class="numberedLegalP" data-numerator="2" id="kapittel-3-paragraf-4-nummer-2">(2) Ved lik poengsum skal det kjønn som er underrepresentert i det yrket eller den profesjon opplæringen skal føre fram til, kvoteres.</article><article class="numberedLegalP" data-numerator="3" id="kapittel-3-paragraf-4-nummer-3">(3) Yrkeserfaring eller annen kompetanse kan brukes til rangering av søkere.</article></article><article class="legalArticle" data-lovdata-URL="LTI/forskrift/2018-08-29-1338/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Søknad</span></h3><ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-5-punkt-1"><article class="legalP" id="kapittel-3-paragraf-5-punkt-1-ledd-1">Informasjon om fagskolens studietilbud, innsøkingsprosess, frister og annen relevant informasjon publiseres på skolens hjemmeside https://fagskolen.oslo.no og www.fagskoleopptak.no.</article></article></li><li data-li-identifier="-" data-name="-"><article class="listArticle" id="kapittel-3-paragraf-5-punkt-2"><article class="legalP" id="kapittel-3-paragraf-5-punkt-2-ledd-1">Studentadministrasjonen gir veiledning ved henvendelser fra søker.</article></article></li><li data-li-identifier="-" data-name="-"><article class="listArticle" id="kapittel-3-paragraf-5-punkt-3"><article class="legalP" id="kapittel-3-paragraf-5-punkt-3-ledd-1">Innsøking skjer på www.vigo.no fram til ordinær søknadsfrist 15. april.</article></article></li><li data-li-identifier="-" data-name="-"><article class="listArticle" id="kapittel-3-paragraf-5-punkt-4"><article class="legalP" id="kapittel-3-paragraf-5-punkt-4-ledd-1">Etter ordinær søknadsfrist skal søknader sendes til Fagskolen Oslo og Akershus.</article></article></li><li data-li-identifier="-" data-name="-"><article class="listArticle" id="kapittel-3-paragraf-5-punkt-5"><article class="legalP" id="kapittel-3-paragraf-5-punkt-5-ledd-1">Vedlegg (kopi av arbeidsattester, vitnemål, autorisasjoner etc.) ettersendes til Fagskolen Oslo Akershus.</article></article></li><li data-li-identifier="-" data-name="-"><article class="listArticle" id="kapittel-3-paragraf-5-punkt-6"><article class="legalP" id="kapittel-3-paragraf-5-punkt-6-ledd-1">Det er styret eller den det bemyndiger som fatter vedtak om opptak. Vedtak om opptak til fagskolen er enkeltvedtak og kan påklages i samsvar med lov om høyere yrkesfaglig utdanning (fagskoleloven) § 16 og lov om behandlingsmåten i forvaltningssaker § 28. Klagefristen er tre uker fra vedkommende ble underrettet om vedtaket, jf. lov om behandlingsmåten i forvaltningssaker § 29. Se også kapittel 8. Klageinstans er lokal klagenemnd oppnevnt av styret.</article></article></li><li data-li-identifier="-" data-name="-"><article class="listArticle" id="kapittel-3-paragraf-5-punkt-7"><article class="legalP" id="kapittel-3-paragraf-5-punkt-7-ledd-1">En student kan maksimalt søke tre ganger om opptak til samme studieprogram ved fagskolen hvis studiet tidligere har vært påbegynt.</article></article></li></ul></article><article class="legalArticle" data-lovdata-URL="LTI/forskrift/2018-08-29-1338/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Oppmøte første studiedag</span></h3><article class="legalP" id="kapittel-3-paragraf-6-ledd-1">En student mister tildelt studieplass, dersom studenten ikke møter opp første studiedag uten å gi skriftlig beskjed til studentadministrasjonen på fagskolen i forkant av første studiedag. Ved sykdom må dokumentasjon leveres senest tre dager etter skolestart.</article></article><article class="legalArticle" data-lovdata-URL="LTI/forskrift/2018-08-29-1338/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Gjennomføring av studier</span></h3><article class="legalP" id="kapittel-3-paragraf-7-ledd-1">En student må ha fullført og bestått alle emner og eksamener i 1. klasse for å fortsette studier i 2. klasse ved fagskolen. Studenter som må fremstille seg til ny eksamen ved oppstart av etterfølgende skoleår kan tildeles plass på vilkår om bestått prøve/eksamen.</article></article><article class="legalArticle" data-lovdata-URL="LTI/forskrift/2018-08-29-1338/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Innpassing og fritak</span></h3><article class="legalP" data-text-size="small" id="kapittel-3-paragraf-8-ledd-1">Fastsatt med hjemmel i § 8 i lov om høyere yrkesfaglig utdanning (fagskoleloven) og § 1-1 i forskrift om fagskoleutdanning.</article><article class="numberedLegalP" data-numerator="1" id="kapittel-3-paragraf-8-nummer-1">(1) En student som har avbrutt en utdanning eller som ønsker å bytte studiested kan få godkjent (deler av) tidligere utdanning ved fagskolen.</article><article class="numberedLegalP" data-numerator="2" id="kapittel-3-paragraf-8-nummer-2">(2) Søknad om innpassing eller fritak må framsettes skriftlig innen en måned etter oppstart av emnet og må inneholde nødvendig dokumentasjon. Fagskolen skal innpasse beståtte emner fra annen godkjent fagskoleutdanning med samme antall studiepoeng i den utstrekning utdanningen oppfyller de faglige kravene for emnet eller emnene det søkes om innpassing for. Innpassing kan bare skje mellom fagskoleutdanninger på samme eller nært beslektet fagområde. Det skal ikke gis dobbel uttelling for samme faginnhold. Søknad om innpassing av beståtte emner eller eksamener fra andre tilsvarende utdanningsinstitusjoner behandles lokalt av rektor ved fagskolen.</article><article class="numberedLegalP" data-numerator="3" id="kapittel-3-paragraf-8-nummer-3">(3) Fritak i et emne skal fremgå av vitnemålet fra fagskolen med angivelse av fritaksgrunnlaget. Antall studiepoeng skal også angis. Vitnemålet fra fagskolen er kun gyldig sammen med dokumentasjon som viser fritaksgrunnlaget.</article><article class="numberedLegalP" data-numerator="4" id="kapittel-3-paragraf-8-nummer-4">(4) Dokumentasjon av realkompetanse kan gi fritak.</article><article class="numberedLegalP" data-numerator="5" id="kapittel-3-paragraf-8-nummer-5">(5) Utgangspunkt for vurderinger om innpassing, fritak og realkompetanse skal være læringsutbyttebeskrivelse for den aktuelle utdanningen eller det aktuelle emnet og studiepoeng eller andre vurderinger av omfang, nivå og arbeidsbelastning.</article><article class="numberedLegalP" data-numerator="6" id="kapittel-3-paragraf-8-nummer-6">(6) Det er styret eller den det bemyndiger som fatter vedtak om innpassing og fritak. Vedtak om fritak i emner er et enkeltvedtak og kan påklages i samsvar med lov om høyere yrkesfaglig utdanning (fagskoleloven) § 20 og lov om behandlingsmåten i forvaltningssaker § 28. Klagefristen er tre uker fra vedkommende ble underrettet om vedtaket, jf. lov om behandlingsmåten i forvaltningssaker § 29. Se også kapittel 8. Klageinstans er lokal klagenemnd oppnevnt av styret.</article></article><article class="legalArticle" data-lovdata-URL="LTI/forskrift/2018-08-29-1338/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Krav til politiattest</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) Ved opptak til utdanninger der studenter kan komme i kontakt med mindreårige som del av klinisk undervisning eller praksisopplæring, skal det kreves at studentene legger frem politiattest som omtalt i politiregisterloven § 39 første ledd. Hvis det er gitt særlige regler om politiattest for bestemte typer yrkesutøving, gjelder disse tilsvarende for studenter som deltar i praksisopplæring eller klinisk undervisning.</article><article class="numberedLegalP" data-numerator="2" id="kapittel-3-paragraf-9-nummer-2">(2) Politiattesten skal ikke være eldre enn tre måneder fra utstedelse ved innsendelse i forbindelse med opptak og skal inneholde opplysninger om hvorvidt studenten er siktet, tiltalt eller dømt for straffbare forhold som er omtalt i politiregisterloven § 39.</article><article class="numberedLegalP" data-numerator="3" id="kapittel-3-paragraf-9-nummer-3">(3) Søkere som får tilbud om plass ved utdanninger mindre enn fjorten dager før studiestart eller får tilbudet etter studiestart, skal legge frem politiattesten senest tre uker etter at tilbud om utdanningsplass er gitt.</article><article class="numberedLegalP" data-numerator="4" id="kapittel-3-paragraf-9-nummer-4">(4) Søker eller student som ikke fremlegger dokumentasjon i henhold til reglene, har ikke rett til å delta i praksisopplæring eller klinisk undervisning.</article><article class="numberedLegalP" data-numerator="5" id="kapittel-3-paragraf-9-nummer-5">(5) Den som er siktet eller tiltalt for straffbart forhold som omtalt i politiregisterloven § 39 første ledd, eller i regler om krav til politiattester som nevnt i annet ledd, kan utestenges fra praksisopplæring eller klinisk undervisning til rettskraftig dom foreligger eller saken er henlagt. Studenten kan bare utestenges dersom praksisopplæring eller klinisk undervisning må regnes som uforsvarlig på grunn av kontakten studenten da får med mennesker.</article><article class="numberedLegalP" data-numerator="6" id="kapittel-3-paragraf-9-nummer-6">(6) En student/søker som er dømt for forhold som innebærer at vedkommende må anses som uskikket til å delta i arbeid med bestemte grupper mennesker, skal bidra til å opplyse saken ved å fremlegge dokumentasjon som ligger til grunn for merknader på politiattesten. Søker må sende politiattest senest innen fire uker etter at det er gitt tilbud om plass dersom man har merknader på attesten, og senest ved studiestart dersom man ikke har merknader på attesten.</article><article class="numberedLegalP" data-numerator="7" id="kapittel-3-paragraf-9-nummer-7">(7) Fagskolen skal snarest mulig og senest innen ti dager etter at all dokumentasjon i saken foreligger, fremlegge politiattesten til styret eller den lokale klagenemnda, jf. fagskoleloven § 20. Med politiattesten skal det følge en oversikt over innhold og veiledning i den kliniske undervisningen eller praksisstudiene og en begrunnet uttalelse om hvorvidt studenten bør utelukkes fra å delta i denne. Studenten skal samtidig få kopi av fagskolens uttalelse til styret eller nemnda med vedlegg, og gis fjorten dagers frist til å uttale seg.</article><article class="numberedLegalP" data-numerator="8" id="kapittel-3-paragraf-9-nummer-8">(8) Saken skal behandles snarest mulig, og senest innen fire uker etter at den er mottatt av styret eller den lokale klagenemnda. Studenten har ikke rett til å delta i klinisk undervisning eller praksisstudier før det er fattet vedtak i saken.</article><article class="numberedLegalP" data-numerator="9" id="kapittel-3-paragraf-9-nummer-9">(9) Styret eller den lokale klagenemnda fatter vedtak, om studenten skal nektes retten til å delta i klinisk undervisning eller praksisopplæring.</article><article class="numberedLegalP" data-numerator="10" id="kapittel-3-paragraf-9-nummer-10">(10) Vedtak om utestenging etter denne bestemmelsen kan påklages til det nasjonale klageorganet for fagskoleutdanning. Jf. § 20 femte ledd i lov om høyere yrkesfaglig utdanning (fagskoleloven).</article><article class="numberedLegalP" data-numerator="11" id="kapittel-3-paragraf-9-nummer-11">(11) Studenter som ikke kan delta i obligatorisk praksisopplæring eller klinisk undervisning får ikke vitnemål for fullført utdanning.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2018-08-29-1338/KAPITTEL_4"><h2>Kapittel 4. Eksamen og vurderingsformer</h2><article class="legalP" data-text-size="small" id="kapittel-4-ledd-1">Fastsatt med hjemmel i § 21 i lov om høyere yrkesfaglig utdanning (fagskoleloven) og § 1-4 i forskrift om fagskoleutdanning.</article><article class="legalArticle" data-lovdata-URL="LTI/forskrift/2018-08-29-1338/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Vilkår for eksamen</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Vilkår for å avlegge eksamen skal fremgå av studieplanen. Fagskolen gir utfyllende bestemmelser for organiseringen av eksamen og utarbeider en eksamensplan. Denne offentliggjøres senest 6 uker før eksamen på skolens læringsplattform og/eller hjemmeside.</article><article class="numberedLegalP" data-numerator="2" id="kapittel-4-paragraf-1-nummer-2">(2) For å kunne fremstille seg til eksamen/hovedprosjekt må alle tidligere emner, eksamener og praksis i studiet være bestått/godkjent.</article><article class="numberedLegalP" data-numerator="3" id="kapittel-4-paragraf-1-nummer-3">(3) Studenten er selv ansvarlig for å holde seg orientert om tid og sted for den enkelte eksamensavvikling.</article><article class="numberedLegalP" data-numerator="4" id="kapittel-4-paragraf-1-nummer-4">(4) Krav om obligatorisk fremmøte til undervisning, gruppesamlinger, obligatoriske arbeidskrav og praksis skal fremgå av studieplanen.</article><article class="numberedLegalP" data-numerator="5" id="kapittel-4-paragraf-1-nummer-5">(5) Studentavgift for gjeldende skoleår skal være betalt innen 1. oktober. Slutter studenten studiene etter 1. oktober, kan studenten ikke kreve studentavgiften tilbakebetalt.</article><article class="numberedLegalP" data-numerator="6" id="kapittel-4-paragraf-1-nummer-6">(6) Studenter som er tatt opp til et studieprogram blir automatisk oppmeldt til eksamen.</article><article class="numberedLegalP" data-numerator="7" id="kapittel-4-paragraf-1-nummer-7">(7) Ved mistanke om fusk eller forsøk på fusk, gjelder § 7-3 sjette ledd i denne forskrift.</article></article><article class="legalArticle" data-lovdata-URL="LTI/forskrift/2018-08-29-1338/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Veiledet praksis</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Omfang og retningslinjer for praksis framgår av den enkelte studieplan som inneholder praksis. Ved vurdering av praksisopplæring er det ekstern veileder eller praksislærer på praksisstedet og fagskolens faglærer som vurderer studentens praksis til «bestått»/«ikke bestått». Studenten har krav på veiledning underveis.</article><article class="numberedLegalP" data-numerator="2" id="kapittel-4-paragraf-2-nummer-2">(2) Står en student i fare for å få vurdert sin praksisperiode til «ikke bestått», skal studenten varsles skriftlig om dette senest halvveis i praksisperioden. Hvis det i siste halvdel av praksisperioden oppstår forhold som gjør at studenten står i fare for å få vurdert praksisperioden til «ikke bestått», skal studenten varsles om dette umiddelbart.</article><article class="numberedLegalP" data-numerator="3" id="kapittel-4-paragraf-2-nummer-3">(3) Ved fare for «ikke bestått» praksis, skal ekstern veileder eller praksislærer og fagskolens faglærere gi en skriftlig begrunnelse.</article><article class="numberedLegalP" data-numerator="4" id="kapittel-4-paragraf-2-nummer-4">(4) Ved «ikke bestått» praksisperiode, kan studenten ta denne opp igjen bare én gang. Ved andre gang «ikke bestått» i samme praksisperiode, vil studenten miste studieretten.</article><article class="numberedLegalP" data-numerator="5" id="kapittel-4-paragraf-2-nummer-5">(5) Vurdering av muntlig prestasjon og vurdering av praksisopplæring eller lignende som ikke lar seg etterprøve, kan ikke påklages, jf. § 8-3 første ledd og lov om høyere yrkesfaglig utdanning (fagskoleloven) § 22.</article></article><article class="legalArticle" data-lovdata-URL="LTI/forskrift/2018-08-29-1338/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Vurdering</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Grunnlaget for vurdering er læringsutbyttebeskrivelsene slik de er definert i plan for emnet.</article><article class="numberedLegalP" data-numerator="2" id="kapittel-4-paragraf-3-nummer-2">(2) Emnets eksamensform og vekting dersom emnet består av flere deleksamener, skal fremgå av planen for det enkelte emnet.</article><article class="numberedLegalP" data-numerator="3" id="kapittel-4-paragraf-3-nummer-3">(3) Følgende eksamensformer kan benyttes – enten individuelt eller i gruppe:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-nummer-3-punkt-1"><article class="legalP" id="kapittel-4-paragraf-3-nummer-3-punkt-1-ledd-1">skriftlig eksamen med tilsyn</article></article></li><li data-li-identifier="b." data-name="b."><article class="listArticle" id="kapittel-4-paragraf-3-nummer-3-punkt-2"><article class="legalP" id="kapittel-4-paragraf-3-nummer-3-punkt-2-ledd-1">skriftlig eksamen uten tilsyn, som for eksempel hjemmeeksamen, prosjektoppgave, hovedprosjekt og presentasjonsmapper</article></article></li><li data-li-identifier="c." data-name="c."><article class="listArticle" id="kapittel-4-paragraf-3-nummer-3-punkt-3"><article class="legalP" id="kapittel-4-paragraf-3-nummer-3-punkt-3-ledd-1">muntlig eksamen</article></article></li><li data-li-identifier="d." data-name="d."><article class="listArticle" id="kapittel-4-paragraf-3-nummer-3-punkt-4"><article class="legalP" id="kapittel-4-paragraf-3-nummer-3-punkt-4-ledd-1">praksis, laboratorieøvelser, muntlige presentasjoner.</article></article></li></ul></article><article class="numberedLegalP" data-numerator="4" id="kapittel-4-paragraf-3-nummer-4">(4) Alle skriftlige eksamener, både med og uten tilsyn skal normalt leveres med kandidatnummer.</article><article class="numberedLegalP" data-numerator="5" id="kapittel-4-paragraf-3-nummer-5">(5) Studenten har selv ansvar for å oppbevare arbeidskrav som skal leveres for evaluering i form av presentasjonsmapper.</article><article class="numberedLegalP" data-numerator="6" id="kapittel-4-paragraf-3-nummer-6">(6) Det skal fremgå av studieplanen dersom deleksamener kreves bestått i en bestemt rekkefølge, og dersom bestått deleksamen er en forutsetning for å avlegge andre deleksamener.</article></article><article class="legalArticle" data-lovdata-URL="LTI/forskrift/2018-08-29-1338/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Ny eksamen og forbedringseksamen</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Ordinær eksamen gjennomføres med den vurderingsform og i det semesteret som er angitt i studieplanen.</article><article class="numberedLegalP" data-numerator="2" id="kapittel-4-paragraf-4-nummer-2">(2) En student som er vurdert til ikke bestått eller hadde gyldig fravær ved ordinær eksamen vil tilbys ny eksamen ved neste eksamensperiode. Benyttes ikke dette tilbudet vil det påløpe en eksamensavgift ved ny eksamen.</article><article class="numberedLegalP" data-numerator="3" id="kapittel-4-paragraf-4-nummer-3">(3) Ny eksamen kan i særlige tilfeller også arrangeres før eller i starten av påfølgende semester. I et slikt særlig tilfelle av ny eksamen vil det påløpe en eksamensavgift ved ny eksamen.</article><article class="numberedLegalP" data-numerator="4" id="kapittel-4-paragraf-4-nummer-4">(4) En student har ikke rett til å fremstille seg til eksamen i samme emne mer enn tre ganger. Fagskolen kan i særlige tilfeller gi dispensasjon for et fjerde og siste eksamensforsøk.</article><article class="numberedLegalP" data-numerator="5" id="kapittel-4-paragraf-4-nummer-5">(5) En student som ønsker å forbedre en eksamenskarakter kan søke om å gå opp til ny eksamen ved neste eksamensperiode. En eksamensavgift må da betales av den enkelte student/kandidat før eksamensgjennomføringen. Eksamensavgiften fastsettes årlig av skolen. Forbedringseksamen kan maksimalt avlegges en gang forutsatt at eksamensforsøkene ikke overstiger tre forsøk. Det vil være den beste eksamenskarakteren som blir den gjeldende.</article><article class="numberedLegalP" data-numerator="6" id="kapittel-4-paragraf-4-nummer-6">(6) Hvis en student skal melde seg opp til ny eksamen må det gjøres innen frist fastsatt av skolen.</article><article class="numberedLegalP" data-numerator="7" id="kapittel-4-paragraf-4-nummer-7">(7) Studenten er selv ansvarlig for å holde seg orientert om tid og sted for eksamen.</article></article><article class="legalArticle" data-lovdata-URL="LTI/forskrift/2018-08-29-1338/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Gjennomføring av skriftlig eksamen under tilsyn</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Studentene plikter å rette seg etter de anvisningene som gis i eksamenslokalet. Overtredelse kan medføre bortvisning.</article><article class="numberedLegalP" data-numerator="2" id="kapittel-4-paragraf-5-nummer-2">(2) Studenten må være på plass i eksamenslokalet senest 15 minutter før eksamen starter.</article><article class="numberedLegalP" data-numerator="3" id="kapittel-4-paragraf-5-nummer-3">(3) For å få adgang til eksamen må kandidaten kunne fremvise gyldig legitimasjon med bilde.</article><article class="numberedLegalP" data-numerator="4" id="kapittel-4-paragraf-5-nummer-4">(4) Studenter som møter etter utdeling av eksamensoppgaver er påbegynt, skal avvises. Dersom forsinkelsen skyldes forhold utenfor studentens kontroll, skal vedkommende likevel gis adgang til eksamenslokalet inntil 30 minutter etter at eksamen er påbegynt.</article><article class="numberedLegalP" data-numerator="5" id="kapittel-4-paragraf-5-nummer-5">(5) Studentens personlige eiendeler må plasseres på anvist sted i eksamenslokalet. Det er studentens ansvar å se til at bare tillatte hjelpemidler bringes med til anvist plass. Mobiltelefoner og annet elektronisk utstyr med eller uten sender som ikke er tillatte hjelpemidler kan ikke tas med til anvist plass. Alt elektronisk utstyr skal være avslått og plassert på anvist sted, med mindre det er oppført som tillatte hjelpemidler.</article><article class="numberedLegalP" data-numerator="6" id="kapittel-4-paragraf-5-nummer-6">(6) Ved digital eksamen som er basert på bruk av egen bærbar PC er studentene selv ansvarlig for å ha lastet ned nødvendig programvare før de møter i eksamenslokalet.</article><article class="numberedLegalP" data-numerator="7" id="kapittel-4-paragraf-5-nummer-7">(7) Etter at kandidatene har inntatt anvist plass i eksamenslokalet, kan de ikke forlate denne uten tillatelse fra eksamensvakt.</article><article class="numberedLegalP" data-numerator="8" id="kapittel-4-paragraf-5-nummer-8">(8) De første 60 minutter etter at oppgaven er utlevert, har studentene ikke adgang til å trekke seg fra eksamen eller forlate eksamenslokalet.</article><article class="numberedLegalP" data-numerator="9" id="kapittel-4-paragraf-5-nummer-9">(9) Studenter, som har spørsmål, skal henvende seg til en av eksamensvaktene. Det er ikke tillatt å kommunisere med andre kandidater eller andre personer under eksamen. Det gjelder både inn i eksamenslokalet og utenfor. Hjelpemidler skal fremgå på forsiden av eksamensoppgaven. Det er studentens eget ansvar å skaffe tilveie tillatte hjelpemidler. Lån av hjelpemidler fra andre studenter under eksamen er ikke tillatt.</article><article class="numberedLegalP" data-numerator="10" id="kapittel-4-paragraf-5-nummer-10">(10) Studentene har oppgitt eksamenstid til disposisjon. Ved annet enn digital eksamen gis det inntil 15 minutter til innlevering.</article><article class="numberedLegalP" data-numerator="11" id="kapittel-4-paragraf-5-nummer-11">(11) Besvarelsen skal være innlevert eksamensvakten/eksamensansvarlig på den måten og innen det tidspunktet som er bestemt og oppgitt på forsiden. Studenten skal vise gyldig legitimasjon og signere ved innlevering av besvarelsen.</article><article class="numberedLegalP" data-numerator="12" id="kapittel-4-paragraf-5-nummer-12">(12) Studenten skal bli sittende på sin plass til eksamensbesvarelsen er levert og kontrollert. Studenten må deretter forlate eksamenslokalet.</article><article class="numberedLegalP" data-numerator="13" id="kapittel-4-paragraf-5-nummer-13">(13) Emneansvarlig eller dennes stedfortreder skal være tilgjengelig for kontakt/tilkalling under hele eksamen.</article><article class="numberedLegalP" data-numerator="14" id="kapittel-4-paragraf-5-nummer-14">(14) I løpet av den første timen av skriftlig eksamen under tilsyn kan ansvarlig emnelærer eller dennes stedfortreder komme inn i eksamenslokalet for en oppklaringsrunde. For resten av tiden har ikke emnelærer eller dennes stedfortreder adgang med mindre han/hun blir tilkalt. Oppstart det en situasjon som krevet det, vil eksamensansvarlig ta kontakt med den aktuelle emnelærer eller dennes stedfortreder.</article></article><article class="legalArticle" data-lovdata-URL="LTI/forskrift/2018-08-29-1338/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Hjelpemidler</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Tillatte hjelpemidler ved eksamen skal være angitt i plan for det enkelte emnet, samt tydelig fremgå av eksamensoppgavens forside.</article><article class="numberedLegalP" data-numerator="2" id="kapittel-4-paragraf-6-nummer-2">(2) Studenten har selv ansvar for å gjøre seg kjent med hvilke hjelpemidler som er tillatt, hvordan de virker, og ta disse med til eksamen.</article><article class="numberedLegalP" data-numerator="3" id="kapittel-4-paragraf-6-nummer-3">(3) Studenten plikter å gjøre alle hjelpemidler tilgjengelig for kontroll under eksamen.</article><article class="numberedLegalP" data-numerator="4" id="kapittel-4-paragraf-6-nummer-4">(4) Bruk eller besittelse av ulovlige hjelpemidler i forbindelse med gjennomføring av eksamen, betraktes som fusk eller forsøk på fusk, jf. § 7-3.</article></article><article class="legalArticle" data-lovdata-URL="LTI/forskrift/2018-08-29-1338/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Tilrettelegging ved eksamen</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) En student som av medisinske eller andre grunner har behov for spesiell tilrettelegging ved gjennomføring av eksamen, må søke om dette senest fire uker før eksamen. Dersom det oppstår akutte behov, kan det gjøres unntak fra søknadsfristen. Søknader om tilrettelegging av eksamen behandles av rektor.</article><article class="numberedLegalP" data-numerator="2" id="kapittel-4-paragraf-7-nummer-2">(2) Søknaden må inneholde dokumentasjon fra sakkyndig instans (f.eks. lege, logoped, psykolog) og begrunnelse for/beskrivelse av behovet for særordning i eksamenssituasjonen. Det skal normalt søkes for hver eksamensperiode, men dersom grunnlaget for særordningen er av permanent karakter, kan det gjøres unntak fra dette. Eksempel på særordninger fremgår av eget søknadsskjema.</article><article class="numberedLegalP" data-numerator="3" id="kapittel-4-paragraf-7-nummer-3">(3) Ved skriftlig eksamen med tilsyn kan det gis utvidet tid, maksimalt 1 time. Eksamen uten tilsyn vurderes særskilt, dog maksimalt 48 timer tillegg i tid.</article><article class="numberedLegalP" data-numerator="4" id="kapittel-4-paragraf-7-nummer-4">(4) Særordninger kan være spesiell fysisk tilrettelegging, bruk av særskilte hjelpemidler og/eller utvidet tid til eksamen, eller i spesielle tilfeller alternativ eksamensform.</article><article class="numberedLegalP" data-numerator="5" id="kapittel-4-paragraf-7-nummer-5">(5) Særordninger skal være slik at eksamensprestasjonen vurderes etter vanlige faglige kriterier.</article><article class="numberedLegalP" data-numerator="6" id="kapittel-4-paragraf-7-nummer-6">(6) Studenter med dysleksi eller andre lese-/skrivevansker, eller studenter med annet morsmål enn norsk, kan etter ønske få lagt ved eksamensbesvarelsen en anonymisert attest som bekrefter dette.</article><article class="numberedLegalP" data-numerator="7" id="kapittel-4-paragraf-7-nummer-7">(7) Vedtak om tilrettelegging i forbindelse med eksamen er enkeltvedtak. Vedtaket kan påklages i samsvar med lov om høyere yrkesfaglig utdanning (fagskoleloven) § 22 og lov om behandlingsmåten i forvaltningssaker § 28. Klagefristen er tre uker fra vedkommende ble underrettet om vedtaket, jf. lov om behandlingsmåten i forvaltningssaker § 29. Se også kapittel 8. Klageinstans er lokal klagenemnd oppnevnt av styret.</article></article><article class="legalArticle" data-lovdata-URL="LTI/forskrift/2018-08-29-1338/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Fravær fra eksamen og utsettelse av innleveringer</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) Studenter som uteblir fra en eksamen, eller ikke gjennomfører annen vurdering innen en gitt frist eller eksamensdato, og som påberoper seg gyldig grunn, må gi beskjed samme dag. Skriftlig dokumentasjon eller legeerklæring leveres studentadministrasjonen senest innen én uke etter eksamensdato/innleveringsfrist. Ved egen sykdom, eller alvorlig sykdom, dødsfall eller ulykke i nærmeste familie, skal det foreligge legeerklæring eller annen etterprøvbar dokumentasjon. Nevnte årsaker regnes som gyldig fravær. Fravær som skyldes studentens egne disposisjoner, godkjennes ikke. Fravær som blir godkjent, teller ikke som eksamensforsøk, og registreres som «gyldig fravær».</article><article class="numberedLegalP" data-numerator="2" id="kapittel-4-paragraf-8-nummer-2">(2) Studenter som trekker seg fra eksamen de er meldt opp til mindre enn en måned før eksamen starter, eller som ikke møter til eksamen, vil bli registrert med «ikke møtt» og tellende eksamensforsøk.</article><article class="numberedLegalP" data-numerator="3" id="kapittel-4-paragraf-8-nummer-3">(3) Studenter som, uten gyldig dokumentasjon, ikke leverer eksamen innen innleveringsfristen, registreres med «ikke møtt» og tellende eksamensforsøk.</article><article class="numberedLegalP" data-numerator="4" id="kapittel-4-paragraf-8-nummer-4">(4) Studenter som møter, men som blir syke under eksamen, må velge om de vil levere eller trekke besvarelsen. Ved levering vil besvarelsen gå til sensurering. Ved trekk må sykemelding som angir fraværsgrunn leveres studentadministrasjonen innen én uke etter eksamensdato, for å unngå bruk av et tellende eksamensforsøk. Legeerklæringen bør være utstedt på eksamensdagen.</article><article class="numberedLegalP" data-numerator="5" id="kapittel-4-paragraf-8-nummer-5">(5) Ved innlevering av hjemmeeksamen kan studentadministrasjonen innvilge inntil 48 timer utsettelse, hvis det umiddelbart ved skriftlig legeerklæring eller ved annen etterprøvbar dokumentasjon kan dokumenteres at forsinkelsen for eksempel skyldes egen akutt sykdom eller sykdom, dødsfall, ulykke eller lignende i nær familie. Ved innlevering av mappevurderinger, hjemmeeksamen eller oppgaver av lengre varighet, vurderes søknad om forlenget frist i hvert tilfelle av studentadministrasjonen i samarbeid med faglig ansvarlig.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2018-08-29-1338/KAPITTEL_5"><h2>Kapittel 5. Karaktersystem, sensorordninger og sensur</h2><article class="legalP" data-text-size="small" id="kapittel-5-ledd-1">Fastsatt med hjemmel i § 21 til § 24 i lov om høyere yrkesfaglig utdanning (fagskoleloven) og § 1-4 i forskrift om fagskoleutdanning.</article><article class="legalArticle" data-lovdata-URL="LTI/forskrift/2018-08-29-1338/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Karaktersystem</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Vurderingsuttrykket ved avsluttende vurdering, eksamen, prøve, bedømmelse av oppgave eller annen vurdering skal være bestått-ikke bestått eller en gradert skala med fem trinn fra A til E for bestått og med F for ikke bestått. I den graderte karakterskalaen fra A til F skal karakteren C gi uttrykk for en jevnt god prestasjon som er tilfredsstillende på de fleste områder, og karakteren A for en fremragende prestasjon som klart utmerker seg.</article><article class="numberedLegalP" data-numerator="2" id="kapittel-5-paragraf-1-nummer-2">(2) Den graderte karakterskala innebærer følgende generelle, ikke fagspesifikke beskrivelser: <table><thead><tr><th data-text-align="center" data-vertical-align="top"><i>Symbol</i></th><th data-text-align="center" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, ikke fagspesifikk beskrivelse av vurderingskriterie</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg.<br />Studenten viser svært god vurderingsevne og stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">Meget god</td><td data-text-align="left" data-vertical-align="top">Meget god prestasjon.<br />Studenten viser meget god vurderingsevne og selvstendighet.</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder.<br />Studenten viser god vurderingsevne og selvstendighet på de viktigste områdene.</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler.<br />Studenten viser en viss grad av vurderingsevne og selvstendighet.</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer.<br />Studenten viser liten vurderingsevne og selvstendighet.</td></tr><tr><td data-text-align="center" data-vertical-align="top">F</td><td data-text-align="center" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene.<br />Studenten viser både manglende vurderingsevne og selvstendighet.</td></tr></tbody></table></article></article><article class="legalArticle" data-lovdata-URL="LTI/forskrift/2018-08-29-1338/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Emnevurdering</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) I hvert emne skal det foretas en sluttvurdering av studenten i forhold til emnets læringsutbytte. Vurderingsgrunnlag og -kriterier er beskrevet i den enkelte studieplan.</article><article class="numberedLegalP" data-numerator="2" id="kapittel-5-paragraf-2-nummer-2">(2) Det skal være en helhetsvurdering av studentens kunnskaper, ferdigheter og generelle kompetanse i alle emnets temaer.</article><article class="numberedLegalP" data-numerator="3" id="kapittel-5-paragraf-2-nummer-3">(3) Det er emnets lærere som foretar sluttvurderingen.</article><article class="numberedLegalP" data-numerator="4" id="kapittel-5-paragraf-2-nummer-4">(4) Hvis en student vurderes til ikke bestått i et emne må emnet gjennomføres på nytt.</article><article class="numberedLegalP" data-numerator="5" id="kapittel-5-paragraf-2-nummer-5">(5) Obligatoriske arbeider må være godkjent før studenten kan avlegge eksamen og få endelig karakter i et emne.</article><article class="numberedLegalP" data-numerator="6" id="kapittel-5-paragraf-2-nummer-6">(6) Dersom en student avbryter en praksisperiode uten dokumentert grunn blir praksisperioden vurdert til «ikke bestått».</article></article><article class="legalArticle" data-lovdata-URL="LTI/forskrift/2018-08-29-1338/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Styret er ansvarlig for at det oppnevnes sensor(er) ved eksamen, prøve, bedømmelse av oppgave eller annet arbeid når resultatet inngår på vitnemålet eller innregnes i karakter for utdanningen.</article><article class="numberedLegalP" data-numerator="2" id="kapittel-5-paragraf-3-nummer-2">(2) For å ivareta habilitet, yrkesrelevans og vurderingens egnethet skal det benyttes to sensorer, hvorav en ekstern ved bedømmelse av studentenes prestasjoner i eksamen.</article><article class="numberedLegalP" data-numerator="3" id="kapittel-5-paragraf-3-nummer-3">(3) Ekstern sensor kan ikke være ansatt ved fagskolen eller ha hatt undervisning eller veiledning ved fagskolen inneværende studieår.</article><article class="numberedLegalP" data-numerator="4" id="kapittel-5-paragraf-3-nummer-4">(4) Sensur av eksamen fastsettes i fellesskap av intern og ekstern sensor. Dersom det ikke er enighet om en karakter, skal ekstern sensors vurdering vektlegges.</article><article class="numberedLegalP" data-numerator="5" id="kapittel-5-paragraf-3-nummer-5">(5) Ekstern sensor skal ha relevant utdanning og yrkeserfaring innen fagområdet.</article><article class="numberedLegalP" data-numerator="6" id="kapittel-5-paragraf-3-nummer-6">(6) Sensuren skal foreligge innen tre uker etter eksamen. Styret selv skal fatte vedtak om lengre frist dersom det ikke er mulig å skaffe kvalifisert sensor innen denne fristen.</article><article class="numberedLegalP" data-numerator="7" id="kapittel-5-paragraf-3-nummer-7">(7) Ved ny sensur etter § 8-2 (formelle feil) og § 8-3 (karakterfastsetting) oppnevnes nye sensorer. Minst én sensor skal være ekstern. Endring kan gjøres både til gunst og ugunst for klager. Hvis den endelige karakteren er fastsatt på grunnlag av både skriftlig og muntlig prøve og karakteren endres etter ny sensur av den skriftlige delen av eksamenen, holdes ny muntlig prøve til fastsetting av endelig karakter.</article><article class="numberedLegalP" data-numerator="8" id="kapittel-5-paragraf-3-nummer-8">(8) Ved ny sensur som følge av klage, bytte av sensor ved uforutsett forfall, eller uenighet ved felles sensurvedtak, regnes sensurfristen fra det tidspunkt ny(e) sensor(er) er oppnevnt.</article><article class="numberedLegalP" data-numerator="9" id="kapittel-5-paragraf-3-nummer-9">(9) Styret kan fastsette utfyllende retningslinjer for sensurering.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2018-08-29-1338/KAPITTEL_6"><h2>Kapittel 6. Dokumentasjon</h2><article class="legalArticle" data-lovdata-URL="LTI/forskrift/2018-08-29-1338/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vitnemål</span></h3><article class="legalP" data-text-size="small" id="kapittel-6-paragraf-1-ledd-1">Fastsatt med hjemmel i § 19 i lov om høyere yrkesfaglig utdanning (fagskoleloven) og § 1-2 i forskrift om fagskoleutdanning.</article><article class="numberedLegalP" data-numerator="1" id="kapittel-6-paragraf-1-nummer-1">(1) Studenter som fullfører og består en fagskoleutdanning får utstedt vitnemål.</article><article class="numberedLegalP" data-numerator="2" id="kapittel-6-paragraf-1-nummer-2">(2) For at en fagskole skal kunne utstede vitnemål eller annen dokumentasjon for fullført utdanning, må minst 30 av studiepoengene som skal inngå i beregningsgrunnlaget, være avlagt ved fagskolen. Det er normalt den siste fagskolen som har en student før fullført utdanningsløp, som har ansvaret for å utstede vitnemålet. Ved innpassing mellom fagskoler kan det avtales særskilte ordninger for utstedelse av vitnemål mellom de berørte fagskolene.</article><article class="numberedLegalP" data-numerator="3" id="kapittel-6-paragraf-1-nummer-3">(3) På vitnemålet beskrives emnene og overordnede læringsutbyttebeskrivelser iht. NKR-nivået og kvalifikasjonen som er oppnådd. Det skilles mellom fagskole 1 på nivå 5 for studier med normert tid på inntil ett år og fagskole 2 på nivå 5 for studier med normert tid to år.</article><article class="numberedLegalP" data-numerator="4" id="kapittel-6-paragraf-1-nummer-4">(4) På vitnemålet skal fagretning, fordypning og tittel med beskrivelse av innholdet på hovedprosjektet fremgå.</article><article class="numberedLegalP" data-numerator="5" id="kapittel-6-paragraf-1-nummer-5">(5) Det utstedes normalt kun ett vitnemål pr. kandidat. I særlige tilfeller hvor det kan sannsynliggjøres/dokumenteres at vitnemål er tapt, kan det utstedes nytt vitnemål. Hver side stemples med «DUPLIKAT». Dersom kandidaten forbedrer karakterer som inngår i vitnemålet, dokumenteres dette gjennom karakterutskrift.<p class="leddfortsettelse">Vitnemålet skal dokumentere:</p><ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-1-nummer-5-punkt-1"><article class="legalP" id="kapittel-6-paragraf-1-nummer-5-punkt-1-ledd-1">hvilken tilbyder og ev. fagskole som har utstedt vitnemålet</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-5-punkt-2"><article class="legalP" id="kapittel-6-paragraf-1-nummer-5-punkt-2-ledd-1">det overordnede læringsutbyttet</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-5-punkt-3"><article class="legalP" id="kapittel-6-paragraf-1-nummer-5-punkt-3-ledd-1">emner og eventuell praksis</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-5-punkt-4"><article class="legalP" id="kapittel-6-paragraf-1-nummer-5-punkt-4-ledd-1">NKR-nivå og kvalifikasjonen som oppnås (fagskole 1 eller fagskole 2)</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-5-punkt-5"><article class="legalP" id="kapittel-6-paragraf-1-nummer-5-punkt-5-ledd-1">karaktersystemet som benyttes (A–F eller «bestått»/«ikke bestått»)</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-5-punkt-6"><article class="legalP" id="kapittel-6-paragraf-1-nummer-5-punkt-6-ledd-1">antall studiepoeng</article></article></li><li data-li-identifier="-" data-name="-"><article class="listArticle" id="kapittel-6-paragraf-1-nummer-5-punkt-7"><article class="legalP" id="kapittel-6-paragraf-1-nummer-5-punkt-7-ledd-1">karakter/karakterer.</article></article></li></ul></article></article><article class="legalArticle" data-lovdata-URL="LTI/forskrift/2018-08-29-1338/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Karakterutskrift</span></h3><article class="legalP" id="kapittel-6-paragraf-2-ledd-1">En student som ikke har fullført fagskoleutdanningen, kan be om karakterutskrift som viser emnekarakterer og eksamener.</article></article><article class="legalArticle" data-lovdata-URL="LTI/forskrift/2018-08-29-1338/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Rett til å få utstedt nytt vitnemål</span></h3><article class="legalP" id="kapittel-6-paragraf-3-ledd-1">Dersom en student får medhold i klage på karakterfastsettelse i et emne eller har fremstilt seg til ny eksamen i et emne som kan påvirke karakteren på det opprinnelige vitnemålet, har studentene rett til å få utstedt nytt vitnemål mot å innlevere det opprinnelige.</article><article class="legalP" id="kapittel-6-paragraf-3-ledd-2">Ved overgangen fra fagskolepoeng til studiepoeng skal fagskolen i henhold til lov om høyere yrkesfaglig utdanning (fagskoleloven) § 19 skrive ut nye vitnemål til tidligere studenter som ønsker det. Fagskolen krever et gebyr fastsatt av styret som dekker utgiftene til utstedelse av det nye vitnemålet.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2018-08-29-1338/KAPITTEL_7"><h2>Kapittel 7. Annullering av eksamen m.m. utestenging og bortvisning</h2><article class="legalArticle" data-lovdata-URL="LTI/forskrift/2018-08-29-1338/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Annullering av eksamen m.m.</span></h3><article class="legalP" data-text-size="small" id="kapittel-7-paragraf-1-ledd-1">Fastsatt med hjemmel i § 24 i lov om høyere yrkesfaglig utdanning (fagskoleloven).</article><article class="numberedLegalP" data-numerator="1" id="kapittel-7-paragraf-1-nummer-1">(1) Styret kan fatte vedtak om å annullere resultatet av en eksamen, prøve eller annet arbeid som bedømmes med karakter som en student har fått adgang til å avlegge ved å benytte et falsk vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i. Styret kan også annullere resultatet av en eksamen, prøve eller lignende og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med eksamenen, prøven eller lignende eller under gjennomføringen av emnet.</article><article class="numberedLegalP" data-numerator="2" id="kapittel-7-paragraf-1-nummer-2">(2) Styret kan fatte vedtak om å annullere fritak for eller innpassing av utdanning og kompetanse som en student har fått ved å benytte et falsk vitnemål, andre falske dokumenter eller annen form for uredelig opptreden.</article><article class="numberedLegalP" data-numerator="3" id="kapittel-7-paragraf-1-nummer-3">(3) Styrets vedtak om annullering etter første og annet ledd kan påklages av studenten til nasjonalt klageorgan for fagskoleutdanning.</article><article class="numberedLegalP" data-numerator="4" id="kapittel-7-paragraf-1-nummer-4">(4) Adgangen til annullering foreldes ikke.</article><article class="numberedLegalP" data-numerator="5" id="kapittel-7-paragraf-1-nummer-5">(5) Etter at det foreligger vedtak om annullering, skal eventuelle vitnemål eller karakterutskrifter leveres tilbake til fagskolen. Et endelig vedtak om annullering etter første eller annet ledd utgjør et særlig tvangsgrunnlag etter tvangsfullbyrdelsesloven kapittel 13.</article><article class="numberedLegalP" data-numerator="6" id="kapittel-7-paragraf-1-nummer-6">(6) Fagskolen kan informere andre utdanningsinstitusjoner om annullering.</article></article><article class="legalArticle" data-lovdata-URL="LTI/forskrift/2018-08-29-1338/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Utestenging og bortvisning</span></h3><article class="legalP" data-text-size="small" id="kapittel-7-paragraf-2-ledd-1">Fastsatt med hjemmel i § 25 om høyere yrkesfaglig utdanning (fagskoleloven).</article><article class="numberedLegalP" data-numerator="1" id="kapittel-7-paragraf-2-nummer-1">(1) En student som tross skriftlig advarsel fra fagskolen, gjentatte ganger opptrer på en måte som virker grovt forstyrrende for medstudenters arbeid, eller for virksomheten ved fagskolen kan etter vedtak av styret bortvises fra fagskolen i inntil ett år. Hvis en student på tross av skriftlig advarsel fra fagskolen ikke etterkommer et vedtak om bortvisning, kan styret vedta å utestenge studenten fra utdanningen i inntil ett år.</article><article class="numberedLegalP" data-numerator="2" id="kapittel-7-paragraf-2-nummer-2">(2) Styret kan vedta at en student som har skapt fare for liv eller helse, eller har opptrådt grovt usømmelig overfor noen som studenten har møtt i forbindelse med undervisning eller praksisopplæring, skal utestenges fra fagskoleutdanning med klinisk undervisning og praksisstudier og fratas retten til å gå opp til eksamen i slik utdanning ved fagskolen i inntil tre år. Det samme gjelder dersom en student har brutt lovfestet taushetsplikt.</article><article class="numberedLegalP" data-numerator="3" id="kapittel-7-paragraf-2-nummer-3">(3) Styret kan vedta at en student som har benyttet et falskt vitnemål, andre falske dokumenter eller annen form for uredelig opptreden som nevnt i lov om høyere yrkesfaglig utdanning (fagskoleloven) § 24 første og tredje ledd, eller som har fusket eller forsøkt å fuske som nevnt i lov om høyere yrkesfaglig utdanning (fagskoleloven) § 24 annet ledd, skal utestenges fra all utdanning ved fagskolen og fratas retten til å gå opp til eksamen ved fagskolen i inntil ett år. Tilsvarende gjelder for en student som forsettlig har medvirket.</article><article class="numberedLegalP" data-numerator="4" id="kapittel-7-paragraf-2-nummer-4">(4) Et vedtak om å bortvise eller utestenge en student kan bare treffes med minst to tredels flertall i styret. En student har rett til å uttale seg før det treffes vedtak i en sak om bortvisning og utestenging. Vedtaket kan påklages til nasjonalt klageorgan for fagskoleutdanning.</article><article class="numberedLegalP" data-numerator="5" id="kapittel-7-paragraf-2-nummer-5">(5) Rektor ved fagskolen kan fatte vedtak om bortvisning dersom vilkårene i § 12 annet ledd i lov om høyere yrkesfaglig utdanning (fagskoleloven) er tilstede. Et slikt vedtak gjelder inntil styret kan fatte endelig vedtak i saken. Bortvisningen innebærer ikke at studenten fratas retten til å gå opp til eksamen.</article></article><article class="legalArticle" data-lovdata-URL="LTI/forskrift/2018-08-29-1338/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Fusk og plagiering</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Forsøk på fusk er når en student forsettlig handler i strid med forskrifter og retningslinjer for eksamen og vurdering. Som fusk eller forsøk på fusk regnes blant annet:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-3-nummer-1-punkt-1"><article class="legalP" id="kapittel-7-paragraf-3-nummer-1-punkt-1-ledd-1">Bruk av andre hjelpemidler enn de som er tillatt i den enkelte emnebeskrivelsen og/eller eksamensoppgaven. Det samme gjelder dersom studenten har slike hjelpemidler tilgjengelig i forbindelse med gjennomføring av eksamen, selv om det ikke kan påvises at hjelpemiddelet har vært i bruk.</article></article></li><li data-li-identifier="-" data-name="-"><article class="listArticle" id="kapittel-7-paragraf-3-nummer-1-punkt-2"><article class="legalP" id="kapittel-7-paragraf-3-nummer-1-punkt-2-ledd-1">Samarbeid med andre, utover det som er tillatt i plan for det enkelte emne.</article></article></li><li data-li-identifier="-" data-name="-"><article class="listArticle" id="kapittel-7-paragraf-3-nummer-1-punkt-3"><article class="legalP" id="kapittel-7-paragraf-3-nummer-1-punkt-3-ledd-1">Plagiering, kopiering, sitering, avskrift av faglitteratur, internettsider og eget eller andres arbeid uten tilstrekkelig kildehenvisning.</article></article></li><li data-li-identifier="-" data-name="-"><article class="listArticle" id="kapittel-7-paragraf-3-nummer-1-punkt-4"><article class="legalP" id="kapittel-7-paragraf-3-nummer-1-punkt-4-ledd-1">Bruk av tidligere leverte oppgaver eller eksamener, som er skrevet av studenten selv, eller av andre.</article></article></li><li data-li-identifier="-" data-name="-"><article class="listArticle" id="kapittel-7-paragraf-3-nummer-1-punkt-5"><article class="legalP" id="kapittel-7-paragraf-3-nummer-1-punkt-5-ledd-1">Besvarelsen er preget av manglende selvstendighet, er svært lik en annen besvarelse, eller åpenbart utarbeidet av andre.</article></article></li></ul></article><article class="numberedLegalP" data-numerator="2" id="kapittel-7-paragraf-3-nummer-2">(2) Dersom det under eksamen eller prøve oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Dette gjelder også for studenter som eventuelt yter hjelp. Studenten velger selv om eksamen skal fullføres/avbrytes.</article><article class="numberedLegalP" data-numerator="3" id="kapittel-7-paragraf-3-nummer-3">(3) Bestemmelsene om fusk omfatter både obligatoriske arbeider og eksamen, og vurderes likestilt.</article><article class="numberedLegalP" data-numerator="4" id="kapittel-7-paragraf-3-nummer-4">(4) Konsekvenser av fusk eller forsøk på fusk reguleres av fagskoleloven § 9 og § 10 og behandles av styret. Styrets vedtak kan påklages til nasjonalt klageorgan for fagskoleutdanning.</article><article class="numberedLegalP" data-numerator="5" id="kapittel-7-paragraf-3-nummer-5">(5) Annullering av eksamen eller prøve i henhold til fagskoleloven § 24 og denne forskrifts § 7-1 teller som ett forsøk til eksamen eller prøve jf. denne forskrift § 4-4.</article><article class="numberedLegalP" data-numerator="6" id="kapittel-7-paragraf-3-nummer-6">(6) En student som mistenkes for fusk eller forsøk på fusk har ikke rett til å fremstille seg til eksamen eller prøve i det tema eller emne som omfattes av mistanken, så lenge saken er under behandling. Bestemmelsen gjelder både ordinær og ny eksamen eller prøve i vedkommende tema eller emne. Tilsvarende gjelder dette når det mistenkes fusk ved arbeidskrav. Dersom klagenemnden kommer frem til at det ikke foreligger fusk og besvarelsen blir vurdert til ikke bestått, har studenten rett til ny eksamen, prøve eller arbeidskrav.</article></article><article class="legalArticle" data-lovdata-URL="LTI/forskrift/2018-08-29-1338/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Vurdering av skikkethet</span></h3><article class="legalP" data-text-size="small" id="kapittel-7-paragraf-4-ledd-1">Fastsatt med hjemmel i § 26 i lov om høyere yrkesfaglig utdanning.</article><article class="numberedLegalP" data-numerator="1" id="kapittel-7-paragraf-4-nummer-1">(1) Departementet gir forskrift om at fagskolen skal vurdere om den enkelte student i bestemte utdanninger er skikket for yrket. Vurderingen skal skje gjennom hele utdanningen.</article><article class="numberedLegalP" data-numerator="2" id="kapittel-7-paragraf-4-nummer-2">(2) Vitnemål for fullført utdanning forutsetter at studenten er vurdert som skikket for yrket.</article><article class="numberedLegalP" data-numerator="3" id="kapittel-7-paragraf-4-nummer-3">(3) Styret kan vedta at en student ikke er skikket for yrket. Blir det fattet slikt vedtak, kan studenten utestenges fra utdanningen i inntil fem år.</article><article class="numberedLegalP" data-numerator="4" id="kapittel-7-paragraf-4-nummer-4">(4) Et vedtak om at en student ikke er skikket for et yrke og et vedtak om å utestenge en student fra fagskoleutdanning som følge av at studenten ikke er skikket for yrket, kan bare treffes med minst to tredels flertall i styret. En student har rett til å uttale seg før det treffes vedtak i en sak om skikkethet eller utestenging. Vedtaket kan påklages til nasjonalt klageorgan for fagskoleutdanning.</article><article class="numberedLegalP" data-numerator="5" id="kapittel-7-paragraf-4-nummer-5">(5) Departementet kan gi forskrift om vurderingskriterier, saksbehandling og klage ved vurdering av skikkethet.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2018-08-29-1338/KAPITTEL_8"><h2>Kapittel 8. Klagebehandling</h2><article class="legalP" data-text-size="small" id="kapittel-8-ledd-1">Fastsatt med hjemmel i § 20, § 22, § 23 i lov om høyere yrkesfaglig utdanning (fagskoleloven) og reglene om enkeltvedtak i lov om behandlingsmåten i forvaltningssaker kapittel III–IV og VIII.</article><article class="legalArticle" data-lovdata-URL="LTI/forskrift/2018-08-29-1338/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Klageordning og klageorganer</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) En student har rett til å klage over enkeltvedtak fattet av fagskolen, jf. lov om høyere yrkesfaglig utdanning (fagskoleloven) § 20 og lov om behandlingsmåten i forvaltningssaker § 28. Vedtak skal begrunnes samtidig som det fattes, iht. lov om behandlingsmåten i forvaltningssaker § 24.</article><article class="numberedLegalP" data-numerator="2" id="kapittel-8-paragraf-1-nummer-2">(2) Ikke alle vedtak som fagskolen fatter er enkeltvedtak. I følge lov om behandlingsmåten i forvaltningssaker § 2 b er et enkeltvedtak et vedtak som gjelder rettigheter og plikter til en eller flere bestemte personer. Dette kan være avgjørelser om opptak, avsluttende vurdering, annullering av eksamen, bortvisning, utestenging, skikkethetsvurdering, innpassing og fritak. Det er ikke anledning til å klage over administrative avgjørelser som for eksempel tid og sted for eksamen.</article><article class="numberedLegalP" data-numerator="3" id="kapittel-8-paragraf-1-nummer-3">(3) Lokal klagenemnd opprettet ved fagskolen, skal behandle klager på enkeltvedtak etter denne forskriften, og klager etter lov om høyere yrkesfaglig utdanning (fagskoleloven) § 23 til § 27. Saker etter disse paragrafene kan ikke behandles av andre organer ved fagskolen. Klagesaker som ikke gjelder enkeltvedtak behandles av skolens rektor.</article><article class="numberedLegalP" data-numerator="4" id="kapittel-8-paragraf-1-nummer-4">(4) Lokal klagenemnd har fem medlemmer med personlige varamedlemmer. Lederen og varamedlemmet for lederen skal fylle de lovbestemte kravene for lagdommere. Lederen og varamedlemmet for lederen skal ikke være ansatt ved fagskolen. To av medlemmene skal være studenter.</article><article class="numberedLegalP" data-numerator="5" id="kapittel-8-paragraf-1-nummer-5">(5) Lokal klagenemnd er vedtaksfør når lederen eller varamedlemmet for lederen og to andre medlemmer er til stede. Enkeltvedtak fattet av den lokale klagenemnda på klager etter lov om høyere yrkesfaglig utdanning (fagskoleloven) § 23 til § 27 kan påklages til nasjonalt klageorgan for fagskoleutdanning. Øvrige enkeltvedtak kan ikke påklages.</article><article class="numberedLegalP" data-numerator="6" id="kapittel-8-paragraf-1-nummer-6">(6) Den lokale klagenemndas medlemmer utenom studentrådsrepresentantene med vara, velges for fire år av gangen. Studentrådsrepresentantene med vara velges for to år.</article><article class="numberedLegalP" data-numerator="7" id="kapittel-8-paragraf-1-nummer-7">(7) En klage skal inneholde:<ul class="defaultList"><li data-li-identifier="-" data-name="-"><article class="listArticle" id="kapittel-8-paragraf-1-nummer-7-punkt-1"><article class="legalP" id="kapittel-8-paragraf-1-nummer-7-punkt-1-ledd-1">hvem som klager (navn, adresse og eventuelt kandidatnummer)</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-7-punkt-2"><article class="legalP" id="kapittel-8-paragraf-1-nummer-7-punkt-2-ledd-1">det vedtak det klages over</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-7-punkt-3"><article class="legalP" id="kapittel-8-paragraf-1-nummer-7-punkt-3-ledd-1">begrunnelse for klagen</article></article></li><li data-li-identifier="-" data-name="-"><article class="listArticle" id="kapittel-8-paragraf-1-nummer-7-punkt-4"><article class="legalP" id="kapittel-8-paragraf-1-nummer-7-punkt-4-ledd-1">dato og underskrift.</article></article></li></ul></article></article><article class="legalArticle" data-lovdata-URL="LTI/forskrift/2018-08-29-1338/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) En student som har vært oppe til eksamen, prøve eller annet arbeid som bedømmes med karakter, kan klage over formelle feil innen tre uker etter at studenten er eller burde være kjent med forholdet som begrunner klagen. Formelle feil kan være feil ved oppgavegiving, eksamensavvikling eller ved gjennomføring av sensuren.</article><article class="numberedLegalP" data-numerator="2" id="kapittel-8-paragraf-2-nummer-2">(2) Ved gruppearbeider må klage på formelle feil være signert av alle gruppens medlemmer.</article><article class="numberedLegalP" data-numerator="3" id="kapittel-8-paragraf-2-nummer-3">(3) Klage på formelle feil sendes rektor via skolens postmottak. Styret eller den det bemyndiger fatter vedtak.</article><article class="numberedLegalP" data-numerator="4" id="kapittel-8-paragraf-2-nummer-4">(4) Sensurvedtaket skal oppheves hvis det er begått feil som kan ha hatt betydning for studentens prestasjon eller bedømmelse av denne. Ny sensur gjennomføres hvis feilen kan rettes opp ved ny sensur av innleverte arbeider. I motsatt fall holdes ny eksamen, prøve eller lignende med nye sensorer. Karakterfastsetting ved ny sensur kan påklages etter denne forskriftens § 8-3 og reglene i lov om høyere yrkesfaglig utdanning (fagskoleloven) § 22.</article><article class="numberedLegalP" data-numerator="5" id="kapittel-8-paragraf-2-nummer-5">(5) Er krav om begrunnelse for eller klage over karakterfastsettingen fremsatt, løper klagefristen etter første ledd fra studenten har fått begrunnelsen eller endelig avgjørelse av klagen foreligger.</article><article class="numberedLegalP" data-numerator="6" id="kapittel-8-paragraf-2-nummer-6">(6) Fagskolen eller klageinstansen kan bestemme at det skal foretas ny sensur eller holdes ny eksamen, prøve eller lignende hvis det er begått formelle feil som kan ha hatt betydning for én eller flere studenters prestasjon eller bedømmelse av denne.</article></article><article class="legalArticle" data-lovdata-URL="LTI/forskrift/2018-08-29-1338/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Rett til begrunnelse. Klage over karakterfastsetting</span></h3><article class="legalP" data-text-size="small" id="kapittel-8-paragraf-3-ledd-1">Fastsatt med hjemmel i § 22 i lov om høyere yrkesfaglig utdanning (fagskoleloven), jf. lov om behandlingsmåten i forvaltningssaker § 25.</article><article class="numberedLegalP" data-numerator="1" id="kapittel-8-paragraf-3-nummer-1">(1) Studenten har rett til å få en begrunnelse for karakterfastsettingen. Ved muntlig eksamen eller bedømmelse av praktiske ferdigheter må krav om slik begrunnelse fremsettes umiddelbart etter at karakteren er meddelt. Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages. Studenten kan dermed bare klage på formelle feil som kan ha noe å si for resultatet (jf. § 8-2). Hvis karakteren kunngjøres elektronisk og studenten kan kreve begrunnelse på tilsvarende måte, må krav om begrunnelse fremsettes innen én uke fra karakteren blir kunngjort. Ved annen type kunngjøring må krav om begrunnelse fremsettes innen én uke fra studenten fikk kjennskap til karakteren, men likevel ikke mer enn tre uker fra karakteren ble kunngjort.</article><article class="numberedLegalP" data-numerator="2" id="kapittel-8-paragraf-3-nummer-2">(2) Begrunnelsen skal være gitt innen to uker etter at studenten har bedt om dette. Dersom begrunnelsen ikke kan gis innen to uker, skal studenten varsles om dette og samtidig få oppgitt når begrunnelsen kan ventes. I begrunnelsen skal det gjøres rede for de generelle prinsippene som er lagt til grunn for bedømmelsen og for bedømmelsen av studentens prestasjon. Begrunnelsen kan gis muntlig eller skriftlig.</article><article class="numberedLegalP" data-numerator="3" id="kapittel-8-paragraf-3-nummer-3">(3) Hvis det er gitt skriftlige retningslinjer for bedømmelsen, skal disse være tilgjengelige for studentene etter at karakteren er fastsatt.</article><article class="numberedLegalP" data-numerator="4" id="kapittel-8-paragraf-3-nummer-4">(4) En student kan klage skriftlig over karakteren innen tre uker etter at eksamensresultatet er kunngjort. Ny sensur skal da foretas. Ved ny sensur skal sensorene ikke få opprinnelig karakter, sensors begrunnelse for denne eller studentens begrunnelse for klagen. Er det fremsatt krav om begrunnelse eller klage over formelle feil, løper klagefristen etter denne paragrafen fra studenten har fått begrunnelsen eller endelig avgjørelse av klagen foreligger. Ved bruk av løpende vurdering kan skolen bestemme om studenten skal fremsette klage etter vurdering av separat prøve, oppgave eller annet arbeid som bedømmes med karakter, eller om klage skal fremsettes når resultatet fra emne er kunngjort.</article><article class="numberedLegalP" data-numerator="5" id="kapittel-8-paragraf-3-nummer-5">(5) Karakterfastsetting ved ny sensur etter paragrafen her kan ikke påklages.</article><article class="numberedLegalP" data-numerator="6" id="kapittel-8-paragraf-3-nummer-6">(6) En klage på standpunktkarakter kan bare omhandle retningslinjene for om karakterfastsetting er fulgt. Ved medhold foretas ny vurdering.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2018-08-29-1338/KAPITTEL_9"><h2>Kapittel 9. Diverse bestemmelser</h2><article class="legalP" data-text-size="small" id="kapittel-9-ledd-1">Fastsatt med hjemmel i § 43 i lov om høyere yrkesfaglig utdanning (fagskoleloven).</article><article class="legalArticle" data-lovdata-URL="LTI/forskrift/2018-08-29-1338/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Forbud mot klesplagg som helt eller delvis dekker ansiktet</span></h3><article class="numberedLegalP" data-numerator="1" id="kapittel-9-paragraf-1-nummer-1">(1) Studenter og ansatte skal ikke bruke klesplagg som helt eller delvis dekker ansiktet i forbindelse med undervisning, praksis, turer, ekspedisjoner og lignende i tilknytning til fagskolens undervisning.</article><article class="numberedLegalP" data-numerator="2" id="kapittel-9-paragraf-1-nummer-2">(2) Forbudet gjelder ikke når bruken av slike plagg er begrunnet i klimatiske, pedagogiske, læringsmessige eller sikkerhetsmessige forhold.</article><article class="numberedLegalP" data-numerator="3" id="kapittel-9-paragraf-1-nummer-3">(3) Dersom en student har brukt klesplagg som helt eller delvis dekker ansiktet i strid med fagskolelovens § 43 første ledd, kan vedkommende bortvises i inntil et år. Vedtak om bortvisning kan treffes av rektor eller den rektor bemyndiger.<p class="leddfortsettelse">Hvis studenten til tross for skriftlig advarsel ikke etterkommer et vedtak om bortvisning, kan studenten utestenges fra utdanningen i inntil et år. Vedtak om utestengning treffes av styret eller lokal klagenemnd jf. denne forskriftens § 8-1.</p></article><article class="numberedLegalP" data-numerator="4" id="kapittel-9-paragraf-1-nummer-4">(4) Vedtak om bortvisning eller utestenging kan påklages til fagskolens lokale klagenemnd eller nasjonalt klageorgan for fagskoleutdanning. Jf. § 13.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2018-08-29-1338/KAPITTEL_10"><h2>Kapittel 10. Ikrafttredelse og overgangsregler</h2><article class="legalArticle" data-lovdata-URL="LTI/forskrift/2018-08-29-1338/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Ikrafttredelse og overgangsregler</span></h3><article class="numberedLegalP" data-numerator="1" id="kapittel-10-paragraf-1-nummer-1">(1) Denne forskrift er vedtatt av styret ved Fagskolen Oslo Akershus 29. august 2018 og trer i kraft fra 29. august 2018.</article><article class="numberedLegalP" data-numerator="2" id="kapittel-10-paragraf-1-nummer-2">(2) Samtidig oppheves forskrift 9. mars 2017 nr. 1144 om opptak, studier og eksamen ved Fagskolen Oslo Akershus gjeldende fra 1. august 2017.</article><article class="numberedLegalP" data-numerator="3" id="kapittel-10-paragraf-1-nummer-3">(3) Retten til å få skrevet ut nytt vitnemål for dem som har vitnemål som oppgir fagskolepoeng, oppheves 31. desember 2020.</article></article><article class="legalArticle" data-lovdata-URL="LTI/forskrift/2018-08-29-1338/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Endring i andre lover</span></h3><article class="numberedLegalP" data-numerator="1" id="kapittel-10-paragraf-2-nummer-1">(1) Generell godkjenning av utenlandsk fagskoleutdanning jf. § 7 i lov om høyere yrkesfaglig utdanning (fagskoleloven) trer i kraft 1. jan 2019.</article><article class="numberedLegalP" data-numerator="2" id="kapittel-10-paragraf-2-nummer-2">(2) Sentrale forskrifter med hjemmel i lov 20. juni 2003 nr. 56 om fagskoleutdanning gjelder frem til 31. desember 2019 eller til forskrift blir opphevet.</article></article></section></main></body></html>