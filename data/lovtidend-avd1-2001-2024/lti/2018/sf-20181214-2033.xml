<!DOCTYPE html><html lang="no"><head><title>Forskrift om endring i forskrift om opptak til studier ved OsloMet – storbyuniversitetet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-14-2033</dd><dt class="dokid">DokumentID</dt><dd class="dokid">LTI/forskrift/2018-12-14-2033</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-15-1681</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392/§2</li><li>forskrift/2017-01-06-13/§1-1</li></ul></dd><dt class="dateOfPublication">Kunngjort</dt><dd class="dateOfPublication">2018-12-19 16:15</dd><dt class="journalNumber">Journalnummer</dt><dd class="journalNumber">2018-1244</dd><dt class="titleShort">Korttittel</dt><dd class="titleShort">Endr. i forskrift om opptak til studier ved OsloMet</dd><dt class="title">Tittel</dt><dd class="title">Forskrift om endring i forskrift om opptak til studier ved OsloMet – storbyuniversitetet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved OsloMet – storbyuniversitetet 14. desember 2018 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7, forskrift 1. desember 2005 nr. 1392 om krav til mastergrad § 2 og forskrift 6. januar 2017 nr. 13 om opptak til høgre utdanning § 1-1 fjerde ledd.</dd><dt class="refid">RefID</dt><dd class="refid">forskrift/2018-12-14-2033</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier ved OsloMet – storbyuniversitetet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-14-2033" id="dokument"><h1>Forskrift om endring i forskrift om opptak til studier ved OsloMet – storbyuniversitetet</h1><section class="section" data-name="kapI" id="kapittel-1" data-lovdata-URL="LTI/forskrift/2018-12-14-2033/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2015 nr. 1681 om opptak til studier ved OsloMet – storbyuniversitetet gjøres følgende endringer:</article> <article class="defaultP" margin-top="true">§ 1 Virkeområde skal lyde:</article><article class="legalP" id="kapittel-1-ledd-2">Denne forskriften gjelder opptak til studiepoenggivende studier ved OsloMet. Forskriften gjelder også for opptak til forkurs til ingeniørutdanning.</article><article class="legalP" id="kapittel-1-ledd-3">Regler for opptak til doktorgradsstudier er gitt i forskrift om graden ph.d. ved OsloMet.</article><article class="legalP" id="kapittel-1-ledd-4">Opptak til grunnutdanninger reguleres av forskrift om opptak til høgre utdanning.</article> <article class="defaultP" margin-top="true">§ 2 nytt fjerde ledd skal lyde:</article><article class="legalP" id="kapittel-1-ledd-5">Søkere som er 25 år eller eldre i opptaksåret, og som ikke dekker opptakskravet gjennom formell utdanning, kan få vurdert om de er kvalifiserte for et bestemt studium på grunnlag av realkompetanse. Realkompetanse kan tilkjennes på grunnlag av kunnskaper søker har fått gjennom lønnet og ulønnet arbeid, organisasjonsarbeid, utdanning eller på annen måte.</article><article class="legalP" id="kapittel-1-ledd-6">Spesielle opptakskrav gitt i forskrift, rammeplan eller programplan som regulerer opptaket til det aktuelle studiet, gjelder også for søkere som blir kvalifisert for opptak på grunnlag av realkompetanse.</article><article class="legalP" id="kapittel-1-ledd-7">Retningslinjer for realkompetansevurdering må fastsettes i programplanen.</article> <article class="defaultP" margin-top="true">§ 2 nåværende fjerde ledd blir femte ledd, og skal lyde:</article><article class="legalP" id="kapittel-1-ledd-8">Ved beregningen av det faglige grunnlaget for opptak til masterstudier benyttes karakterene fra de enkelte emnene i det faglige grunnlaget, med vekting ut fra emnenes omfang i studiepoeng. Det faglige grunnlaget defineres i programplanen.</article><article class="legalP" id="kapittel-1-ledd-9">Annen relevant utdanning kan regnes inn i det faglige grunnlaget. Programplanen skal definere prinsippet for hva som er relevant utdanning.</article> <article class="defaultP" margin-top="true">§ 2 nåværende femte ledd blir sjette ledd, og skal lyde:</article><article class="legalP" id="kapittel-1-ledd-10">For opptak til masterstudier må søker har karaktersnitt C eller bedre i det faglige grunnlaget for opptak.<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">For søkere med bokstavkarakterer er det faglige minstekravet for opptak 2,5, jf. § 10.</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">Der det faglige grunnlaget er vurdert med både tallkarakterer og bokstavkarakterer og ikke begge grunnlag tilfredsstiller karakterkravet, må det foretas en skjønnsmessig vurdering hvorvidt det faglige minstekravet er tilfredsstilt.</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">Der det faglige grunnlaget ikke kan poengberegnes, må det foretas en skjønnsmessig vurdering hvorvidt det faglige minstekravet er tilfredsstilt.</article></article></li></ul></article> <article class="defaultP" margin-top="true">§ 2 nåværende sjette ledd blir syvende ledd.</article> <article class="defaultP" margin-top="true">§ 2 nåværende syvende ledd blir nytt åttende ledd, og skal lyde:</article><article class="legalP" id="kapittel-1-ledd-11">Søkere til engelskspråklige masterprogram må dokumentere engelskkunnskaper på høyere nivå, tilsvarende engelsk fra vg1 i norsk videregående skole (140 årstimer) med karakteren 4 eller bedre. Engelskkunnskaper kan også dokumenteres med tilsvarende engelsktest.</article><article class="legalP" id="kapittel-1-ledd-12">Annen dokumentasjon kan godkjennes etter individuell vurdering.</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-13">Ordinær søknadsfrist for opptak til høstsemesteret er 15. april og for opptak til vårsemesteret 1. september. Frist for tidlig opptak er 1. mars.</article><article class="legalP" id="kapittel-1-ledd-14">Universitetet kan i spesielle tilfeller fastsette annen søknadsfrist for enkelte studier.</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-1-ledd-15">All utdanning, praksis og andre forhold som skal gi grunnlag for opptak, må være dokumentert ved søknadsfristens utløp. Resultater som har betydning for søknadsbehandlingen, men som foreligger først etter søknadsfristen, kan ettersendes innen fastsatte frister.</article> <article class="defaultP" margin-top="true">§ 3 fjerde ledd skal lyde:</article><article class="legalP" id="kapittel-1-ledd-16">Det skal ved søknadsbehandlingen så langt det er praktisk mulig tas hensyn til dokumentasjon av eksamen som avlegges eller praksis som fullføres etter søknadsfristen.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-17">Tildelt studieplass kan reserveres til neste opptak dersom det foreligger tungtveiende grunner, som alvorlig sykdom, innkalling til plikttjeneste, fødsel, adopsjon, uforutsett omsorgsansvar eller lignende.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-18">Et studium kan trekkes selv om det er kvalifiserte søkere, dersom det ikke er tilstrekkelig antall søkere eller faglige eller økonomiske ressurser til å gi et fullverdig tilbud. Studiet må senest trekkes før tilbud om studieplasser sendes ut.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-19">For opptak til enkeltemner gjelder de generelle krav for opptak til det programmet emnet tilhører. For emner som ikke tilhører et studieprogram, eller emner som har avvikende opptakskrav må det fastsettes egne krav i program- eller emneplanen.</article> <article class="defaultP" margin-top="true">§ 8 endrer overskrift til «Innpassingsopptak», og skal lyde:</article><article class="numberedLegalP" data-numerator="1" id="kapittel-1-nummer-1">(1) Fakultetene kan bruke innpassingsopptak i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">Fra og med 2. studieår i grunnutdanninger med ledig kapasitet</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">For søknader fra søkere som har bestått deler av masterprogrammet det søkes opptak til.</article></article></li></ul></article><article class="numberedLegalP" data-numerator="2" id="kapittel-1-nummer-2">(2) Søkere til innpassingsopptak må dekke eventuelle spesielle opptakskrav samt tilleggskrav som gjelder for utdanningen.</article><article class="numberedLegalP" data-numerator="3" id="kapittel-1-nummer-3">(3) Retningslinjer for innpassingsopptaket må være fastsatt i studiets programplan. Retningslinjene må definere hvilke deler av utdanningen som må være avlagt for å kunne kvalifisere for innpassingsopptak til det aktuelle studieåret og hvordan søkerne skal rangeres.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-20">For studieprogram hvor opptakskravet er generell studiekompetanse beregnes karakterpoeng og tilleggspoeng etter reglene i forskrift om opptak til høgre utdanning.</article> <article class="defaultP" margin-top="true">§ 10 skal lyde:</article><article class="numberedLegalP" data-numerator="1" id="kapittel-1-nummer-4">(1) Følgende tallverdier benyttes for bokstavkarakterer: A = 5 poeng, B = 4 poeng, C = 3 poeng, D = 2 poeng, E = 1 poeng.</article><article class="numberedLegalP" data-numerator="2" id="kapittel-1-nummer-5">(2) Følgende tallverdi benyttes for søkere med kun karakteren bestått: 3 poeng.</article><article class="numberedLegalP" data-numerator="3" id="kapittel-1-nummer-6">(3) Direktør for utdanning kan fastsette andre omregningstabeller for avvikende karaktersystemer.</article> <article class="defaultP" margin-top="true">Nåværende § 11 blir § 15, og skal lyde:</article><article class="numberedLegalP" data-numerator="1" id="kapittel-1-nummer-7">(1) For opptak til videreutdanninger kan inntil 50&#xa0;% av studieplassene forbeholdes søkere som kun konkurrerer med karakterpoeng. Prosentvis andel må fastsettes i program- eller emneplanen.</article><article class="numberedLegalP" data-numerator="2" id="kapittel-1-nummer-8">(2) For opptak til masterstudier etter forskrift om krav til mastergrad § 3 vil søkere konkurrere i inntil to kvoter dersom det gis tilleggspoeng for relevant yrkespraksis og/eller tilleggsutdanning etter § 13. Dersom programplanen fastsetter slike tilleggspoeng må prosentvis andel fastsettes i programplanen.</article><article class="numberedLegalP" data-numerator="3" id="kapittel-1-nummer-9">(3) For opptak til engelskspråklige masterstudier etter forskrift om krav til mastergrad § 3, kan det i programplanen fastsettes at inntil 50&#xa0;% av studieplassene forbeholdes enten utenlandske søkere og/eller norske søkere.</article><article class="numberedLegalP" data-numerator="4" id="kapittel-1-nummer-10">(4) For opptak til forkurs kan det fastsettes egne kvoter i programplanen.</article><article class="numberedLegalP" data-numerator="5" id="kapittel-1-nummer-11">(5) For opptak til masterstudier gis tilbud i kvote for karakterpoeng først. For andre opptak med kvoter hentes tilbud i den minste kvoten først.</article> <article class="defaultP" margin-top="true">Nåværende § 12 blir § 11.</article> <article class="defaultP" margin-top="true">§ 11 nytt fjerde ledd skal lyde:</article><article class="legalP" id="kapittel-1-ledd-21">For oppdragsfinansierte studier kan fakultetet selv fastsette andre rangeringsregler for opptak i program- eller emneplan.</article> <article class="defaultP" margin-top="true">§ 11 nåværende fjerde ledd blir femte ledd, og skal lyde:</article><article class="legalP" id="kapittel-1-ledd-22">Det kan i programplanen fastsettes egne rangeringsregler for opptak i kvote for utenlandske søkere, jf. § 15 tredje ledd, uavhengig av øvrige regler fastsatt etter denne forskriften.</article> <article class="defaultP" margin-top="true">§ 11 nytt sjette ledd skal lyde:</article><article class="legalP" id="kapittel-1-ledd-23">Det kan i programplanen fastsettes at søkere rangeres kun på grunnlag av opptaksprøven til studier der opptaksprøve er et krav for bli kvalifisert for opptak. Rangeringsregler og retningslinjer fastsettes i programplanen.</article> <article class="defaultP" margin-top="true">§ 11 nåværende femte ledd blir nytt syvende ledd.</article> <article class="defaultP" margin-top="true">§ 11 nytt åttende ledd skal lyde:</article><article class="legalP" id="kapittel-1-ledd-24">Dersom det har vist seg umulig å fylle studieplassene på et studium, kan ledige studieplasser etter ordinær søknadsfrist tilbys kvalifiserte søkere uten hensyn til fastsatte rangeringsregler.</article> <article class="defaultP" margin-top="true">Nåværende § 13 blir § 12, og skal lyde:</article><article class="numberedLegalP" data-numerator="1" id="kapittel-1-nummer-12">(1) Det kan gis tilleggspoeng (utdanningspoeng) for relevant utdanning utover det faglige grunnlaget på følgende måte: 0,25 poeng per 30 studiepoeng, maksimalt 1 poeng. Det må framgå av programplanen for det enkelte studium hva som er relevant utdanning.</article><article class="numberedLegalP" data-numerator="2" id="kapittel-1-nummer-13">(2) Det kan gis tilleggspoeng (praksispoeng) for relevant yrkespraksis på følgende måte: 0,25 poeng per halvår i inntil 2 år, maksimalt 1 poeng. Det må framgå av programplanen for det enkelte studium hva som er relevant yrkespraksis. For opptak til erfaringsbaserte masterstudier i samsvar med forskrift om krav til mastergrad § 5 gis tilleggspoeng kun for yrkespraksis utover det faglige grunnlaget. Yrkespraksis må være opparbeidet etter endt grunnutdanning.</article><article class="numberedLegalP" data-numerator="3" id="kapittel-1-nummer-14">(3) Det kan hvis helt spesielle grunner gjør seg gjeldende, fastsettes i programplanen at det gis ytterligere inntil 1 tilleggspoeng (bonuspoeng) for spesiell yrkespraksis, utdanning eller annen aktivitet.</article> <article class="defaultP" margin-top="true">Nåværende § 14 blir § 13, og skal lyde:</article><article class="numberedLegalP" data-numerator="1" id="kapittel-1-nummer-15">(1) Det kan gis tilleggspoeng (utdanningspoeng) for relevant utdanning utover det faglige grunnlaget på følgende måte: 0,25 per 30 studiepoeng, maksimalt 1,5 poeng. Det må framgå av program- eller emneplanen for det enkelte studium hva som er relevant utdanning.</article><article class="numberedLegalP" data-numerator="2" id="kapittel-1-nummer-16">(2) Det kan gis tilleggspoeng (praksispoeng) for relevant yrkespraksis utover det faglige grunnlaget på følgende måte: 0,25 poeng per halvår i inntil 5 år, maksimalt 2,5 poeng. Det må framgå av program- eller emneplanen for det enkelte studium hva som er relevant yrkespraksis. Yrkespraksis må være opparbeidet etter endt grunnutdanning.</article><article class="numberedLegalP" data-numerator="3" id="kapittel-1-nummer-17">(3) Dersom særlige grunner tilsier det, kan øvrige tilleggspoeng fastsettes i program- eller emneplanen.</article> <article class="defaultP" margin-top="true">Nåværende § 15 blir § 14.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-12-14-2033/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2019.</article></section></main></body></html>