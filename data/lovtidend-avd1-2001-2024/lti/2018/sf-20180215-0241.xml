<!DOCTYPE html><html lang="no"><head><title>Forskrift om opptak til praktisk-pedagogisk utdanning (PPU) ved Universitetet i Bergen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-02-15-241</dd><dt class="dokid">DokumentID</dt><dd class="dokid">LTI/forskrift/2018-02-15-241</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-02-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-7</li><li>forskrift/2017-01-06-13/§1-1</li><li>forskrift/2015-12-21-1771</li></ul></dd><dt class="dateOfPublication">Kunngjort</dt><dd class="dateOfPublication">2018-02-20 14:30</dd><dt class="journalNumber">Journalnummer</dt><dd class="journalNumber">2018-0138</dd><dt class="titleShort">Korttittel</dt><dd class="titleShort">Forskrift om opptak til praktisk-pedagogisk utdanning (PPU) ved Universitetet i Bergen</dd><dt class="title">Tittel</dt><dd class="title">Forskrift om opptak til praktisk-pedagogisk utdanning (PPU) ved Universitetet i Bergen</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av universitetsstyret ved Universitetet i Bergen 15. februar 2018 med heimel i lov 1. april 2005 nr. 15 om universiteter og høyskoler (universitets- og høyskoleloven) § 3-7, forskrift 6. januar 2017 nr. 13 om opptak til høgre utdanning § 1-1 fjerde ledd og forskrift 21. desember 2015 nr. 1771 om rammeplan for praktisk-pedagogisk utdanning.</dd><dt class="refid">RefID</dt><dd class="refid">forskrift/2018-02-15-241</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til praktisk-pedagogisk utdanning (PPU) ved Universitetet i Bergen<ul class="tocSubUl"><li>§ 1. Generelt</li><li>§ 2. Språkkrav</li><li>§ 3. Opptakskrav</li><li>§ 4. Rangering i prioritert rekkefølge</li><li>§ 5. Klage</li><li>§ 6. Iverksetjing</li></ul></li></ul></dd></dl></header><main class="documentBody" data-lovdata-URL="LTI/forskrift/2018-02-15-241" id="dokument"><h1>Forskrift om opptak til praktisk-pedagogisk utdanning (PPU) ved Universitetet i Bergen</h1><article class="legalArticle" data-lovdata-URL="LTI/forskrift/2018-02-15-241/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt</span></h2><article class="numberedLegalP" data-numerator="1" id="paragraf-1-nummer-1">(1) Forskrifta gjeld for opptak til praktisk-pedagogisk utdanning heiltid (PPU) og praktisk-pedagogisk utdanning deltid (PPU deltid). I tillegg til forskrifta, er det fastsett nærare retningslinjer for opptak til PPU, som er å finne på UiB sine nettsider.</article><article class="numberedLegalP" data-numerator="2" id="paragraf-1-nummer-2">(2) Opptak til PPU og PPU deltid krev studiekompetanse i samsvar med forskrift 6. januar 2017 nr. 13 om opptak til høgre utdanning.</article><article class="numberedLegalP" data-numerator="3" id="paragraf-1-nummer-3">(3) For opptak til PPU og PPU deltid, er det krav om å legge fram politiattest, jf. kap. 6 i forskrift 6. januar 2017 nr. 13 om opptak til høgre utdanning.</article><article class="numberedLegalP" data-numerator="4" id="paragraf-1-nummer-4">(4) Det blir berre tatt opp studentar med fag som UiB tilbyr fagdidaktikk i og som det er mogleg å skaffe praksisplassar til i skolen. For enkelte fag og fagkombinasjonar vil talet på studieplassar vere avgrensa.</article><article class="numberedLegalP" data-numerator="5" id="paragraf-1-nummer-5">(5) Det kan opprettast spesialkvote for kortare eller lengre tidsperiodar for å oppfylle utdanningspolitiske mål fastsett av UiBs sentrale organ.</article><article class="numberedLegalP" data-numerator="6" id="paragraf-1-nummer-6">(6) UiB fastset for kvart studieår kor mange studentar som skal takast opp til programma, og kor mange som skal takast opp innanfor dei ulike fagområda.</article><article class="numberedLegalP" data-numerator="7" id="paragraf-1-nummer-7">(7) Søknaden om opptak gjeld for heile studiet. Unntaket er søkarar som tidlegare har fullført det første semesteret på PPU eller eitt eller fleire semester på PPU deltid. Desse kan søke seg inn igjen direkte på det påfølgande semesteret, under føresetnad av at studieplanen for PPU eller PPU deltid framleis er kompatibel.</article><article class="numberedLegalP" data-numerator="8" id="paragraf-1-nummer-8">(8) Søknad skjer gjennom Søknadsweb innan den fristen som UiB har fastsett.</article><article class="numberedLegalP" data-numerator="9" id="paragraf-1-nummer-9">(9) Søkar må stadfeste at han/ho tar imot tildelt studieplass innan fristen og møte opp til orienteringsmøtet, for å behalde studieplassen.</article></article><article class="legalArticle" data-lovdata-URL="LTI/forskrift/2018-02-15-241/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Språkkrav</span></h2><article class="legalP" id="paragraf-2-ledd-1">For opptak til PPU og PPU deltid, gjeld språkkrav i norsk i samsvar med § 2-2 i forskrift 6. januar 2017 nr. 13 om opptak til høgre utdanning.</article></article><article class="legalArticle" data-lovdata-URL="LTI/forskrift/2018-02-15-241/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptakskrav</span></h2><article class="numberedLegalP" data-numerator="1" id="paragraf-3-nummer-1">(1) Søkar må ha fullført minst 180 studiepoeng frå universitet eller høgskole. Frå og med opptaket til studieåret 2019/2020 vil dette kravet bli erstatta av krav om mastergrad, jf. § 6 og § 7 i forskrift 21. desember 2015 nr. 1771 om rammeplan for praktisk-pedagogisk utdanning.</article><article class="numberedLegalP" data-numerator="2" id="paragraf-3-nummer-2">(2) Søkar må ha minimum 60 studiepoeng i eitt fag (eittfagsmodellen) eller to fag (tofagsmodellen) som gir grunnlag for tilsetjing på trinn 5–13 i den norske skole og som UiB tilbyr fagdidaktikk i. For skolefaget naturfag er minimumskravet 90 studiepoeng.</article><article class="numberedLegalP" data-numerator="3" id="paragraf-3-nummer-3">(3) Søkar må tilfredsstille fagkrava som blir stilte i det enkelte faget som utgjer opptaksgrunnlaget. Fagkrava blir fastsette av styringsgruppa for lektorutdanninga.</article><article class="numberedLegalP" data-numerator="4" id="paragraf-3-nummer-4">(4) Søkar må ha eit karaktersnitt på minst C i undervisningsfaget/(a) som utgjer opptaksgrunnlaget. Det er ordinære avrundingsreglar som blir brukt ved utrekning av snittet.</article><article class="numberedLegalP" data-numerator="5" id="paragraf-3-nummer-5">(5) Søkar må takke ja til begge faga, dersom han/ho får tilbod på tofagsmodellen av PPU. Søkarar med to fag skal fortrinnsvis følgje tofagsmodellen, men får tilbod om plass på eittfagsmodellen, dersom kapasitet på eit fag eller uvanleg fagkombinasjon hindrar opptak til tofagsmodellen. Moglege fagkombinasjonar på tofagsmodellen blir fastsette og gjort kjente innan 1. mars kvart år.</article></article><article class="legalArticle" data-lovdata-URL="LTI/forskrift/2018-02-15-241/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rangering i prioritert rekkefølge</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Søkarar som er kvalifiserte i to fag som UiB tilbyr fagdidaktikk i, går framfor søkarar med eitt fag.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Fullført grad frå universitet eller høgskole, der høgare grad går framfor lågare grad. Dette gjeld fram til opptaket i 2019.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Karaktersnitt på opptaksgrunnlaget.</article></article></li></ul><article class="legalP" id="paragraf-4-ledd-1">Søkar kan få tildelt tilleggspoeng i tråd med retningslinjer for opptak til PPU.</article></article><article class="legalArticle" data-lovdata-URL="LTI/forskrift/2018-02-15-241/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h2><article class="legalP" id="paragraf-5-ledd-1">Jf. § 28 i forvaltningsloven, kan vedtaket klagast på innan tre veker etter at brev frå UiB er mottatt. Ei ev. klage skal stilast til opptaksinstansen. Dersom klagar ikkje får medhald, blir klaga sendt vidare til den sentrale klagenemnda for endeleg avgjersle.</article></article><article class="legalArticle" data-lovdata-URL="LTI/forskrift/2018-02-15-241/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Iverksetjing</span></h2><article class="legalP" id="paragraf-6-ledd-1">Forskrifta trer i kraft 15. februar 2018. Frå same dato blir reglement om opptak for ettårig praktiskpedagogisk utdanning (PPU) ved Universitetet i Bergen oppheva.</article></article></main></body></html>