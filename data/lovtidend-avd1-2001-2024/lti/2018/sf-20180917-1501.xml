<!DOCTYPE html><html lang="no"><head><title>Forskrift om endring i forskrift om plantevernmidler, forskrift om gebyr i matforvaltningen og forskrift om betaling av gebyrer for særskilte ytelser fra Mattilsynet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-09-17-1501</dd><dt class="dokid">DokumentID</dt><dd class="dokid">LTI/forskrift/2018-09-17-1501</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2018-10-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-05-06-455</li><li>forskrift/2004-01-28-221</li><li>forskrift/2004-02-13-406</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1976-06-11-79/§8a</li><li>lov/2003-12-19-124/§21</li><li>forskrift/2016-06-17-723</li><li>forskrift/2018-05-25-763</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2018-10-02 13:40</dd><dt class="journalNumber">Journalnummer</dt><dd class="journalNumber">2018-0883</dd><dt class="titleShort">Korttittel</dt><dd class="titleShort">Endr. i forskrift om plantevernmidler, forskrift om gebyr i matforvaltningen og forskrift om gebyrer til Mattilsynet</dd><dt class="title">Tittel</dt><dd class="title">Forskrift om endring i forskrift om plantevernmidler, forskrift om gebyr i matforvaltningen og forskrift om betaling av gebyrer for særskilte ytelser fra Mattilsynet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 17. september 2018 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4 og § 8a, lov 19. desember 2003 nr. 124 om matproduksjon og mattrygghet mv. (matloven) § 21, jf. delegeringsvedtak 17. juni 2016 nr. 723, delegeringsvedtak 25. mai 2018 nr. 763 og delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2018-09-17-1501</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om plantevernmidler, forskrift om gebyr i matforvaltningen og forskrift om betaling av gebyrer for særskilte ytelser fra Mattilsynet<ul class="tocSubUl"><li>I<ul class="tocSubUl"><li>§ 8a. Gnagermidler</li><li>§ 9. Myndigheten som utsteder og inndrar autorisasjonsbevis for plantevernmidler mv.</li></ul></li><li>II<ul class="tocSubUl"><li>§ 1. Formål</li><li>§ 2. Virkeområde</li></ul></li><li>III<ul class="tocSubUl"><li>§ 2. Virkeområde</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2018-09-17-1501" id="dokument"><h1>Forskrift om endring i forskrift om plantevernmidler, forskrift om gebyr i matforvaltningen og forskrift om betaling av gebyrer for særskilte ytelser fra Mattilsynet</h1><section class="section" data-name="kapI" id="kapittel-1" data-lovdata-URL="LTI/forskrift/2018-09-17-1501/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. mai 2015 nr. 455 om plantevernmidler gjøres følgende endringer:</article> <article class="defaultP" margin-top="true">Hjemmelsfeltet skal lyde:</article> <article class="defaultP" margin-top="true"><strong>Hjemmel:</strong> Fastsatt av Landbruks- og matdepartementet 6. mai 2015 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 7, § 8, § 9, § 10, § 12, § 17, § 21, § 23 og § 33, jf. delegeringsvedtak 19. desember 2003 nr. 1790 og lov 11. juni 1976 nr. 79 om kontroll med produkter og forbrukertjenester (produktkontrolloven) § 4 første ledd bokstav a, jf. delegeringsvedtak 17. juni 2016 nr. 723.</article> <article class="defaultP" margin-top="true">§ 1 nytt tredje ledd skal lyde:</article><article class="legalP" id="kapittel-1-ledd-2">Forskriftens kapittel III om autorisasjonsbevis gjelder både plantevernmidler og enkelte gnagermidler godkjent etter forskrift 18. april 2017 nr. 480 om biocider.</article> <article class="defaultP" margin-top="true">§ 1 nåværende tredje ledd blir nytt fjerde ledd.</article> <article class="defaultP" margin-top="true">§ 8 fjerde ledd skal lyde:</article><article class="legalP" id="kapittel-1-ledd-3">Fornyelse av autorisasjonsbevis krever ny gjennomføring av teoretisk del av norsk autorisasjonskurs for plantevernmidler med bestått eksamen og det må dokumenteres et fortsatt yrkesmessig behov for autorisasjon.</article> <article class="defaultP" margin-top="true">Ny § 8a skal lyde:</article><article class="futureLegalArticle" data-name="§8a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Gnagermidler</span></span><article class="legalP" id="kapittel-1-foreslåttparagraf-1-ledd-1">Norsk autorisasjonsbevis for plantevernmidler med tilleggsbevis for gnagermidler gir rett til å kjøpe og bruke gnagermidler som er godkjent i produkttype 14 etter forskrift 18. april 2017 nr. 480 om biocider, men bare til bruk i og rundt bygninger på landbrukseiendom som innehaver av autorisasjonsbeviset eier eller leier, og bare dersom slik bruk er angitt på etiketten. For slik bruk gjelder forskrift 21. desember 2000 nr. 1406 om skadedyrbekjempelse.</article><article class="legalP" id="kapittel-1-foreslåttparagraf-1-ledd-2">Tilleggsbevis for gnagermidler gis etter gjennomført kurs i gnagerbekjempelse med bestått eksamen. Beviset er gyldig i ti år, og fornyelse krever ny gjennomføring av kurset.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Myndigheten som utsteder og inndrar autorisasjonsbevis for plantevernmidler mv.</span></span><article class="legalP" id="kapittel-1-foreslåttparagraf-2-ledd-1">Mattilsynet fatter enkeltvedtak om autorisasjonsbevis for plantevernmidler etter § 8 og tilleggsbevis for gnagermidler etter § 8a i denne forskriften.</article><article class="legalP" id="kapittel-1-foreslåttparagraf-2-ledd-2">Mattilsynet kan delegere myndighet til å holde eksamen og utstede autorisasjonsbevis for plantevernmidler, herunder å sørge for at det arrangeres autorisasjonskurs, til kommunen og fylkesmannen. Tilsvarende gjelder tilleggsbevis for gnagermidler.</article><article class="legalP" id="kapittel-1-foreslåttparagraf-2-ledd-3">Mattilsynet ved hovedkontoret er klageinstans når vedtak om autorisasjonsbevis er truffet i henhold til første ledd.</article><article class="legalP" id="kapittel-1-foreslåttparagraf-2-ledd-4">Mattilsynet kan fatte vedtak om inndragelse av autorisasjonsbevis.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-09-17-1501/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 28. januar 2004 nr. 221 om gebyr i matforvaltningen gjøres følgende endringer:</article> <article class="defaultP" margin-top="true">Hjemmelsfeltet skal lyde:</article> <article class="defaultP" margin-top="true"><strong>Hjemmel:</strong> Fastsatt av Fiskeridepartementet (nå Fiskeri- og kystdepartementet), Helsedepartementet (nå Helse- og omsorgsdepartementet) og Landbruksdepartementet (nå Landbruks- og matdepartementet) 28. januar 2004 med hjemmel i lov 19. desember 2003 nr. 124 om matproduksjon og mattrygghet mv. (matloven) § 21, jf. delegeringsvedtak 19. desember 2003 nr. 1790, lov 19. juni 2009 nr. 97 om dyrevelferd § 29, jf. delegeringsvedtak 11. juni 2010 nr. 814, lov 15. juni 2001 nr. 75 om veterinærer og annet dyrehelsepersonell § 37a, jf. delegeringsvedtak 23. januar 2004 nr. 190, lov 4. desember 1992 nr. 130 om husdyravl § 6a, jf. delegeringsvedtak 23. januar 2004 nr. 191, lov 11. juni 1976 nr. 79 om kontroll med produkter og forbrukertjenester (produktkontrolloven) § 8a, jf. delegeringsvedtak 25. mai 2018 nr. 763 og Stortingets budsjettvedtak.</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-2-foreslåttparagraf-1-ledd-1">Formålet med denne forskriften er å fastsette gebyr til dekning av kostnader i forbindelse med særskilte ytelser fra Mattilsynet og ytterligere offentlig kontroll.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-2-foreslåttparagraf-2-ledd-1">Forskriften fastsetter gebyr for særskilte ytelser i henhold til matlov, dyrevelferdslov, dyrehelsepersonellov, husdyravlslov, produktkontrollov og forskrifter gitt med hjemmel i disse lovene og gebyr for ytterligere offentlig kontroll i henhold til forordning (EF) nr. 882/2004.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2018-09-17-1501/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 13. februar 2004 nr. 406 om betaling av gebyrer for særskilte ytelser fra Mattilsynet gjøres følgende endringer:</article> <article class="defaultP" margin-top="true">Hjemmelsfeltet, punktet som heter tilføyd hjemmel, skal lyde:</article> <article class="defaultP" margin-top="true"><strong>Tilføyd hjemmel:</strong> Delegeringsvedtak 5. mai 2004 nr. 884, forskrift 28. januar 2004 nr. 221 om avgifter og gebyr i matforvaltningen § 13 og lov 11. juni 1976 nr. 79 om kontroll med produkter og forbrukertjenester (produktkontrolloven) § 8a, jf. delegeringsvedtak 25. mai 2018 nr. 763 og delegeringsvedtak 17. september 2018 nr. 1473.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-3-foreslåttparagraf-1-ledd-1">Denne forskrift fastsetter gebyr for særskilte ytelser i henhold til matloven, dyrevelferdsloven, dyrehelsepersonelloven, husdyravlsloven og produktkontrolloven og forskrifter gitt med hjemmel i disse lovene.</article></article> <article class="defaultP" margin-top="true">I vedlegg 1 settes følgende rad inn i tabellen i kapittel I. «Gebyrer for særskilte ytelser fra Mattilsynet, jf. § 4», under raden som gjelder «Avvikling av eksamen/utstedelse av autorisasjonsbevis» mv.: <table><tbody><tr><td data-text-align="left" data-vertical-align="top">Avvikling av eksamen/utstedelse av tilleggsautorisasjon for kjøp og bruk av gnagermidler<sup class="footnotereference" data-footnotereferencevalue="3">3</sup> Kurs i regi av Fylkesmann/kommune</td><td data-text-align="right" data-vertical-align="top">210</td><td data-text-align="center" data-vertical-align="top">–</td></tr></tbody></table></article></section><section class="section" data-name="kapIV" id="kapittel-4" data-lovdata-URL="LTI/forskrift/2018-09-17-1501/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene trer i kraft 15. oktober 2018.</article></section></main></body></html>