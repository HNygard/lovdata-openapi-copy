<!DOCTYPE html><html lang="no"><head><title>Forskrift om godkjente (reinavla) avlsdyr av sau og geit</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-01-25-103</dd><dt class="dokid">DokumentID</dt><dd class="dokid">LTI/forskrift/2018-01-25-103</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2018-01-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-130/§1</li><li>lov/1992-12-04-130/§2</li><li>lov/1992-12-04-130/§3</li><li>lov/1992-12-04-130/§4</li></ul></dd><dt class="dateOfPublication">Kunngjort</dt><dd class="dateOfPublication">2018-01-29 15:10</dd><dt class="journalNumber">Journalnummer</dt><dd class="journalNumber">2018-0062</dd><dt class="titleShort">Korttittel</dt><dd class="titleShort">Forskrift om godkjente avlsdyr av sau og geit</dd><dt class="title">Tittel</dt><dd class="title">Forskrift om godkjente (reinavla) avlsdyr av sau og geit</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 25. januar 2018 med hjemmel i lov 4. desember 1992 nr. 130 om husdyravl § 1, § 2, § 3 og § 4. <br /> <strong>EØS-henvisninger:</strong> EØS-avtalen vedlegg I kap. I del 2.1 nr. 3 (direktiv 89/361/EØF endret ved direktiv 2008/73/EF som endret ved vedtak 2009/436/EF), nr. 16 (vedtak 90/254/EØF), nr. 18 (vedtak 90/256/EØF), nr. 19 (vedtak 90/257/EØF) og nr. 20 (vedtak 90/258/EØF).</dd><dt class="refid">RefID</dt><dd class="refid">forskrift/2018-01-25-103</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godkjente (reinavla) avlsdyr av sau og geit<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Offentlig godkjenning</li><li>§ 5. Oppsamlingsstasjon</li><li>§ 6. Testing</li><li>§ 7. Godkjenning og registrering av avlsdyr</li><li>§ 8. Avstamnings- og identifikasjonssertifikat</li><li>§ 9. Krav til registerføring ved innførsel fra tredjeland</li><li>§ 10. Krav til dokumentasjon m.m. ved innførsel fra tredjeland</li><li>§ 11. Utgifter</li><li>§ 12. Opplysning</li><li>§ 13. Tilsyn og vedtak</li><li>§ 14. Dispensasjon</li><li>§ 15. Klageadgang</li><li>§ 16. Straff</li><li>§ 17. Ikrafttreden</li><li>Vedlegg 1. Vilkår for offentlig godkjenning av instanser som fører eller oppretter dyreregister (stambøker) over godkjente (reinavla) avlsdyr av sau og geit</li><li>Vedlegg 2. Metoder til utregning av den genetiske verdien til aktuelle (reinavla) avlsdyr av sau og geit</li><li>Vedlegg 3. Krav til sau og geit ved innføring i dyreregister (stambøker)</li><li>Vedlegg 4 og 5</li></ul></li></ul></dd></dl></header><main class="documentBody" data-lovdata-URL="LTI/forskrift/2018-01-25-103" id="dokument"><h1>Forskrift om godkjente (reinavla) avlsdyr av sau og geit</h1><article class="legalArticle" data-lovdata-URL="LTI/forskrift/2018-01-25-103/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å sikre forsvarlig avl på reinavla dyr av sau og geit.</article></article><article class="legalArticle" data-lovdata-URL="LTI/forskrift/2018-01-25-103/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder alle dyr av reinavla sau og geit som skal nyttes til avl.</article><article class="legalP" id="paragraf-2-ledd-2">Innførsel av dyr, sæd, egg og embryo til teknisk og vitenskapelige forsøk utført under kontroll av myndighetene, reguleres ikke av denne forskrift.</article></article><article class="legalArticle" data-lovdata-URL="LTI/forskrift/2018-01-25-103/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="defaultP"><i>Godkjent (reinavla) avlsdyr:</i> Et individ av sau eller geit som har foreldre og besteforeldre innført eller registrert i et dyreregister (stambok) omtalt i vedlegg 3 for vedkommende avlspopulasjon (rase) og som selv enten er innført eller er registrert og kan ventes å bli innført i dette registeret.</article><article class="defaultP"><i>Dyreregister (stambok):</i> Ei bok, en database, kartotek eller annen databærer, som blir ført av en instans som er offentlig godkjent i det land i EØS der instansen er opprettet, og der godkjente (reinavla) avlsdyr av en bestemt avlspopulasjon (rase) blir innført eller registrert med opplysning om avstamningen til dyret.</article><article class="defaultP"><i>Tredjeland:</i> Et land som ikke er medlem av EØS.</article><article class="defaultP"><i>Instans:</i> Alle organisasjoner, avlsorganisasjoner, avlslag, private foretak eller offentlig myndighet som er godkjent til å føre stambok eller register for berørte raser av sau og geit.</article></article><article class="legalArticle" data-lovdata-URL="LTI/forskrift/2018-01-25-103/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Offentlig godkjenning</span></h2><article class="legalP" id="paragraf-4-ledd-1">For å bli offentlig godkjent, må instanser med hovedkontor i Norge som fører eller oppretter dyreregister, fastsetter regler for registrering av yteevne, vurderer avlsverdien til renrasede dyr av sau og geit og offentliggjør resultater, søke Mattilsynet om dette.</article><article class="legalP" id="paragraf-4-ledd-2">For å bli godkjent må den aktuelle instans oppfylle vilkårene i vedlegg 1. Godkjenningen gis uavhengig av hvilken avlspopulasjon eller populasjoner som blir registerført.</article><article class="legalP" id="paragraf-4-ledd-3">Mattilsynet kan avslå godkjenning av en instans dersom det allerede finnes en godkjent instans for den aktuelle avlspopulasjonen og Mattilsynet finner at godkjenning av en ny instans vil utgjøre en fare for bevaring av avlspopulasjonen eller for gjennomføring av avlsprogrammet til den eksisterende instans.</article><article class="legalP" id="paragraf-4-ledd-4">Mattilsynet kan tilbakekalle godkjenning dersom vilkårene for godkjenningen ikke blir overholdt.</article></article><article class="legalArticle" data-lovdata-URL="LTI/forskrift/2018-01-25-103/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppsamlingsstasjon</span></h2><article class="legalP" id="paragraf-5-ledd-1">Stasjon som samler opp, behandler og lagrer sæd, egg og embryoer, skal være godkjent av Mattilsynet.</article></article><article class="legalArticle" data-lovdata-URL="LTI/forskrift/2018-01-25-103/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Testing</span></h2><article class="legalP" id="paragraf-6-ledd-1">Offentlig godkjente instanser skal i forbindelse med testing av den genetiske verdien til avlsdyr benytte metoder som er i samsvar med vedlegg 2. Instansene skal i forbindelse med offentlig godkjenning i henhold til § 4, redegjøre overfor Mattilsynet for registreringsmetode, modell for beskrivelse av yteevne, statistisk analysemetode og genetiske parametre som er benyttet for hver egenskap som er vurdert.</article></article><article class="legalArticle" data-lovdata-URL="LTI/forskrift/2018-01-25-103/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Godkjenning og registrering av avlsdyr</span></h2><article class="legalP" id="paragraf-7-ledd-1">For å bli godkjent som avlsdyr, må søyer eller geiter oppfylle kravene i vedlegg 3.</article><article class="legalP" id="paragraf-7-ledd-2">For å bli godkjent for naturlig paring, må væren eller bukken oppfylle kravene i vedlegg 3.</article><article class="legalP" id="paragraf-7-ledd-3">Aktuelle værer og bukker kan testes av offentlig godkjente instanser, jf. § 4.</article><article class="legalP" id="paragraf-7-ledd-4">En offentlig godkjent instans kan vedta at bare testede værer og bukker kan godkjennes til kunstig sædoverføring.</article><article class="legalP" id="paragraf-7-ledd-5">Godkjente avlsdyr av sau og geit, skal etter søknad innføres eller registreres i dyreregisteret til vedkommende offentlig godkjente instans her i landet. Innføring eller registrering skal skje i henhold til vedlegg 3.</article></article><article class="legalArticle" data-lovdata-URL="LTI/forskrift/2018-01-25-103/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Avstamnings- og identifikasjonssertifikat</span></h2><article class="legalP" id="paragraf-8-ledd-1">Godkjent instans skal på oppfordring utarbeide avstamningssertifikat eller stamtavle for aktuelt dyr som dokumentasjon for at dyret med avstamning er registerført for vedkommende avlspopulasjon.</article><article class="legalP" id="paragraf-8-ledd-2">Godkjent instans har til enhver tid rett til å foreta kontroll av dyr som det er framsatt ønske om avstamningssertifikat eller stamtavle for.</article><article class="legalP" id="paragraf-8-ledd-3">Avlsdyr skal ved innførsel til Norge fra land i EØS og ved utførsel fra Norge til land i EØS være innført eller registrert i dyreregister ført av instans som er godkjent av vedkommende lands kompetente myndighet og oppført på liste offentliggjort av offentlig myndighet i vedkommende land. Sæd, egg og embryoer skal stamme fra dyr nevnt i første punktum. De nevnte dyr og avlsmateriale skal følges av et avstamnings- og identifikasjonssertifikat i samsvar med vedlegg 4 (4a–4e).</article><article class="legalP" id="paragraf-8-ledd-4">Dersom det er flere enn ett egg, eventuelt embryo i hvert strå, skal det være tydelig angitt. I tillegg skal alle eggene stamme fra samme mordyr og alle embryoene fra samme mordyr og fardyr når det er flere enn ett embryo pr. strå.</article><article class="legalP" id="paragraf-8-ledd-5">I stedet for å bruke sertifikatene som er gjengitt i vedlegg 4 (4a–4e), kan de samme opplysningene tas med i dokumenter som følger med dyrene, sæden, eggene og embryoene. I slike tilfeller skal myndighetene ved følgende formulering bekrefte at de fastsatte opplysningene er tatt med i nevnte dokumenter:<ul class="defaultList"><li><article class="listArticle" id="paragraf-8-ledd-5-punkt-1"><article class="legalP" id="paragraf-8-ledd-5-punkt-1-ledd-1">«Undertegnede bekrefter at disse dokumenter inneholder opplysningene nevnt i vedleggene 4a–4e i forskrift om godkjente (reinavla) dyr av sau og geit.»</article></article></li></ul></article><article class="legalP" id="paragraf-8-ledd-6">Levende dyr, sæd, egg og embryo som skal innføres til Norge, skal gjennomgå kontroll i henhold til forskrift om tilsyn og kontroll ved innførsel og utførsel av levende dyr, annet avlsmateriale og animalsk avfall. Denne kontrollen omfatter også den avlsmessige dokumentasjonen som følger dyrene. Alle sertifikater skal derfor framlegges på innførselstidspunktet.</article></article><article class="legalArticle" data-lovdata-URL="LTI/forskrift/2018-01-25-103/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til registerføring ved innførsel fra tredjeland</span></h2><article class="legalP" id="paragraf-9-ledd-1">Avlsdyr som kommer fra tredjeland, skal være innført eller registrert i dyreregister ført av instans som er godkjent av vedkommende lands kompetent myndighet og oppført på en liste som er offentliggjort av Europakommisjonen. Sæd, egg og embryo som kommer fra tredjeland skal stamme fra dyr nevnt i første punktum.</article></article><article class="legalArticle" data-lovdata-URL="LTI/forskrift/2018-01-25-103/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Krav til dokumentasjon m.m. ved innførsel fra tredjeland</span></h2><article class="legalP" id="paragraf-10-ledd-1">Det kan bare importeres dyr, sæd, egg og embryo etter dyr som oppfyller kravene i § 7, og som følges av godkjente avstamnings- og identifikasjonssertifikater samt supplerende sertifikat for drektige dyr og egne sertifikater for import av sæd etter ikke-testede værer eller bukker i henhold til vedlegg 5 (5a–5g).</article><article class="legalP" id="paragraf-10-ledd-2">I stedet for å bruke sertifikatene som er gjengitt i vedlegg 5 (5a–5g), kan de samme opplysningene tas med i dokumenter som følger med dyrene, sæden, eggene og embryoene. I slike tilfeller skal myndighetene ved følgende formulering bekrefte at de fastsatte opplysningene er tatt med i nevnte dokumenter:<ul class="defaultList"><li><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">«Undertegnede bekrefter at disse dokumenter inneholder opplysningene nevnt i vedleggene 5a–5g i forskrift om godkjente (reinavla) dyr av sau og geit.»</article></article></li></ul></article><article class="legalP" id="paragraf-10-ledd-3">Det kan bare importeres sæd etter dyr som har gjennomgått kontroll og individgransking og fått vurdert avlsverdien.</article><article class="legalP" id="paragraf-10-ledd-4">Dersom sæd kommer fra et dyr som ikke har vært gjenstand for kontroll av ytelsesevne og vurdering av avlsverdi på grunnlag av de prinsipper som er fastsatt i vedlegg 2, kan den importeres bare i de mengder som er nødvendig for at godkjente instanser skal kunne gjennomføre offentlige tester.</article><article class="legalP" id="paragraf-10-ledd-5">Levende dyr, sæd, egg og embryo som importeres fra tredjeland skal gjennomgå en veterinær grensekontroll i henhold til forskrift om tilsyn og kontroll ved innførsel og utførsel av levende dyr, annet avlsmateriale og animalsk avfall. Denne kontrollen omfatter også den avlsmessige dokumentasjonen som følger dyrene. Alle sertifikater skal derfor framlegges på innførselstidspunktet.</article></article><article class="legalArticle" data-lovdata-URL="LTI/forskrift/2018-01-25-103/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Utgifter</span></h2><article class="legalP" id="paragraf-11-ledd-1">Det offentlige svarer ikke for omkostninger i samband med innføring eller registrering i dyreregister og utfylling av avstamningssertifikat eller stamtavler. Det kan ikke pålegges særavgift for innføring eller registrering i dyreregister av godkjente avlsdyr som allerede er innført eller registrert i et dyreregister som blir ført av en godkjent instans i et annet land i EØS.</article></article><article class="legalArticle" data-lovdata-URL="LTI/forskrift/2018-01-25-103/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Opplysning</span></h2><article class="legalP" id="paragraf-12-ledd-1">Mattilsynet skal gis adgang til alle opplysninger som kommer fram ved testing av avlsdyr, jf. § 6 i denne forskriften. De endelige resultatene av testingen, skal være offentlig tilgjengelige.</article></article><article class="legalArticle" data-lovdata-URL="LTI/forskrift/2018-01-25-103/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn og vedtak</span></h2><article class="legalP" id="paragraf-13-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften blir oppfylt. Offentlig godkjente instanser skal stille alle nødvendige opplysninger til disposisjon for Mattilsynet i forbindelse med tilsynet.</article></article><article class="legalArticle" data-lovdata-URL="LTI/forskrift/2018-01-25-103/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjon</span></h2><article class="legalP" id="paragraf-14-ledd-1">Landbruks- og matdepartementet kan i særlige tilfelle gi dispensasjon fra bestemmelsene fastsatt i forskriften.</article></article><article class="legalArticle" data-lovdata-URL="LTI/forskrift/2018-01-25-103/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Klageadgang</span></h2><article class="legalP" id="paragraf-15-ledd-1">Vedtak som er fattet i medhold av forskriften, gir klagerett i medhold av forvaltningsloven av 10. februar 1967, kap. VI. Klagefristen er 3 uker fra det tidspunktet underretning om vedtaket er kommet fram. Klagen sendes til det forvaltningsorgan som har fattet vedtaket.</article></article><article class="legalArticle" data-lovdata-URL="LTI/forskrift/2018-01-25-103/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h2><article class="legalP" id="paragraf-16-ledd-1">Den som forsettlig overtrer eller medvirker til overtredelse av bestemmelser gitt i denne forskrift, straffes med bøter eller med fengsel i inntil tre måneder.</article></article><article class="legalArticle" data-lovdata-URL="LTI/forskrift/2018-01-25-103/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttreden</span></h2><article class="legalP" id="paragraf-17-ledd-1">Forskriften trer i kraft straks.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2018-01-25-103/KAPITTEL_1"><h2>Vedlegg 1. Vilkår for offentlig godkjenning av instanser som fører eller oppretter dyreregister (stambøker) over godkjente (reinavla) avlsdyr av sau og geit</h2><article class="legalP" id="kapittel-1-ledd-1">For å få offentlig godkjenning, må instanser som fører eller oppretter dyreregister (stambøker)<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">ha status som juridisk person,</article></article></li><li data-li-identifier="2)" data-name="2)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">overfor Mattilsynet dokumentere <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-1-ledd-1">effektiviteten av sin virksomhet,</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-2-ledd-1">sin evne til å utøve den nødvendige kontrollen med føring av dyreregister,</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-2-ledd-1-punkt-3"><article class="legalP" id="kapittel-1-ledd-1-punkt-2-ledd-1-punkt-3-ledd-1">at de har tilstrekkelig mange dyr til å kunne gjennomføre et reelt foredlingsprogram eller i gitt tilfelle å kunne sikre bevaring av dyrematerialet (rasen) når det blir sett som nødvendig,</article></article></li><li data-li-identifier="d)" data-name="d)"><article class="listArticle" id="kapittel-1-ledd-1-punkt-2-ledd-1-punkt-4"><article class="legalP" id="kapittel-1-ledd-1-punkt-2-ledd-1-punkt-4-ledd-1">at de er i stand til å framskaffe og utnytte de opplysningene om dyrenes prestasjoner som er nødvendige for gjennomføring av avlsprogrammet for bedring eller bevaring av populasjonen,</article></article></li></ul></article></article></li><li data-li-identifier="3)" data-name="3)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">ha tekniske regler som omfatter <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-3-ledd-1-punkt-1"><article class="legalP" id="kapittel-1-ledd-1-punkt-3-ledd-1-punkt-1-ledd-1">bestemmelser om kjennetegn for avlspopulasjonen eller populasjonene,</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-3-ledd-1-punkt-2"><article class="legalP" id="kapittel-1-ledd-1-punkt-3-ledd-1-punkt-2-ledd-1">et identifikasjonssystem for dyrene,</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-3-ledd-1-punkt-3"><article class="legalP" id="kapittel-1-ledd-1-punkt-3-ledd-1-punkt-3-ledd-1">et registreringssystem for avstamning,</article></article></li><li data-li-identifier="d)" data-name="d)"><article class="listArticle" id="kapittel-1-ledd-1-punkt-3-ledd-1-punkt-4"><article class="legalP" id="kapittel-1-ledd-1-punkt-3-ledd-1-punkt-4-ledd-1">en definisjon av avlsmål,</article></article></li><li data-li-identifier="e)" data-name="e)"><article class="listArticle" id="kapittel-1-ledd-1-punkt-3-ledd-1-punkt-5"><article class="legalP" id="kapittel-1-ledd-1-punkt-3-ledd-1-punkt-5-ledd-1">et system for vurdering av avlsverdi på grunnlag av prestasjonene til dyrene,</article></article></li><li data-li-identifier="f)" data-name="f)"><article class="listArticle" id="kapittel-1-ledd-1-punkt-3-ledd-1-punkt-6"><article class="legalP" id="kapittel-1-ledd-1-punkt-3-ledd-1-punkt-6-ledd-1">inndeling av dyreregisteret i flere avsnitt dersom det er ulike vilkår for inntak av dyr i registeret, eller dersom det er ulike framgangsmåter ved klassifisering av dyr som blir innført i registeret, og</article></article></li></ul></article></article></li><li data-li-identifier="4)" data-name="4)"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">ha vedtekter som spesielt fastslår at det ikke må forekomme forskjellsbehandling av medlemmene.</article></article></li></ul></article></section><section class="section" data-name="vedlegg2" id="kapittel-2" data-lovdata-URL="LTI/forskrift/2018-01-25-103/KAPITTEL_2"><h2>Vedlegg 2. Metoder til utregning av den genetiske verdien til aktuelle (reinavla) avlsdyr av sau og geit</h2><article class="legalP" id="kapittel-2-ledd-1">Den genetiske verdien (avlsverdien) til et individ av sau og geit kan regnes ut ved hjelp av følgende metoder eller kombinasjoner av disse.</article> <article class="defaultP" margin-top="true">I. <i>Individprøver</i><ul class="defaultList"><li data-li-identifier="1)" data-name="1)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1"><i>Individprøver på en stasjon</i> <ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-1-ledd-1-punkt-1"><article class="legalP" id="kapittel-2-ledd-1-punkt-1-ledd-1-punkt-1-ledd-1">Det skal opplyses om navnet på det kontoret eller den faginstansen som er ansvarlig for stasjonen, og navnet på det kontoret eller den faginstansen som står for utregning og offentliggjøring av resultat.</article></article></li><li data-li-identifier="b)" data-name="b)"><article class="listArticle" id="kapittel-2-ledd-1-punkt-1-ledd-1-punkt-2"><article class="legalP" id="kapittel-2-ledd-1-punkt-1-ledd-1-punkt-2-ledd-1">Det skal legges fram opplysning om planen for testingen og dyretallet som inngår i testingen.</article></article></li><li data-li-identifier="c)" data-name="c)"><article class="listArticle" id="kapittel-2-ledd-1-punkt-1-ledd-1-punkt-3"><article class="legalP" id="kapittel-2-ledd-1-punkt-1-ledd-1-punkt-3-ledd-1">Følgende opplysninger skal gis: <ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-1-ledd-1-punkt-3-ledd-1-punkt-1"><article class="legalP" id="kapittel-2-ledd-1-punkt-1-ledd-1-punkt-3-ledd-1-punkt-1-ledd-1">vilkår for opptak på stasjonen, især maksimumsalder på det unge dyret og vekten ved testingens begynnelse, og antall dyr ved testen,</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-1-ledd-1-punkt-3-ledd-1-punkt-2"><article class="legalP" id="kapittel-2-ledd-1-punkt-1-ledd-1-punkt-3-ledd-1-punkt-2-ledd-1">lengde av tilpassingsperiode og testingsperiode eller sluttvekt på stasjonen og</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-1-ledd-1-punkt-3-ledd-1-punkt-3"><article class="legalP" id="kapittel-2-ledd-1-punkt-1-ledd-1-punkt-3-ledd-1-punkt-3-ledd-1">fôrplan og fôringssystem.</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-2-ledd-1-punkt-1-ledd-1-punkt-4"><article class="legalP" id="kapittel-2-ledd-1-punkt-1-ledd-1-punkt-4-ledd-1">De registrerte egenskaper (for eksempel tilvekst, fôropptak, uttrykk for kroppssammensetning, mjølkeproduksjon, mjølkens sammensetning, ullproduksjon, ullens kvalitet og andre relevante opplysninger) skal oppgis.</article></article></li><li data-li-identifier="e)" data-name="e)"><article class="listArticle" id="kapittel-2-ledd-1-punkt-1-ledd-1-punkt-5"><article class="legalP" id="kapittel-2-ledd-1-punkt-1-ledd-1-punkt-5-ledd-1">Avlsverdien for de testede dyrene skal uttrykkes som en samlet avlsverdi eller som en samtidig sammenligning for hver egenskap.</article></article></li></ul></article></article></li><li data-li-identifier="2)" data-name="2)"><article class="listArticle" id="kapittel-2-ledd-1-punkt-2"><span class="miscHeadline"><i>Individprøver i buskapen</i></span><article class="legalP" id="kapittel-2-ledd-1-punkt-2-ledd-1">Individprøver kan utføres utenfor en stasjon, forutsatt at en avlsverdi kan beregnes ved avslutning av testingen på grunnlag av godkjente prinsipp for avlsvurdering.</article></article></li></ul></article> <article class="defaultP" margin-top="true">II. <i>Mjølkekontroll og vurdering av hunndyrenes avlsverdi for mjølkeproduksjonsegenskaper</i><ul class="defaultList"><li data-li-identifier="1)" data-name="1)"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">Det skal opplyses om navnet på den organisasjonen som er ansvarlig for kontrollen og om navnet på det kontoret eller den faginstansen som står for utregning og offentliggjøring av resultat.</article></article></li><li data-li-identifier="2)" data-name="2)"><article class="listArticle" id="kapittel-2-ledd-1-punkt-4"><article class="legalP" id="kapittel-2-ledd-1-punkt-4-ledd-1">Reglene for kontrollen skal legges fram.</article></article></li><li data-li-identifier="3)" data-name="3)"><article class="listArticle" id="kapittel-2-ledd-1-punkt-5"><article class="legalP" id="kapittel-2-ledd-1-punkt-5-ledd-1">Avdråttsdata som blir brukt ved vurdering av hunndyrenes avlsverdi, skal registreres etter et offisielt system for produksjonskontroll i samsvar med de normene som er satt av International Committee for Animal Recording. (For eksempel mjølkeproduksjon, mjølkens sammensetning og andre aktuelle opplysninger.)</article></article></li><li data-li-identifier="4)" data-name="4)"><article class="listArticle" id="kapittel-2-ledd-1-punkt-6"><article class="legalP" id="kapittel-2-ledd-1-punkt-6-ledd-1">De avdråttsdata som blir brukt til vurdering av hunndyrenes avlsverdi, skal <ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-6-ledd-1-punkt-1"><article class="legalP" id="kapittel-2-ledd-1-punkt-6-ledd-1-punkt-1-ledd-1">dekke en laktasjonslengde som svarer til normene satt av International Committee for Animal Recording,</article></article></li><li data-li-identifier="b)" data-name="b)"><article class="listArticle" id="kapittel-2-ledd-1-punkt-6-ledd-1-punkt-2"><article class="legalP" id="kapittel-2-ledd-1-punkt-6-ledd-1-punkt-2-ledd-1">korrigeres med relevante metoder slik at alle vesentlige miljøpåvirkninger blir tatt hensyn til.</article></article></li></ul></article></article></li><li data-li-identifier="5)" data-name="5)"><article class="listArticle" id="kapittel-2-ledd-1-punkt-7"><article class="legalP" id="kapittel-2-ledd-1-punkt-7-ledd-1">Metoden som blir nyttet til vurdering av avlsverdien, skal være objektiv og i samsvar med godkjente prinsipp for avlsvurdering. Avlsverdien til de kontrollerte dyrene skal uttrykkes som en ventet avviks- eller avlsverdi med tilhørende presisjonsverdi for de registrerte egenskapene.</article></article></li><li data-li-identifier="6)" data-name="6)"><article class="listArticle" id="kapittel-2-ledd-1-punkt-8"><article class="legalP" id="kapittel-2-ledd-1-punkt-8-ledd-1">Metoden som blir brukt skal være detaljert redegjort for, eller det skal gis referanse til den.</article></article></li></ul></article> <article class="defaultP" margin-top="true">III. <i>Avkomsgranskinger og/eller søsken-/slektningeprøver</i><ul class="defaultList"><li data-li-identifier="1)" data-name="1)"><article class="listArticle" id="kapittel-2-ledd-1-punkt-9"><article class="legalP" id="kapittel-2-ledd-1-punkt-9-ledd-1">Det skal opplyses om navnet på det kontoret eller den faginstansen som er ansvarlig for utprøvingen, og om navnet på det kontoret eller den faginstansen som står for utregning og offentliggjøring av resultat.</article></article></li><li data-li-identifier="2)" data-name="2)"><article class="listArticle" id="kapittel-2-ledd-1-punkt-10"><article class="legalP" id="kapittel-2-ledd-1-punkt-10-ledd-1">Avlsverdien til dyrene skal regnes ut på grunnlag av egenskapene til et passende antall avkom/slektninger, ut fra: <ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-10-ledd-1-punkt-1"><article class="legalP" id="kapittel-2-ledd-1-punkt-10-ledd-1-punkt-1-ledd-1">Kjøttproduksjonsegenskaper: <ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-10-ledd-1-punkt-1-ledd-1-punkt-1"><article class="legalP" id="kapittel-2-ledd-1-punkt-10-ledd-1-punkt-1-ledd-1-punkt-1-ledd-1">granskingsmetoden skal være detaljert redegjort for, eller det skal gis referanse til den,</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-10-ledd-1-punkt-1-ledd-1-punkt-2"><article class="legalP" id="kapittel-2-ledd-1-punkt-10-ledd-1-punkt-1-ledd-1-punkt-2-ledd-1">avkom og/eller søsken/slektninger må ikke velges ut eller behandles selektivt,</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-10-ledd-1-punkt-1-ledd-1-punkt-3"><article class="legalP" id="kapittel-2-ledd-1-punkt-10-ledd-1-punkt-1-ledd-1-punkt-3-ledd-1">tre typer avkomsprøver og/eller søsken-/slektningegranskinger blir godkjent: <ul class="defaultList"><li data-li-identifier="i)" data-name="i)"><article class="listArticle" id="kapittel-2-ledd-1-punkt-10-ledd-1-punkt-1-ledd-1-punkt-3-ledd-1-punkt-1"><article class="legalP" id="kapittel-2-ledd-1-punkt-10-ledd-1-punkt-1-ledd-1-punkt-3-ledd-1-punkt-1-ledd-1">sentral gransking på en stasjon for testing av avkom og/eller søsken/slektninger,</article></article></li><li data-li-identifier="ii)" data-name="ii)"><article class="listArticle" id="kapittel-2-ledd-1-punkt-10-ledd-1-punkt-1-ledd-1-punkt-3-ledd-1-punkt-2"><article class="legalP" id="kapittel-2-ledd-1-punkt-10-ledd-1-punkt-1-ledd-1-punkt-3-ledd-1-punkt-2-ledd-1">planlagt gransking på gardsbruk. Avkom og/eller søsken/slektninger bør være fordelt på buskaper på en slik måte at det kan bli foretatt en pålitelig sammenligning av avlsdyrene,</article></article></li><li data-li-identifier="iii)" data-name="iii)"><article class="listArticle" id="kapittel-2-ledd-1-punkt-10-ledd-1-punkt-1-ledd-1-punkt-3-ledd-1-punkt-3"><article class="legalP" id="kapittel-2-ledd-1-punkt-10-ledd-1-punkt-1-ledd-1-punkt-3-ledd-1-punkt-3-ledd-1">opplysninger innsamlet fra slakteri om identifiserte slakteskrotter av avkom og/eller søsken/slektninger.</article></article></li></ul></article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-2-ledd-1-punkt-10-ledd-1-punkt-2"><article class="legalP" id="kapittel-2-ledd-1-punkt-10-ledd-1-punkt-2-ledd-1">Mjølkeproduksjonsegenskaper: <ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-10-ledd-1-punkt-2-ledd-1-punkt-1"><article class="legalP" id="kapittel-2-ledd-1-punkt-10-ledd-1-punkt-2-ledd-1-punkt-1-ledd-1">granskingsmetoden skal være redegjort for i detalj,</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-10-ledd-1-punkt-2-ledd-1-punkt-2"><article class="legalP" id="kapittel-2-ledd-1-punkt-10-ledd-1-punkt-2-ledd-1-punkt-2-ledd-1">hunndyrene må ikke være selekterte eller behandles selektivt og</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-10-ledd-1-punkt-2-ledd-1-punkt-3"><article class="legalP" id="kapittel-2-ledd-1-punkt-10-ledd-1-punkt-2-ledd-1-punkt-3-ledd-1">mjølkemengde og sammensetning skal inngå i beregningen av den genetiske verdi.</article></article></li></ul></article></article></li></ul></article></article></li><li data-li-identifier="3)" data-name="3)"><article class="listArticle" id="kapittel-2-ledd-1-punkt-11"><article class="legalP" id="kapittel-2-ledd-1-punkt-11-ledd-1">Avkom skal være tilfeldig utvalgt. En skal nytte alle relevante registreringer på avkommet ved vurdering av avlsverdien til hanndyrene. Faktorer som ikke vedkommer den genetiske verdien, skal elimineres ved hjelp av passende prosedyrer når avlsverdien skal regnes ut.</article></article></li><li data-li-identifier="4)" data-name="4)"><article class="listArticle" id="kapittel-2-ledd-1-punkt-12"><article class="legalP" id="kapittel-2-ledd-1-punkt-12-ledd-1">De registrerte parametrene (f.eks. tilvekst, ullmengde, ullkvalitet, fôropptak, slaktekvalitet, mjølkeproduksjon, mjølkens sammensetning, bruksegenskaper, reproduksjonsegenskaper, fruktbarhet, helse, levedyktighet hos avkom og andre relevante opplysninger) skal publiseres.</article></article></li><li data-li-identifier="5)" data-name="5)"><article class="listArticle" id="kapittel-2-ledd-1-punkt-13"><article class="legalP" id="kapittel-2-ledd-1-punkt-13-ledd-1">Den metoden som blir brukt til vurdering av avlsverdien til dyret, skal være vitenskapelig holdbar og i samsvar med godkjente prinsipp for avlsvurdering.</article></article></li></ul></article></section><section class="section" data-name="vedlegg3" id="kapittel-3" data-lovdata-URL="LTI/forskrift/2018-01-25-103/KAPITTEL_3"><h2>Vedlegg 3. Krav til sau og geit ved innføring i dyreregister (stambøker)</h2><article class="defaultP">I. <i>Hovedavsnittet i dyreregisteret</i></article><article class="legalP" id="kapittel-3-ledd-1">For å kunne bli innført i hovedavsnittet i dyreregisteret (stamboken) for avlspopulasjonen (rasen) sin, skal aktuelle avlsdyr<ul class="defaultList"><li data-li-identifier="1)" data-name="1)"><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">stamme fra foreldre og besteforeldre som alle er innført i dyreregisteret for denne avlspopulasjonen,</article></article></li><li data-li-identifier="2)" data-name="2)"><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">være identifisert etter fødselen ifølge reglene for dyreregisteret og</article></article></li><li data-li-identifier="3)" data-name="3)"><article class="listArticle" id="kapittel-3-ledd-1-punkt-3"><article class="legalP" id="kapittel-3-ledd-1-punkt-3-ledd-1">ha en avstamning som er fastlagt ifølge reglene for dyreregisteret.</article></article></li></ul></article> <article class="defaultP" margin-top="true">II. <i>Oppdeling av hovedavsnittene til dyreregisteret i flere klasser</i></article><article class="legalP" id="kapittel-3-ledd-2">Hovedavsnittet i dyreregisteret kan deles opp i flere klasser avhengig av kvaliteten til dyrene. Bare sau og geit som oppfyller retningslinjene etter punkt I, kan bli innført i en av disse klassene.</article> <article class="defaultP" margin-top="true">III. <i>Innføring av hunndyr i vedlegg til dyreregisteret</i><ul class="defaultList"><li data-li-identifier="1)" data-name="1)"><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">En instans som fører et dyreregister, kan vedta at et hunndyr som ikke oppfyller retningslinjene etter punkt I, kan bli innført i et vedlegg til registeret. Som forutsetning for dette, skal hunndyret <ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-2-punkt-1-ledd-1-punkt-1"><article class="legalP" id="kapittel-3-ledd-2-punkt-1-ledd-1-punkt-1-ledd-1">være identifisert i samsvar med de reglene som er fastsatt for dyreregisteret,</article></article></li><li data-li-identifier="b)" data-name="b)"><article class="listArticle" id="kapittel-3-ledd-2-punkt-1-ledd-1-punkt-2"><article class="legalP" id="kapittel-3-ledd-2-punkt-1-ledd-1-punkt-2-ledd-1">være bedømt til å være i samsvar med standarden for avlspopulasjonen og</article></article></li><li data-li-identifier="c)" data-name="c)"><article class="listArticle" id="kapittel-3-ledd-2-punkt-1-ledd-1-punkt-3"><article class="legalP" id="kapittel-3-ledd-2-punkt-1-ledd-1-punkt-3-ledd-1">oppfylle minimumskrav for egenskaper ifølge de reglene som er fastsatt for dyreregisteret.</article></article></li></ul></article></article></li><li data-li-identifier="2)" data-name="2)"><article class="listArticle" id="kapittel-3-ledd-2-punkt-2"><article class="legalP" id="kapittel-3-ledd-2-punkt-2-ledd-1">Kravene i punkt 1, b og c kan variere avhengig av om hunndyret tilhører den aktuelle avlspopulasjonen, selv om opphavet hennes er ukjent, eller hun stammer fra et krysningsprogram som er godkjent av avlslaget eller organisasjonen som fører dyreregisteret.</article></article></li><li data-li-identifier="3)" data-name="3)"><article class="listArticle" id="kapittel-3-ledd-2-punkt-3"><article class="legalP" id="kapittel-3-ledd-2-punkt-3-ledd-1">Et hunndyr som har mor og mormor innført i dyreregisteret som omhandlet i III punkt 1, og som har far og de to bestefedrene innført i hovedavsnittet i dyreregisteret i samsvar med retningslinjene i I punkt 1, regnes som et godkjent hunndyr og kan føres inn i hovedavsnittet i dyreregisteret ifølge punkt 1.</article></article></li></ul></article> <article class="defaultP" margin-top="true">IV. <i>Innføring av hanndyr i vedlegg til dyreregisteret</i><ul class="defaultList"><li data-li-identifier="1)" data-name="1)"><article class="listArticle" id="kapittel-3-ledd-2-punkt-4"><article class="legalP" id="kapittel-3-ledd-2-punkt-4-ledd-1">Et avlslag eller en organisasjon som fører et dyreregister, kan vedta at et hanndyr som ikke oppfyller retningslinjene etter punkt I, kan bli innført i et vedlegg til registeret. Som forutsetning for dette, skal hanndyret <ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-2-punkt-4-ledd-1-punkt-1"><article class="legalP" id="kapittel-3-ledd-2-punkt-4-ledd-1-punkt-1-ledd-1">være identifisert i samsvar med de reglene som er fastsatt for dyreregisteret,</article></article></li><li data-li-identifier="b)" data-name="b)"><article class="listArticle" id="kapittel-3-ledd-2-punkt-4-ledd-1-punkt-2"><article class="legalP" id="kapittel-3-ledd-2-punkt-4-ledd-1-punkt-2-ledd-1">være bedømt til å være i samsvar med standarden for avlspopulasjonen og</article></article></li><li data-li-identifier="c)" data-name="c)"><article class="listArticle" id="kapittel-3-ledd-2-punkt-4-ledd-1-punkt-3"><article class="legalP" id="kapittel-3-ledd-2-punkt-4-ledd-1-punkt-3-ledd-1">oppfylle minimumskrav for egenskaper ifølge de reglene som er fastsatt for dyreregisteret,</article></article></li><li data-li-identifier="d)" data-name="d)"><article class="listArticle" id="kapittel-3-ledd-2-punkt-4-ledd-1-punkt-4"><article class="legalP" id="kapittel-3-ledd-2-punkt-4-ledd-1-punkt-4-ledd-1">og når det gjelder sau, være av en hardfør rase som vanligvis ikke er beregnet til mjølkeproduksjon.</article></article></li></ul></article></article></li></ul></article> <article class="defaultP" margin-top="true">V. <i>Oppdeling i klasser</i></article><article class="legalP" id="kapittel-3-ledd-3">Omfatter dyreregisteret flere klasser, skal godkjent dyr som kommer fra en annen EØS-medlemsstat, føres inn i dyreregisteret i den klassen som dyret oppfyller retningslinjene for.</article></section><section class="section" data-name="vedlegg4" id="kapittel-4" data-lovdata-URL="LTI/forskrift/2018-01-25-103/KAPITTEL_4"><h2>Vedlegg 4 og 5</h2><article class="legalP" id="kapittel-4-ledd-1">Vedleggene 4 og 5 er utelatt og kan fås ved henvendelse til Landbruks- og matdepartementet, Avdeling for matpolitikk, Postboks 8007 Dep. 0030 Oslo, tlf. 22&#xa0;24&#xa0;94&#xa0;01.</article></section></main></body></html>