<!DOCTYPE html><html lang="no"><head><title>Forskrift om endring i forskrift om fangst av kongekrabbe utenfor det kvoteregulerte området</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-27-2246</dd><dt class="dokid">DokumentID</dt><dd class="dokid">LTI/forskrift/2018-12-27-2246</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2019-01-01, 2019-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-08-06-1147</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li></ul></dd><dt class="dateOfPublication">Kunngjort</dt><dd class="dateOfPublication">2019-01-04 15:20</dd><dt class="journalNumber">Journalnummer</dt><dd class="journalNumber">2018-1422</dd><dt class="titleShort">Korttittel</dt><dd class="titleShort">Endr. i forskrift om fangst av kongekrabbe utenfor det kvoteregulerte området</dd><dt class="title">Tittel</dt><dd class="title">Forskrift om endring i forskrift om fangst av kongekrabbe utenfor det kvoteregulerte området</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 27. desember 2018 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16.</dd><dt class="refid">RefID</dt><dd class="refid">forskrift/2018-12-27-2246</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fangst av kongekrabbe utenfor det kvoteregulerte området<ul class="tocSubUl"><li>I<ul class="tocSubUl"><li>§ 4. Landing</li><li>§ 6. Bruk av samleteiner</li><li>§ 9. Sporing</li><li>§ 15. Tilsyn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-27-2246" id="dokument"><h1>Forskrift om endring i forskrift om fangst av kongekrabbe utenfor det kvoteregulerte området</h1><section class="section" data-name="kapI" id="kapittel-1" data-lovdata-URL="LTI/forskrift/2018-12-27-2246/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. august 2004 nr. 1147 om fangst av kongekrabbe utenfor kvoteregulert område gjøres følgende endringer:</article> <article class="defaultP" margin-top="true">§ 4 tittel (endret) skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Landing</span></span></article> <article class="defaultP" margin-top="true">§ 4 annet ledd (nytt) skal lyde:</article><article class="legalP" id="kapittel-1-ledd-2">Kongekrabbe skal fra 1. mai landes direkte fra fartøyet til mottaksanlegg som er godkjent av Mattilsynet, jf. forskrift om særlige hygieneregler for næringsmidler av animalsk opprinnelse, jf. § 1, forordning (EF) nr. 853/2004, kapittel II, artikkel 4. Dersom mobile kjøpestasjoner benyttes, skal også disse være godkjent av Mattilsynet.</article> <article class="defaultP" margin-top="true">§ 6 tittel (endret) skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Bruk av samleteiner</span></span></article> <article class="defaultP" margin-top="true">§ 6 første ledd (nytt) skal lyde:</article><article class="legalP" id="kapittel-1-ledd-3">Med samleteiner menes alle innretninger for lagring av fangst i sjøen.</article> <article class="defaultP" margin-top="true">Tidligere første ledd blir nytt annet ledd.</article> <article class="defaultP" margin-top="true">§ 6 tredje til åttende ledd (nytt) skal lyde:</article><article class="legalP" id="kapittel-1-ledd-4">Fartøy som bruker samleteiner skal rapportere når slike teiner tas i bruk, antall teiner og posisjon for disse til Kystvaktens bruksvaktsentral per telefon (tlf. 07611).</article><article class="legalP" id="kapittel-1-ledd-5">Det er ikke tillatt å bruke samleteiner eller andre innretninger for lagring av fangst i havn. Samleteiner skal stå dypere enn 20 meter.</article><article class="legalP" id="kapittel-1-ledd-6">Samleteiner eller andre innretninger som benyttes til mellomlagring av fangst i sjøen før levering skal ha utspiling i bunn og topp, ha rette vegger og minst én vegg i teinen skal ha oppløselig tråd. Samleteinen skal utstyres med Automatisk identifikasjonssystem (AIS) og ha tilsyn daglig.</article><article class="legalP" id="kapittel-1-ledd-7">Fiskemottak kan ikke benytte samleteiner eller andre innretninger for lagring av fangst i sjøen.</article><article class="legalP" id="kapittel-1-ledd-8">Det er forbudt å frakte kongekrabbe i teiner eller samleteiner.</article> <article class="defaultP" margin-top="true">§ 7 fjerde og femte ledd (nytt) skal lyde:</article><article class="legalP" id="kapittel-1-ledd-9">Dersom mobile kjøpestasjoner skal benyttes for mottak av kongekrabbe, skal den mobile kjøpestasjonens stedfaste mottak sende melding til Fiskeridirektoratets regionkontor minst tolv timer før mottak av fangst på den mobile kjøpestasjonen påbegynnes. Det er ikke tillatt å starte mottak av fangst før dette tidspunkt, med mindre Fiskeridirektoratets regionkontor gir tillatelse. Det stedfaste mottaket skal sende melding til Fiskeridirektoratets regionkontor minst tolv timer før den mobile kjøpestasjonen ankommer mottaksanlegget for å levere kongekrabbe.</article><article class="legalP" id="kapittel-1-ledd-10">Meldinger som nevnt i fjerde ledd sendes på SMS til nummer 1933 med kodeord kkk først i meldingen. Meldingen skal angi ID og navn på mottaksstedet, som angitt i kjøperregisteret, samt dato og klokkeslett for mottaket.</article> <article class="defaultP" margin-top="true">§ 9 (ny) skal lyde:</article><article class="futureLegalArticle" data-name="§9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Sporing</span></span><article class="legalP" id="kapittel-1-foreslåttparagraf-3-ledd-1">Mobile kjøpestasjoner skal fra 1. mai utstyres med fastmontert GPS sporingsutstyr. Kjøretøyets registreringsnummer og sporingsutstyrets spesifikke identitetsnummer mv. skal registreres ved Fiskeridirektoratet. Fiskeridirektoratet kan fastsette nærmere tekniske krav til GPS sporingsutstyr som kan anvendes. Den mobile kjøpestasjonen skal være registrert i Fiskeridirektoratets register over godkjente kjøpere.</article></article> <article class="defaultP" margin-top="true">Tidligere § 9–§ 13 blir etter dette § 10–§ 14.</article> <article class="defaultP" margin-top="true">Ny § 11 (endret) skal lyde:</article><article class="legalP" id="kapittel-1-ledd-11">Det er forbudt å drive fangst av kongekrabbe og lagre kongekrabbeteiner i sjøen i området vest for 26° Ø i perioden 30. august 2019 kl. 18.00 til 3. september 2019 kl. 23.59.</article> <article class="defaultP" margin-top="true">Ny § 14 (endret) skal lyde:</article><article class="legalP" id="kapittel-1-ledd-12">Den som forsettlig eller uaktsomt overtrer bestemmelser gitt i eller i medhold av forskriften, straffes i henhold til havressurslova § 60, § 61, § 62, § 64 og § 65. På samme måte straffes medvirkning og forsøk. Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til lov 19. desember 2003 nr. 124 om matproduksjon og mattrygghet mv. (matloven) § 28 og lov 19. juni 2009 nr. 97 om dyrevelferd (dyrevelferdsloven) § 37.</article> <article class="defaultP" margin-top="true">§ 15 (ny) skal lyde:</article><article class="futureLegalArticle" data-name="§15" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-4-ledd-1">Mattilsynet fører tilsyn og kan fatte nødvendige vedtak for gjennomføring av bestemmelsene i denne forskriften, jf. matloven § 23 og dyrevelferdsloven § 30.</article></article> <article class="defaultP" margin-top="true">Tidligere § 14 og § 15 blir etter dette § 16 og § 17.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-12-27-2246/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2019, med unntak av § 6 femte til syvende ledd, som trer i kraft 1. mai 2019.</article></section></main></body></html>