<!DOCTYPE html><html lang="no"><head><title>Lov om endringer i straffeprosessloven og folketrygdloven (tilgang og rett til offentlige ytelser ved unndragelse fra straff eller strafforfølgning)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2018-04-27-15</dd><dt class="dokid">DokumentID</dt><dd class="dokid">LTI/lov/2018-04-27-15</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-22-25</li><li>lov/1997-02-28-19</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett</li> <li>Sivil- og straffeprosess &gt; Straffeprosess/straffeprosessloven</li></ul></dd><dt class="dateOfPublication">Kunngjort</dt><dd class="dateOfPublication">2018-04-27 14:20</dd><dt class="journalNumber">Journalnummer</dt><dd class="journalNumber">2018-0262</dd><dt class="titleShort">Korttittel</dt><dd class="titleShort">Endringslov til straffeprosessloven og folketrygdloven</dd><dt class="title">Tittel</dt><dd class="title">Lov om endringer i straffeprosessloven og folketrygdloven (tilgang og rett til offentlige ytelser ved unndragelse fra straff eller strafforfølgning)</dd><dt class="miscInformation">Annet om dokumentet</dt><dd class="miscInformation">Prop.32 L (2017–2018), Innst.161 L (2017–2018), Lovvedtak 41 (2017–2018). Stortingets første og andre gangs behandling hhv. 20. mars og 5. april 2018. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2018-04-27-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeprosessloven og folketrygdloven (tilgang og rett til offentlige ytelser ved unndragelse fra straff eller strafforfølgning)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2018-04-27-15" id="dokument"><h1>Lov om endringer i straffeprosessloven og folketrygdloven (tilgang og rett til offentlige ytelser ved unndragelse fra straff eller strafforfølgning)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. februar 1997 nr. 19 om folketrygd (folketrygdloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2018-04-27-15/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 22. mai 1981 nr. 25 om rettergangsmåten i straffesaker gjøres følgende endringer:</article> <article class="defaultP" margin-top="true">§ 221 første ledd skal lyde:</article><article class="legalP" id="kapittel-1-ledd-2">Fra kjennelsen mister siktede retten til å rå over formuen, herunder betalinger og andre overføringer av formuesgoder til siktede, på annen måte enn ved gjenkallelig testament.</article> <article class="defaultP" margin-top="true">§ 221 annet ledd nytt tredje punktum skal lyde:</article><article class="legalP" id="kapittel-1-ledd-3">Påtalemyndigheten informerer offentlig myndighet eller annen tredjeperson om kjennelsen når dette anses nødvendig.</article> <article class="defaultP" margin-top="true">§ 222 første ledd nytt tredje punktum skal lyde:</article><article class="legalP" id="kapittel-1-ledd-4">Tilsynsmannen kan gi enhver pålegg om hvordan betalinger og andre overføringer av formuesgoder til siktede skal gjennomføres.</article></section><section class="section" data-name="kapII" id="kapittel-2" data-lovdata-URL="LTI/lov/2018-04-27-15/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 6-8 første ledd tredje punktum skal lyde:</article><article class="legalP" id="kapittel-2-ledd-2">Første og andre punktum gjelder også ved opphold i tilsvarende institusjon eller anstalt i utlandet, og dersom medlemmets formue er satt under forvaltning etter straffeprosessloven § 220.</article> <article class="defaultP" margin-top="true">§ 6-8 annet ledd skal lyde:</article><article class="legalP" id="kapittel-2-ledd-3">Stønaden faller bort fra og med kalendermåneden etter at oppholdet eller forvaltningen av formue tar til, hvis ikke noe annet blir bestemt i medhold av fjerde, femte eller sjette ledd. Når medlemmet blir skrevet ut fra institusjonen/boligen eller forvaltningen heves, utbetales det igjen stønad fra og med kalendermåneden etter dette tidspunkt dersom medlemmet fortsatt fyller vilkårene for rett til stønad.</article> <article class="defaultP" margin-top="true">§ 8-54 første ledd nytt annet punktum skal lyde:</article><article class="legalP" id="kapittel-2-ledd-4">Det samme gjelder dersom medlemmets formue er satt under forvaltning etter straffeprosessloven § 220.</article> <article class="defaultP" margin-top="true">§ 8-54 tredje ledd første punktum skal lyde:</article><article class="legalP" id="kapittel-2-ledd-5">Dersom medlemmet er arbeidsufør ved løslatelsen eller når forvaltningen heves, skal arbeids- og inntektsforholdene på innsettelsestidspunktet eller tidspunktet forvaltningen ble besluttet legges til grunn.</article> <article class="defaultP" margin-top="true">I § 11-26, som endret ved lov 16. juni 2017 nr. 43 om endringer i folketrygdloven mv., skal første ledd annet punktum lyde:</article><article class="legalP" id="kapittel-2-ledd-6">Det samme gjelder dersom medlemmets formue er satt under forvaltning etter straffeprosessloven § 220.</article> <article class="defaultP" margin-top="true">Nåværende annet punktum blir tredje punktum.</article> <article class="defaultP" margin-top="true">§ 12-20 første ledd nytt tredje punktum skal lyde:</article><article class="legalP" id="kapittel-2-ledd-7">Det samme gjelder fra og med andre måned etter at en persons formue er satt under forvaltning etter straffeprosessloven § 220.</article> <article class="defaultP" margin-top="true">§ 12-20 annet ledd skal lyde:</article><article class="legalP" id="kapittel-2-ledd-8">Fra og med kalendermåneden vedkommende blir løslatt eller forvaltningen heves, ytes det uføretrygd etter lovens vanlige bestemmelser.</article> <article class="defaultP" margin-top="true">§ 16-12 første ledd nytt tredje punktum skal lyde:</article><article class="legalP" id="kapittel-2-ledd-9">Det samme gjelder fra og med andre måned etter at en persons formue er satt under forvaltning etter straffeprosessloven § 220.</article> <article class="defaultP" margin-top="true">§ 16-12 annet ledd skal lyde:</article><article class="legalP" id="kapittel-2-ledd-10">Fra og med kalendermåneden vedkommende blir løslatt eller forvaltningen heves, gis ytelser til tidligere familiepleier etter lovens vanlige bestemmelser.</article> <article class="defaultP" margin-top="true">§ 17-14 første ledd nytt tredje punktum skal lyde:</article><article class="legalP" id="kapittel-2-ledd-11">Det samme gjelder fra og med andre måned etter at en persons formue er satt under forvaltning etter straffeprosessloven § 220.</article> <article class="defaultP" margin-top="true">§ 17-14 annet ledd skal lyde:</article><article class="legalP" id="kapittel-2-ledd-12">Fra og med kalendermåneden vedkommende blir løslatt eller forvaltningen heves, gis ytelser til gjenlevende ektefelle etter lovens vanlige bestemmelser.</article> <article class="defaultP" margin-top="true">§ 18-9 første ledd nytt annet punktum skal lyde:</article><article class="legalP" id="kapittel-2-ledd-13">Det samme gjelder fra og med andre måned etter at en persons formue er satt under forvaltning etter straffeprosessloven § 220.</article> <article class="defaultP" margin-top="true">§ 18-9 annet ledd skal lyde:</article><article class="legalP" id="kapittel-2-ledd-14">Fra og med kalendermåneden vedkommende blir løslatt eller forvaltningen heves, ytes det barnepensjon etter lovens vanlige bestemmelser.</article> <article class="defaultP" margin-top="true">§ 19-22 første ledd nytt tredje punktum skal lyde:</article><article class="legalP" id="kapittel-2-ledd-15">Det samme gjelder fra og med andre måned etter at en persons formue er satt under forvaltning etter straffeprosessloven § 220.</article> <article class="defaultP" margin-top="true">§ 19-22 annet ledd skal lyde:</article><article class="legalP" id="kapittel-2-ledd-16">Fra og med kalendermåneden vedkommende blir løslatt eller forvaltningen heves, ytes det alderspensjon etter lovens vanlige bestemmelser.</article> <article class="defaultP" margin-top="true">§ 20-23 første ledd nytt tredje punktum skal lyde:</article><article class="legalP" id="kapittel-2-ledd-17">Det samme gjelder fra og med andre måned etter at en persons formue er satt under forvaltning etter straffeprosessloven § 220.</article> <article class="defaultP" margin-top="true">§ 20-23 annet ledd skal lyde:</article><article class="legalP" id="kapittel-2-ledd-18">Fra og med kalendermåneden vedkommende blir løslatt eller forvaltningen heves, ytes det alderspensjon etter lovens vanlige bestemmelser.</article> <article class="defaultP" margin-top="true">§ 22-18 første ledd nytt femte punktum skal lyde:</article><article class="legalP" id="kapittel-2-ledd-19">Har retten besluttet å sette mottakerens formue under forvaltning etter straffeprosessloven § 220, skal betaling skje til en bankkonto her i landet som er utpekt av den rettsoppnevnte tilsynsmannen, jf. straffeprosessloven § 222 første ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2018-04-27-15/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven gjelder fra den tid Kongen bestemmer. Kongen kan sette de enkelte bestemmelsene i kraft til forskjellig tid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Kongen kan gi nærmere overgangsregler.</article></article></li></ul></section></main></body></html>