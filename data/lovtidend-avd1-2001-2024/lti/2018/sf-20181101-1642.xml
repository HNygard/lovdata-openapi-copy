<!DOCTYPE html><html lang="no"><head><title>Forskrift om endring i forskrift om planlegging og gjennomføring av rekvisisjon av kraft og tvangsmessige leveringsinnskrenkninger ved kraftrasjonering</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-11-01-1642</dd><dt class="dokid">DokumentID</dt><dd class="dokid">LTI/forskrift/2018-11-01-1642</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-17-1421</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959/§9-1</li><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2018-11-02 13:50</dd><dt class="journalNumber">Journalnummer</dt><dd class="journalNumber">2018-0961</dd><dt class="titleShort">Korttittel</dt><dd class="titleShort">Endr. i forskrift om kraftrasjonering</dd><dt class="title">Tittel</dt><dd class="title">Forskrift om endring i forskrift om planlegging og gjennomføring av rekvisisjon av kraft og tvangsmessige leveringsinnskrenkninger ved kraftrasjonering</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 1. november 2018 med hjemmel i forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 9-1 og lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6.</dd><dt class="refid">RefID</dt><dd class="refid">forskrift/2018-11-01-1642</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om planlegging og gjennomføring av rekvisisjon av kraft og tvangsmessige leveringsinnskrenkninger ved kraftrasjonering<ul class="tocSubUl"><li>I<ul class="tocSubUl"><li>§ 6a. Rasjoneringsplaner</li><li>§ 13. Pålegg og tvangsmulkt</li><li>§ 13a. Overtredelsesgebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-11-01-1642" id="dokument"><h1>Forskrift om endring i forskrift om planlegging og gjennomføring av rekvisisjon av kraft og tvangsmessige leveringsinnskrenkninger ved kraftrasjonering</h1><section class="section" data-name="kapI" id="kapittel-1" data-lovdata-URL="LTI/forskrift/2018-11-01-1642/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2001 nr. 1421 om planlegging og gjennomføring av rekvisisjon av kraft og tvangsmessige leveringsinnskrenkninger ved kraftrasjonering gjøres følgende endringer:</article> <article class="defaultP" margin-top="true">Ny tittel skal lyde:</article> <article class="defaultP" margin-top="true"><i>Forskrift om kraftrasjonering (kraftrasjoneringsforskriften)</i></article> <article class="defaultP" margin-top="true">Ny § 6a skal lyde:</article><article class="futureLegalArticle" data-name="§6a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6a</span>. <span class="legalArticleTitle">Rasjoneringsplaner</span></span><article class="legalP" id="kapittel-1-foreslåttparagraf-1-ledd-1">Alle virksomheter som er KBO-enheter etter kraftberedskapsforskriften § 2-1 og som har områdekonsesjon etter energiloven § 3-2, plikter å utarbeide rasjoneringsplaner som en del av sin beredskapsplanlegging. Dette gjelder ikke virksomheter som kun leverer kraft til eget forbruk.</article><article class="legalP" id="kapittel-1-foreslåttparagraf-1-ledd-2">Virksomheter omfattet av første ledd, skal utarbeide rasjoneringsplaner med utgangspunkt i ansvarsområdet til den enkelte KBO-enhet og anlegg omfattet av områdekonsesjonsordningen. Rasjoneringsplanen skal inneholde alle elementer som fastsatt i vedlegg 1.</article><article class="legalP" id="kapittel-1-foreslåttparagraf-1-ledd-3">Rasjoneringsplaner skal koordineres med andre relevante KBO-enheter og KDS etter kraftberedskapsforskriften § 2-1 i det aktuelle området.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Pålegg og tvangsmulkt</span></span><article class="legalP" id="kapittel-1-foreslåttparagraf-2-ledd-1">Rasjoneringsmyndigheten eller den rasjoneringsmyndigheten gir fullmakt, kan gi de pålegg som er nødvendig for gjennomføring av denne forskrift.</article><article class="legalP" id="kapittel-1-foreslåttparagraf-2-ledd-2">Ved overtredelse av bestemmelser gitt i eller i medhold av denne forskrift, kan rasjoneringsmyndigheten ilegge tvangsmulkt i medhold av energiloven § 10-3.</article></article> <article class="defaultP" margin-top="true">§ 13a skal lyde:</article><article class="futureLegalArticle" data-name="§13a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 13a</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-3-ledd-1">Ved overtredelse av bestemmelsene i § 6a og vedlegg 1, § 9, § 10, § 11 og § 12 kan det ilegges overtredelsesgebyr.</article></article> <article class="defaultP" margin-top="true">Nytt Vedlegg 1 skal lyde:</article><span class="futuretitle" id="kapittel-1-foreslåttittel-1">Vedlegg 1. Særlige krav til rasjoneringsplaner etter § 6a</span><article class="legalP" id="kapittel-1-ledd-2">Rasjoneringsplaner etter § 6a skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Plan for organisering av egen beredskap og vaktordninger ved gjennomføring av rasjonering. Planen bør ta hensyn til personsikkerhet og beredskap for feilretting og manuelle koblinger.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Plan for informasjonshåndtering knyttet til gjennomføring av kraftrasjonering. Dette skal omfatte både informasjon til egne abonnenter, Fylkesmannen, kommuner, samfunnskritiske funksjoner, media og NVE samt plan for informasjon internt i egen enhet og øvrig allmennhet. Planen må også beskrive hvordan henvendelser fra de samme enhetene skal håndteres.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Plan for samarbeid med Fylkesmann, kommuner, innehavere av samfunnskritiske funksjoner, herunder politi, helsevesen og teleoperatører, og andre viktige aktører ved forberedelsene til og gjennomføring av rasjonering.</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Oversikt over sluttbrukere som skal prioriteres under rasjonering.</article></article></li><li data-li-identifier="e." data-name="e."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Oversikt over lokale produksjonsanlegg med tilhørende produksjonsmuligheter. Dette inkluderer produksjonsanlegg i det høyspente distribusjonsnettet, stasjonær nødstrøm hos prioriterte sluttbrukere i forsyningsområdet og egne mobile nødstrømsaggregater.</article></article></li><li data-li-identifier="f." data-name="f."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Plan for utkobling av uprioritert forbruk og nedprioritert forbruk som skal oppfordres til å spare.</article></article></li><li data-li-identifier="g." data-name="g."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">Plan for gjennomføring av kvoterasjonering. Denne skal inkludere hvordan nettselskapet skal kunne redusere overføringen til sine sluttforbrukere med henholdsvis 30, 50 og 70&#xa0;% i samlet overføring til alle sine sluttbrukere tilsvarende periode året før. Forbruket i referanseperioden skal temperaturkorrigeres og ta høyde for større forbruksendringer.</article></article></li><li data-li-identifier="h." data-name="h."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">Plan for gjennomføring av sonevis roterende utkoblinger. Denne skal inkludere en plan for hvordan nettselskapet skal kunne redusere overføringen til sine sluttforbrukere med henholdsvis 30, 50 og 70&#xa0;% i samlet overføring til alle sine sluttbrukere tilsvarende periode året før. Forbruket i referanseperioden skal temperaturkorrigeres og ta høyde for større forbruksendringer.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2018-11-01-1642/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2019.</article></section></main></body></html>