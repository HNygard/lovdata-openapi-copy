<!DOCTYPE html><html lang="no"><head><title>Forskrift om tilskudd til viltformål</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-19-2172</dd><dt class="dokid">DokumentID</dt><dd class="dokid">LTI/forskrift/2018-12-19-2172</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2018-12-27 15:50</dd><dt class="journalNumber">Journalnummer</dt><dd class="journalNumber">2018-1369</dd><dt class="titleShort">Korttittel</dt><dd class="titleShort">Forskrift om tilskudd til viltformål</dd><dt class="title">Tittel</dt><dd class="title">Forskrift om tilskudd til viltformål</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. desember 2018 med hjemmel i Stortingets årlige budsjettvedtak jf. kapittel 1140 post 71 underpost 3.</dd><dt class="refid">RefID</dt><dd class="refid">forskrift/2018-12-19-2172</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til viltformål<ul class="tocSubUl"><li>§ 1. Formålet med ordningen</li><li>§ 2. Tildelingskriterier</li><li>§ 3. Kunngjøring</li><li>§ 4. Krav til søknaden</li><li>§ 5. Krav om rapportering</li><li>§ 5. Omgjøring og tilbakebetaling</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-19-2172" id="dokument"><h1>Forskrift om tilskudd til viltformål</h1><article class="legalArticle" data-lovdata-URL="LTI/forskrift/2018-12-19-2172/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med ordningen</span></h2><article class="legalP" id="paragraf-1-ledd-1">Tilskuddsordningen skal bidra til en forvaltning som fremmer et høstingsverdig overskudd av viltet. Innenfor denne rammen, skal ordningen legge til rette for rekruttering og verdiskaping basert på jakt og fangst som del av friluftslivet.</article></article><article class="legalArticle" data-lovdata-URL="LTI/forskrift/2018-12-19-2172/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tildelingskriterier</span></h2><article class="legalP" id="paragraf-2-ledd-1">Frivillige organisasjoner, institusjoner, kommuner og enkeltpersoner kan få tilskudd til<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">tilrettelegging for verdiskaping og rekruttering til jakt og fangst</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">informasjon om jakt og jaktmuligheter</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">kartlegging av viltressursene og viltets leveområder, samt viltinteresser i kommuner og regioner</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">innarbeiding av viltets leveområde og viltinteresser i kommunale planar etter plan- og bygningsloven</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">oppretting og drift av lokale samarbeidsråd</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">deltakelse i rettighetshavernes driftsplanarbeid</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">forvaltningsrettet forskning og overvåking.</article></article></li></ul></article><article class="legalP" id="paragraf-2-ledd-2">Søknader om tilskudd til tiltak som inngår som en del av et planmessig arbeid vil bli prioriterte.</article></article><article class="legalArticle" data-lovdata-URL="LTI/forskrift/2018-12-19-2172/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kunngjøring</span></h2><article class="legalP" id="paragraf-3-ledd-1">Miljødirektoratet kunngjør årlig en søknadsfrist i Miljødirektoratets elektroniske søknadssenter.</article></article><article class="legalArticle" data-lovdata-URL="LTI/forskrift/2018-12-19-2172/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknaden</span></h2><article class="legalP" id="paragraf-4-ledd-1">Søknad om tilskudd skal sendes i Miljødirektoratets elektroniske søknadssenter innen den fastsatt søknadsfristen. Det organet som mottar søknaden kan be om utfyllende opplysninger som er nødvendige for å behandle søknaden.</article><article class="legalP" id="paragraf-4-ledd-2">Dersom søknaden inneholder flere prosjekt må hvert av disse spesifiseres.</article></article><article class="legalArticle" data-lovdata-URL="LTI/forskrift/2018-12-19-2172/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav om rapportering</span></h2><article class="legalP" id="paragraf-5-ledd-1">Mottaker av tilskudd skal levere sluttrapport og sluttregnskap i Miljødirektoratets elektroniske søknadssenter innen fristen fastsatt i vedtaksbrevet om tildeling av tilskudd. Nærmere krav om rapportering kan gis i vedtaksbrevet.</article></article><article class="legalArticle" data-lovdata-URL="LTI/forskrift/2018-12-19-2172/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Omgjøring og tilbakebetaling</span></h2><article class="legalP" id="paragraf-6-ledd-1">Tilskudd som ikke er brukt i samsvar med vilkårene i tildelingsvedtaket kan kreves tilbakebetalt.</article></article><article class="legalArticle" data-lovdata-URL="LTI/forskrift/2018-12-19-2172/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2019.</article></article></main></body></html>