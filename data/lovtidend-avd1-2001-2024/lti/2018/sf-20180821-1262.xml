<!DOCTYPE html><html lang="no"><head><title>Forskrift om endring i forskrift om legemidler, forskrift om klinisk utprøving av legemidler til mennesker og forskrift om tilvirkning og import av legemidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-08-21-1262</dd><dt class="dokid">DokumentID</dt><dd class="dokid">LTI/forskrift/2018-08-21-1262</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2018-08-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-18-1839</li><li>forskrift/2009-10-30-1321</li><li>forskrift/2004-11-02-1441</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§3</li><li>lov/1992-12-04-132/§5</li><li>lov/1992-12-04-132/§12</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">2018-08-24 13:35</dd><dt class="journalNumber">Journalnummer</dt><dd class="journalNumber">2018-0784</dd><dt class="titleShort">Korttittel</dt><dd class="titleShort">Endr. i legemiddelforskriften og forskrift om klinisk utprøving av legemidler til mennesker mfl.</dd><dt class="title">Tittel</dt><dd class="title">Forskrift om endring i forskrift om legemidler, forskrift om klinisk utprøving av legemidler til mennesker og forskrift om tilvirkning og import av legemidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 21. august 2018 med hjemmel i lov 4. desember 1992 nr. 132 om legemidler m.v. (legemiddelloven) § 3, § 5 og § 12 jf. delegeringsvedtak 8. juni 1995 nr. 521. <br /><strong>EØS-henvisninger:</strong> EØS-avtalen vedlegg II kap. XIII nr. 15qe (direktiv (EU) 2017/1572) og nr. 18a (forordning (EU) 2017/1569).</dd><dt class="refid">RefID</dt><dd class="refid">forskrift/2018-08-21-1262</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om legemidler, forskrift om klinisk utprøving av legemidler til mennesker og forskrift om tilvirkning og import av legemidler<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2018-08-21-1262" id="dokument"><h1>Forskrift om endring i forskrift om legemidler, forskrift om klinisk utprøving av legemidler til mennesker og forskrift om tilvirkning og import av legemidler</h1><section class="section" data-name="kapI" id="kapittel-1" data-lovdata-URL="LTI/forskrift/2018-08-21-1262/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 2009 nr. 1839 om legemidler (legemiddelforskriften) gjøres følgende endringer:</article> <article class="defaultP" margin-top="true">I EØS-henvisningene tilføyes:</article><article class="legalP" id="kapittel-1-ledd-2">nr. 15qe (direktiv (EU) 2017/1572) og nr. 18a (forordning (EU) 2017/1569).</article> <article class="defaultP" margin-top="true">§ 15-6a nytt andre ledd skal lyde:</article><article class="legalP" id="kapittel-1-ledd-3">EØS-avtalen vedlegg II kapittel XIII nr. 18a kommisjonsforordning (EU) 2017/1569 om utfyllende bestemmelser til europaparlaments- og rådsforordning (EU) nr. 536/2014 for så vidt angår spesifisering av prinsippene og retningslinjene for god fremstillingspraksis av legemidler til klinisk utprøving på mennesker samt bestemmelsene om inspeksjon, gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-08-21-1262/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 30. oktober 2009 nr. 1321 om klinisk utprøving av legemidler til mennesker gjøres følgende endringer:</article> <article class="defaultP" margin-top="true">EØS-henvisningene skal lyde:</article><article class="legalP" id="kapittel-2-ledd-2">EØS-avtalen vedlegg II kap. XIII nr. 15o (direktiv 2001/20/EF), nr. 15zf (direktiv 2005/28/EF) og nr. 18a (forordning (EU) 2017/1569).</article> <article class="defaultP" margin-top="true">§ 1-14 andre ledd skal lyde:</article><article class="legalP" id="kapittel-2-ledd-3">Forskrift 18. desember 2009 nr. 1839 om legemidler § 15-6a gjelder for tilvirkning og import av legemidler til klinisk utprøving.</article></section><section class="section" data-name="kapIII" id="kapittel-3" data-lovdata-URL="LTI/forskrift/2018-08-21-1262/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 2. november 2004 nr. 1441 om tilvirkning og import av legemidler gjøres følgende endringer:</article> <article class="defaultP" margin-top="true">I EØS-henvisningene tilføyes:</article><article class="legalP" id="kapittel-3-ledd-2">nr. 15qe (direktiv (EU) 2017/1572).</article> <article class="defaultP" margin-top="true">§ 1-2 bokstav g skal lyde:</article><article class="legalP" id="kapittel-3-ledd-3"><i>tilvirker:</i> person eller virksomhet som utfører aktiviteter hvor det er krav om tilvirkertillatelse;</article> <article class="defaultP" margin-top="true">§ 1-2 bokstav i skal lyde:</article><article class="legalP" id="kapittel-3-ledd-4"><i>farmasøytisk kvalitetssystem:</i> samtlige tiltak som treffes for å sikre at et legemiddel eller et utprøvingspreparat har den kvalitet som kreves for den bruk det er beregnet på;</article> <article class="defaultP" margin-top="true">§ 1-2 bokstav j skal lyde:</article><article class="legalP" id="kapittel-3-ledd-5"><i>god tilvirkningspraksis:</i> den del av kvalitetssikringen som sikrer at legemiddel eller utprøvingspreparatet alltid produseres, importeres og kontrolleres i samsvar med de kvalitetsstandarder som gjelder for den tilsiktede bruken av dem;</article> <article class="defaultP" margin-top="true">§ 1-2 ny bokstav k skal lyde:</article><article class="legalP" id="kapittel-3-ledd-6"><i>retningslinjer for god tilvirkningspraksis:</i> retningslinjer for god tilvirkningspraksis innen det europeiske økonomiske samarbeidsområdet (EØS);</article> <article class="defaultP" margin-top="true">§ 1-2 ny bokstav l skal lyde:</article><article class="legalP" id="kapittel-3-ledd-7"><i>retningslinjer for god distribusjonspraksis:</i> retningslinjer for god distribusjonspraksis innen det europeiske økonomiske samarbeidsområdet (EØS);</article> <article class="defaultP" margin-top="true">§ 1-2 bokstav k, l, m, n, o, p, q og r blir ny bokstav m, n, o, p, q, r, s og t.</article> <article class="defaultP" margin-top="true">§ 2-6 første ledd skal lyde:</article><article class="legalP" id="kapittel-3-ledd-8">Tilvirker skal jevnlig vurdere sin tilvirkning i lys av den tekniske og vitenskapelige utvikling og plikter å underrette Statens legemiddelverk om endringer som vedrører forutsetningene for tilvirkertillatelsen. Innehaver av tilvirkertillatelse for virksomt stoff skal umiddelbart underrette Statens legemiddelverk om enhver endring som vedrører forutsetningene for tilvirkertillatelsen som kan ha betydning for det virksomme stoffets kvalitet og sikkerhet.</article> <article class="defaultP" margin-top="true">§ 2-8 første ledd skal lyde:</article><article class="legalP" id="kapittel-3-ledd-9">Tilvirker skal påse at all tilvirkning gjennomføres i samsvar med retningslinjer for god tilvirkningspraksis og retningslinjer for god distribusjonspraksis og de krav som er stilt i tilvirkertillatelsen. Det skal utelukkende anvendes virksomme stoffer som er tilvirket i overensstemmelse med retningslinjer for god tilvirkningspraksis og distribuert i samsvar med retningslinjer for god distribusjonspraksis.</article> <article class="defaultP" margin-top="true">§ 2-8 andre ledd skal lyde:</article><article class="legalP" id="kapittel-3-ledd-10">Tilvirker skal selv eller ved hjelp av tredjepart gjennomføre kvalitetsrevisjon (audit) for å påse at tilvirker av virksomt stoff følger retningslinjer for god tilvirkningspraksis og at distributør følger retningslinjer for god distribusjonspraksis. Kvalitetsrevisjonen skal dokumenteres.</article> <article class="defaultP" margin-top="true">§ 2-8 syvende ledd oppheves.</article> <article class="defaultP" margin-top="true">§ 2-9 skal lyde:</article><article class="legalP" id="kapittel-3-ledd-11">Tilvirker skal påse at alle deler av tilvirkningen og importen foregår i overensstemmelse med kravene i gjeldende markedsføringstillatelse eller godkjent søknad om klinisk utprøving.</article> <article class="defaultP" margin-top="true">§ 2-10 tredje ledd skal lyde:</article><article class="legalP" id="kapittel-3-ledd-12">Tilvirker plikter å legge til rette for at virksomhetens kvalifiserte person kan utføre sine oppgaver i henhold til § 2-12.</article> <article class="defaultP" margin-top="true">Overskriften i § 2-14 skal lyde:</article> <article class="defaultP" margin-top="true"><i>Kvalitetssystem</i></article> <article class="defaultP" margin-top="true">§ 2-14 skal lyde:</article><article class="legalP" id="kapittel-3-ledd-13">Tilvirker skal etablere, implementere og vedlikeholde et effektivt farmasøytisk kvalitetssystem i virksomheten. Systemet skal aktivt involvere virksomhetens ledelse og ansatte.</article> <article class="defaultP" margin-top="true">§ 2-15 første ledd skal lyde:</article><article class="legalP" id="kapittel-3-ledd-14">Tilvirker skal påse at det på ethvert sted som er omfattet av tilvirkertillatelsen er tilstrekkelig og kompetent personale til rådighet for å oppnå formålet med det farmasøytiske kvalitetssystemet.</article> <article class="defaultP" margin-top="true">§ 2-15 tredje ledd skal lyde:</article><article class="legalP" id="kapittel-3-ledd-15">Ansvarsområder og plikter som påhviler personale med ansvar for gjennomførelsen av god tilvirkningspraksis, herunder virksomhetens kvalifiserte person, skal være angitt i stillingsinstrukser. Deres myndighet skal være tilstrekkelig til at de kan utføre sine oppgaver og plikter på en tilfredsstillende måte.</article> <article class="defaultP" margin-top="true">§ 2-16 andre ledd skal lyde:</article><article class="legalP" id="kapittel-3-ledd-16">Lokaler og utstyr som benyttes til tilvirkning og import og som har avgjørende betydning for legemidlenes kvalitet, skal gjennomgå en relevant kvalifisering og validering.</article> <article class="defaultP" margin-top="true">§ 2-17 andre ledd skal lyde:</article><article class="legalP" id="kapittel-3-ledd-17">Dokumentasjonssystemet skal sikre historisk sporbarhet av dokumentasjonen for hvert produksjonsparti (batch), og for endringer gjennom utviklingsforløpet for preparatet. Systemet skal også sikre dataenes kvalitet og integritet.</article> <article class="defaultP" margin-top="true">§ 2-19 andre ledd skal lyde:</article><article class="legalP" id="kapittel-3-ledd-18">Det skal treffes egnede tekniske eller organisatoriske tiltak for å unngå krysskontaminering og sammenblanding, og det skal være midler til rådighet som er egnede og tilstrekkelige til å foreta de nødvendige kontroller under tilvirkningen. Alle avvik skal dokumenteres og undersøkes.</article> <article class="defaultP" margin-top="true">§ 2-20 andre ledd skal lyde:</article><article class="legalP" id="kapittel-3-ledd-19">Tilvirker plikter å stille til rådighet eller ha tilgang til ett eller flere kontrollaboratorier med tilstrekkelig personale og utstyr til å foreta nødvendige undersøkelser og prøving av råvarer, emballasje, mellomprodukter og ferdigvarer.</article> <article class="defaultP" margin-top="true">§ 2-21 skal lyde:</article><article class="legalP" id="kapittel-3-ledd-20">Ved sluttkontroll av ferdigvarer før frigivelse for videre distribusjon, skal kvalitetskontrollsystemet ta hensyn til alle vesentlige opplysninger knyttet til produksjonspartiet, herunder forløp av produksjons- og pakkeprosesser, prosesskontrollresultater, analyseresultater, samsvar med spesifikasjoner og kontroll av ferdige pakninger.</article> <article class="defaultP" margin-top="true">Overskriften i § 2-23 skal lyde:</article> <article class="defaultP" margin-top="true"><i>Utkontrakterte tjenester</i></article> <article class="defaultP" margin-top="true">§ 2-23 første ledd skal lyde:</article><article class="legalP" id="kapittel-3-ledd-21">Ved tilvirkning, import eller tilhørende aktiviteter hos tredjepart, skal det foreligge en skriftlig avtale mellom oppdragsgiver og oppdragstaker. Av den enkelte avtale skal det klart fremgå hvilke aktiviteter som omfattes og hvilke plikter den enkelte part har, særlig oppdragstakers plikt til å overholde retningslinjer for god tilvirkningspraksis og hvordan den kvalifiserte person skal ivareta sitt ansvar.</article> <article class="defaultP" margin-top="true">§ 2-23 nytt tredje ledd skal lyde:</article><article class="legalP" id="kapittel-3-ledd-22">Enhver oppdragstaker skal følge relevante deler av retningslinjer for god tilvirkningspraksis og retningslinjer for god distribusjonspraksis og kan bli underlagt tilsyn fra Statens legemiddelverk.</article> <article class="defaultP" margin-top="true">§ 2-23 tredje ledd blir nytt fjerde ledd.</article> <article class="defaultP" margin-top="true">§ 2-25 første ledd skal lyde:</article><article class="legalP" id="kapittel-3-ledd-23">Tilvirker skal som en del av virksomhetens farmasøytiske kvalitetssystem foreta jevnlige selvinspeksjoner for å kontrollere gjennomførelsen og etterlevelsen av god tilvirkningspraksis, samt foreslå eventuelle korrigerende tiltak.</article> <article class="defaultP" margin-top="true">Overskriften i § 2-26 skal lyde:</article> <article class="defaultP" margin-top="true"><i>Merking og sikkerhetsanordning</i></article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-3-ledd-24">Tilvirker med tillatelse etter § 2-5 kan uten nærmere tillatelse importere virksomme stoffer og hjelpestoffer som er nødvendige for den produksjon som omfattes av tilvirkertillatelsen.</article> <article class="defaultP" margin-top="true">§ 3-1 nytt andre ledd skal lyde:</article><article class="legalP" id="kapittel-3-ledd-25">Tilvirker med tillatelse etter § 2-5 kan uten nærmere tillatelse importere fra EØS-området mellomprodukter som er nødvendige for den produksjon som omfattes av tilvirkertillatelsen.</article> <article class="defaultP" margin-top="true">§ 3-1 andre til niende ledd blir nytt tredje til tiende ledd.</article> <article class="defaultP" margin-top="true">§ 3-1 femte ledd andre punktum oppheves.</article> <article class="defaultP" margin-top="true">§ 3-6 femte ledd bokstav e skal lyde:</article><article class="legalP" id="kapittel-3-ledd-26">virksomme stoffer og hjelpestoffer for tilvirkning i samsvar med § 2-8.</article> <article class="defaultP" margin-top="true">§ 4-1 første ledd skal lyde:</article><article class="legalP" id="kapittel-3-ledd-27">Statens legemiddelverk fører gjentatte tilsyn med at bestemmelsene i denne forskrift overholdes. Tilsynsvirksomheten skal utføres i henhold til et hensiktsmessig kvalitetssystem og i samsvar med Compilation of Union procedures on inspections and exchange of information utgitt av Det europeiske legemiddelbyrå (EMA) på vegne av EU-kommisjonen.</article> <article class="defaultP" margin-top="true">§ 4-1 tredje ledd skal lyde:</article><article class="legalP" id="kapittel-3-ledd-28">Statens legemiddelverk kan, med forbehold av eventuelle avtaler mellom tredjelandet og EØS-EFTA-landene, kreve å føre tilsyn med tilvirker i tredjeland i tråd med denne bestemmelsen.</article></section><section class="section" data-name="kapIV" id="kapittel-4" data-lovdata-URL="LTI/forskrift/2018-08-21-1262/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft straks.</article></section></main></body></html>