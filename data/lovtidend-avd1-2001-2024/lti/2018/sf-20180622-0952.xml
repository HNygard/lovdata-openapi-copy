<!DOCTYPE html><html lang="no"><head><title>Forskrift om endringer i politiregisterforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-22-952</dd><dt class="dokid">DokumentID</dt><dd class="dokid">LTI/forskrift/2018-06-22-952</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-06-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-20-1097</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-05-28-16/§14</li><li>lov/2010-05-28-16/§38</li></ul></dd><dt class="dateOfPublication">Kunngjort</dt><dd class="dateOfPublication">2018-06-22 15:10</dd><dt class="journalNumber">Journalnummer</dt><dd class="journalNumber">2018-0623</dd><dt class="titleShort">Korttittel</dt><dd class="titleShort">Endr. i politiregisterforskriften</dd><dt class="title">Tittel</dt><dd class="title">Forskrift om endringer i politiregisterforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 22. juni 2018 med hjemmel i lov 28. mai 2010 nr. 16 om behandling av opplysninger i politiet og påtalemyndigheten (politiregisterloven) § 14 og § 38. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2018-06-22-952</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i politiregisterforskriften<ul class="tocSubUl"><li>I<ul class="tocSubUl"><li>§ 34-17. Politiattest til personer som skal ansettes i Garantiinstituttet for eksportkreditt (GIEK)</li><li>§ 59-1. Formålet</li><li>§ 59-2. Hjemmelsgrunnlaget</li><li>§ 59-3. Behandlingsansvar</li><li>§ 59-4. Personopplysninger</li><li>§ 59-5. Økonomiske forhold og virksomhetsopplysninger</li><li>§ 59-6. Tilgang</li><li>§ 59-7. Utlevering</li><li>§ 59-8. Informasjonsplikt</li><li>§ 59-9. Innsyn</li><li>§ 59-10. Retting</li><li>§ 59-11. Sperring</li><li>§ 59-12. Sletting</li><li>§ 59-13. Klageadgang</li><li>§ 59-14. Informasjonssikkerhet og internkontroll</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-22-952" id="dokument"><h1>Forskrift om endringer i politiregisterforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2018-06-22-952/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften) gjøres følgende endringer:</article> <article class="defaultP" margin-top="true">§ 15-2 tredje ledd skal lyde:</article><article class="legalP" id="kapittel-1-ledd-2">For opplysninger som er sperret fordi de ikke skal brukes til vandelskontroll, jf. § 15-4 første ledd nr. 2, og opplysninger som er sperret etter § 59-11 første ledd, jf. § 15-4 første ledd nr. 3, gjelder bare første ledd første og annet punktum.</article> <article class="defaultP" margin-top="true">§ 15-4 første ledd skal lyde:</article><article class="legalP" id="kapittel-1-ledd-3">Opplysninger som sperres kan bare brukes til følgende formål:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">dokumentasjon i den registrertes eller den behandlingsansvarliges interesse,</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">politimessige formål når sperring er begrunnet i at opplysningen ikke skal brukes til vandelskontroll,</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">utarbeidelse av nasjonale trussel- og risikovurderinger og etterretningsprodukter når opplysningene er sperret etter § 59-11, eller</article></article></li><li data-li-identifier="4." data-name="4."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">til andre formål dersom sperring er begrunnet i den registrertes interesse og den registrerte samtykker, jf. § 6-1.</article></article></li></ul></article> <article class="defaultP" margin-top="true">Ny § 34-17 skal lyde:</article><article class="futureLegalArticle" data-name="§34-17" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 34-17</span>. <span class="legalArticleTitle">Politiattest til personer som skal ansettes i Garantiinstituttet for eksportkreditt (GIEK)</span></span><article class="legalP" id="kapittel-1-foreslåttparagraf-1-ledd-1">Det skal kreves fremleggelse av ordinær politiattest av personer som skal besette stillinger i GIEK som styremedlem, varamedlem og observatør i styret, daglig leder eller andre personer som skal inngå i den faktiske ledelsen av virksomheten eller deler av denne, samt andre personer med nøkkelfunksjoner i GIEK.</article></article> <article class="defaultP" margin-top="true">Nytt kapittel 59 skal lyde:</article><span class="futuretitle" id="kapittel-1-foreslåttittel-1">Kapittel 59. Register for Nasjonalt tverretatlig analyse- og etterretningssenter ved ØKOKRIM</span><span class="futuretitle" id="kapittel-1-foreslåttittel-2">Generelle bestemmelser</span><article class="futureLegalArticle" data-name="§59-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 59-1</span>. <span class="legalArticleTitle">Formålet</span></span><article class="legalP" id="kapittel-1-foreslåttparagraf-2-ledd-1">Formålet med behandling av opplysninger i registeret er å utarbeide nasjonale trussel- og risikovurderinger og etterretningsprodukter for å forebygge, bekjempe, avdekke og forhindre økonomisk kriminalitet og arbeidslivskriminalitet.</article></article><article class="futureLegalArticle" data-name="§59-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 59-2</span>. <span class="legalArticleTitle">Hjemmelsgrunnlaget</span></span><article class="legalP" id="kapittel-1-foreslåttparagraf-3-ledd-1">Det rettslige grunnlaget for registeret er politiregisterloven § 11, jf. § 5 nr. 2, jf. § 4.</article></article><article class="futureLegalArticle" data-name="§59-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 59-3</span>. <span class="legalArticleTitle">Behandlingsansvar</span></span><article class="legalP" id="kapittel-1-foreslåttparagraf-4-ledd-1">Sjef ØKOKRIM er behandlingsansvarlig for registeret.</article><article class="legalP" id="kapittel-1-foreslåttparagraf-4-ledd-2">For øvrig kommer bestemmelsene i forskriften kapittel 2 til anvendelse.</article></article><span class="futuretitle" id="kapittel-1-foreslåttittel-3">Behandling av opplysninger</span><article class="futureLegalArticle" data-name="§59-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 59-4</span>. <span class="legalArticleTitle">Personopplysninger</span></span><article class="legalP" id="kapittel-1-foreslåttparagraf-5-ledd-1">Når det er nødvendig for å oppnå formål som nevnt i § 59-1, kan blant annet følgende personopplysninger behandles:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">Alle navn, oppnavn eller alias,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">kjønn, signalement, bilde, sivil status, fødested, statsborgerskap og visum, fødselsnummer, utlendingsidentifikasjon, identifikasjonsnummer og -kort, samt misbrukt eller fiktiv identitet og tilknyttet virksomhet,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">adresseinformasjon, herunder elektronisk kontaktinformasjon og elektroniske profiler på Internett,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">relasjoner eller kontaktpersoner,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">at noen har blitt, kan bli, eller indikasjon for å bli, utsatt for økonomisk kriminalitet,</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">rolle,</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">måten å operere på (modus operandi),</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-5-ledd-1-punkt-8"><article class="legalP" id="kapittel-1-foreslåttparagraf-5-ledd-1-punkt-8-ledd-1">utdanning, kvalifikasjoner, lisenser, godkjenninger, sertifikater mv.,</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-5-ledd-1-punkt-9"><article class="legalP" id="kapittel-1-foreslåttparagraf-5-ledd-1-punkt-9-ledd-1">nåværende og tidligere ansettelsesforhold, yrker og verv, kundeforhold,</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-5-ledd-1-punkt-10"><article class="legalP" id="kapittel-1-foreslåttparagraf-5-ledd-1-punkt-10-ledd-1">bevegelsesmønstre og grensepasseringer, inn- og utreise og opphold til inn- og utland, herunder om registrering, identitet, internatopphold, utvisning og grensekontroll,</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-5-ledd-1-punkt-11"><article class="legalP" id="kapittel-1-foreslåttparagraf-5-ledd-1-punkt-11-ledd-1">personer som gir opplysninger til senteret,</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-5-ledd-1-punkt-12"><article class="legalP" id="kapittel-1-foreslåttparagraf-5-ledd-1-punkt-12-ledd-1">anmeldelser, administrative og strafferettslige tvangsmidler og sanksjoner, reaksjonsfullbyrdelse,</article></article></li><li data-li-identifier="13." data-name="13."><article class="listArticle" id="kapittel-1-foreslåttparagraf-5-ledd-1-punkt-13"><article class="legalP" id="kapittel-1-foreslåttparagraf-5-ledd-1-punkt-13-ledd-1">fast eiendom og tilknyttede eierforhold, rettigheter,</article></article></li><li data-li-identifier="14." data-name="14."><article class="listArticle" id="kapittel-1-foreslåttparagraf-5-ledd-1-punkt-14"><article class="legalP" id="kapittel-1-foreslåttparagraf-5-ledd-1-punkt-14-ledd-1">motorvogn eller annet transportmiddel, identifikasjonsnummer, historikk og bruk,</article></article></li><li data-li-identifier="15." data-name="15."><article class="listArticle" id="kapittel-1-foreslåttparagraf-5-ledd-1-punkt-15"><article class="legalP" id="kapittel-1-foreslåttparagraf-5-ledd-1-punkt-15-ledd-1">annet løsøre og informasjon om inn- og utførsel over landegrensene,</article></article></li><li data-li-identifier="16." data-name="16."><article class="listArticle" id="kapittel-1-foreslåttparagraf-5-ledd-1-punkt-16"><article class="legalP" id="kapittel-1-foreslåttparagraf-5-ledd-1-punkt-16-ledd-1">oppdrag, kontrakter og avtaleforhold,</article></article></li><li data-li-identifier="17." data-name="17."><article class="listArticle" id="kapittel-1-foreslåttparagraf-5-ledd-1-punkt-17"><article class="legalP" id="kapittel-1-foreslåttparagraf-5-ledd-1-punkt-17-ledd-1">opplysninger mottatt fra andre offentlige organer.</article></article></li></ul></article></article><article class="futureLegalArticle" data-name="§59-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 59-5</span>. <span class="legalArticleTitle">Økonomiske forhold og virksomhetsopplysninger</span></span><article class="legalP" id="kapittel-1-foreslåttparagraf-6-ledd-1">Når det er nødvendig for å oppnå formål som nevnt i § 59-1, kan det blant annet behandles opplysninger om følgende økonomiske forhold og virksomheter, jf. også § 59-4:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">Navn og organisasjonsnummer eller annen virksomhetsidentifikasjon,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">hendelser, eierskap, roller, tilknytninger til andre fysiske eller juridiske personer, overdragelse og omstrukturering,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">transaksjoner og betalingsopplysninger, bankkonti, verdipapirer, andre typer finanskonti og kontodisponent,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">budsjett- og regnskapsopplysninger, skatteoppgjør og ligningsopplysninger, grunnlagsdata, tredjepartsdata, innkreving og administrasjon, samt gebyr- og avgiftsopplysninger,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-6-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-5-ledd-1">stønader, ytelser, trygder, pensjon, ytelser etter forsikringsavtaleloven og andre subsidie- tilskudds- og støtteordninger, lønns- og trekkoppgaver, refusjoner,</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-6-ledd-1-punkt-6"><article class="legalP" id="kapittel-1-foreslåttparagraf-6-ledd-1-punkt-6-ledd-1">opplysninger om konkurs- og bobehandling.</article></article></li></ul></article></article><span class="futuretitle" id="kapittel-1-foreslåttittel-4">Tilgang og utlevering</span><article class="futureLegalArticle" data-name="§59-6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 59-6</span>. <span class="legalArticleTitle">Tilgang</span></span><article class="legalP" id="kapittel-1-foreslåttparagraf-7-ledd-1">Den behandlingsansvarlige skal påse at det kun er personer som gjør tjeneste ved Nasjonalt tverretatlig analyse- og etterretningssenter som skal ha tilgang til registeret.</article></article><article class="futureLegalArticle" data-name="§59-7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 59-7</span>. <span class="legalArticleTitle">Utlevering</span></span><article class="legalP" id="kapittel-1-foreslåttparagraf-8-ledd-1">Det skal ikke utleveres opplysninger fra registeret, med mindre det skjer i form av nasjonale trussel- og risikovurderinger og etterretningsprodukter, jf. § 59-1.</article><article class="legalP" id="kapittel-1-foreslåttparagraf-8-ledd-2">Ikke-verifiserte opplysninger kan likevel utleveres dersom det er nødvendig for å verifisere opplysningene, jf. politiregisterloven § 20 annet ledd.</article></article><span class="futuretitle" id="kapittel-1-foreslåttittel-5">Informasjonsplikt og innsyn</span><article class="futureLegalArticle" data-name="§59-8" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 59-8</span>. <span class="legalArticleTitle">Informasjonsplikt</span></span><article class="legalP" id="kapittel-1-foreslåttparagraf-9-ledd-1">Bestemmelsene om informasjonsplikt i politiregisterloven § 48 og forskriften kapittel 12 kommer ikke til anvendelse, jf. begrensningen om adgangen til å utlevere opplysningen i § 59-7.</article></article><article class="futureLegalArticle" data-name="§59-9" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 59-9</span>. <span class="legalArticleTitle">Innsyn</span></span><article class="legalP" id="kapittel-1-foreslåttparagraf-10-ledd-1">Innsyn i registeret gis i samsvar med politiregisterloven § 49 og forskriften kapittel 13. Dersom begjæringen om innsyn tas til følge, skal innsyn gis i form av et skriftlig utdrag.</article><article class="legalP" id="kapittel-1-foreslåttparagraf-10-ledd-2">Innsynsrett i opplysninger om seg selv omfatter ikke opplysninger som inngår i senterets interne vurderinger og planlegging.</article><article class="legalP" id="kapittel-1-foreslåttparagraf-10-ledd-3">Utover dette kommer saksbehandlingsreglene i politiregisterloven § 54 og forskriften kapittel 17 til anvendelse.</article></article><span class="futuretitle" id="kapittel-1-foreslåttittel-6">Retting, sperring og sletting</span><article class="futureLegalArticle" data-name="§59-10" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 59-10</span>. <span class="legalArticleTitle">Retting</span></span><article class="legalP" id="kapittel-1-foreslåttparagraf-11-ledd-1">Opplysninger som er uriktige eller mangelfulle skal rettes i samsvar med § 14-4 annet ledd. Utover dette kommer politiregisterloven § 51, forskriften § 17-4 og kapittel 14 til anvendelse, med unntak av § 14-4 første ledd.</article></article><article class="futureLegalArticle" data-name="§59-11" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 59-11</span>. <span class="legalArticleTitle">Sperring</span></span><article class="legalP" id="kapittel-1-foreslåttparagraf-12-ledd-1">Opplysninger som behandles i registeret skal sperres for å sikre at personopplysninger bare kan brukes i NTAES til formål som nevnt i § 59-1, jf. § 15-4 første ledd nr. 3.</article><article class="legalP" id="kapittel-1-foreslåttparagraf-12-ledd-2">Opplysninger som er sperret i henhold til politiregisterloven § 50 og § 51 behandles i samsvar med kapittel 15.</article><article class="legalP" id="kapittel-1-foreslåttparagraf-12-ledd-3">Saksbehandlingsreglene i politiregisterloven § 54 og forskriften kapittel 17 kommer til anvendelse.</article></article><article class="futureLegalArticle" data-name="§59-12" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 59-12</span>. <span class="legalArticleTitle">Sletting</span></span><article class="legalP" id="kapittel-1-foreslåttparagraf-13-ledd-1">Opplysninger skal slettes når de ikke lenger er nødvendige for formålet med registreringen, og senest etter 3 år fra det tidspunkt opplysningene ble registrert. Den behandlingsansvarlige kan beslutte fortsatt registrering for inntil 3 år av gangen dersom opplysningene fortsatt er nødvendig for formålet med registreringen.</article><article class="legalP" id="kapittel-1-foreslåttparagraf-13-ledd-2">Utover dette gjelder politiregisterloven § 50 og § 51 samt forskriften kapittel 16.</article><article class="legalP" id="kapittel-1-foreslåttparagraf-13-ledd-3">Saksbehandlingsreglene i politiregisterloven § 54 og forskriften kapittel 17 kommer til anvendelse.</article></article><span class="futuretitle" id="kapittel-1-foreslåttittel-7">Klage</span><article class="futureLegalArticle" data-name="§59-13" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 59-13</span>. <span class="legalArticleTitle">Klageadgang</span></span><article class="legalP" id="kapittel-1-foreslåttparagraf-14-ledd-1">Bestemmelsene om klage i politiregisterloven § 55 og forskriften kapittel 18 kommer til anvendelse. Politidirektoratet er klageinstans.</article></article><span class="futuretitle" id="kapittel-1-foreslåttittel-8">Informasjonssikkerhet og internkontroll</span><article class="futureLegalArticle" data-name="§59-14" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 59-14</span>. <span class="legalArticleTitle">Informasjonssikkerhet og internkontroll</span></span><article class="legalP" id="kapittel-1-foreslåttparagraf-15-ledd-1">Politiregisterloven § 15, § 16 og § 17 og forskriften del 9 kommer til anvendelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-06-22-952/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>