<!DOCTYPE html><html lang="no"><head><title>Forskrift om endring i forskrift om finansforetak og finanskonsern (finansforetaksforskriften) og oppheving av enkelte andre forskrifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-19-2144</dd><dt class="dokid">DokumentID</dt><dd class="dokid">LTI/forskrift/2018-12-19-2144</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-09-1502</li><li>forskrift/1996-12-06-1138</li><li>forskrift/1996-12-20-1147</li><li>forskrift/2006-12-22-1609</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2015-04-10-17/§14-5</li><li>lov/2015-04-10-17/§16-5</li><li>lov/2015-04-10-17/§19-3</li><li>lov/2015-04-10-17/§19-4</li><li>lov/2015-04-10-17/§19-10</li><li>lov/2015-04-10-17/§20-4</li><li>lov/2015-04-10-17/§20-24</li><li>lov/2018-03-23-2</li></ul></dd><dt class="dateOfPublication">Kunngjort</dt><dd class="dateOfPublication">2018-12-21 16:25</dd><dt class="lastupdated">Rettet</dt><dd class="lastupdated">2018-12-27 (hjemmelsfelt), 03.01.2018 (manglende ledetekst til nåv. § 19-6), 07.01.2019 (ledetekst nåv. § 19-6, ortografi).</dd><dt class="journalNumber">Journalnummer</dt><dd class="journalNumber">2018-1334</dd><dt class="titleShort">Korttittel</dt><dd class="titleShort">Endr. i finansforetaksforskriften og oppheving av enkelte andre forskrifter</dd><dt class="title">Tittel</dt><dd class="title">Forskrift om endring i forskrift om finansforetak og finanskonsern (finansforetaksforskriften) og oppheving av enkelte andre forskrifter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 19. desember 2018 med hjemmel i lov 10. april 2015 nr. 17 om finansforetak og finanskonsern (finansforetaksloven) § 14-5, § 16-5, § 19-3, § 19-4, § 19-10, § 20-4 og § 20-24 og lov 23. mars 2018 nr. 2 om endringer i finansforetaksloven mv. (innskuddsgaranti og krisehåndtering av banker) del IV nr. 4. <br /><strong>EØS-henvisninger:</strong> EØS-avtalen vedlegg IX nr. 19b (direktiv 2014/59/EU).</dd><dt class="refid">RefID</dt><dd class="refid">forskrift/2018-12-19-2144</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om finansforetak og finanskonsern (finansforetaksforskriften) og oppheving av enkelte andre forskrifter<ul class="tocSubUl"><li>I<ul class="tocSubUl"><li>§ 19-1. EØS-filialers medlemskap i garantiordningen</li><li>§ 19-5. Bidrag ved endringer i virksomheten</li><li>§ 19-7. Garanterte innskudd</li><li>§ 19-8. Innskyter</li><li>§ 20-1. Virkeområde</li><li>§ 20-2. Gjennomføring av forordninger</li><li>§ 20-3. Taushetsplikt</li><li>§ 20-4. Minstekrav til summen av ansvarlig kapital og konvertibel gjeld</li><li>§ 20-5. Tapsabsorberingsbeløp</li><li>§ 20-6. Rekapitaliseringsbeløp</li><li>§ 20-7.</li><li>§ 20-8. Innehav av konvertibel gjeld</li><li>§ 20-9. Offentliggjøring av informasjon</li><li>§ 20-10. Risikojustering av bidrag til krisetiltaksfondet</li><li>§ 20-11. Overgangsbestemmelser</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-19-2144" id="dokument"><h1>Forskrift om endring i forskrift om finansforetak og finanskonsern (finansforetaksforskriften) og oppheving av enkelte andre forskrifter</h1><section class="section" data-name="kapI" id="kapittel-1" data-lovdata-URL="LTI/forskrift/2018-12-19-2144/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. desember 2016 nr. 1502 om finansforetak og finanskonsern (finansforetaksforskriften) gjøres følgende endringer:</article> <article class="defaultP" margin-top="true">§ 16-5 første ledd skal lyde:</article><article class="legalP" id="kapittel-1-ledd-2">Kredittinstitusjoner skal gi informasjon som nevnt i finansforetaksloven § 16-5 på et standardisert format fastsatt av Bankenes sikringsfond i samsvar med vedlegg 1 til direktiv 2014/49/EU.</article> <article class="defaultP" margin-top="true">Någjeldende første ledd blir nytt annet ledd.</article> <article class="defaultP" margin-top="true">§ 19-1 skal lyde:</article><article class="futureLegalArticle" data-name="§19-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19-1</span>. <span class="legalArticleTitle">EØS-filialers medlemskap i garantiordningen</span></span><article class="legalP" id="kapittel-1-foreslåttparagraf-1-ledd-1">Før norsk filial av kredittinstitusjon med hovedsete i annen EØS-stat kan bli medlem av innskuddsgarantiordningen, skal Bankenes sikringsfond i samarbeid med hjemstatens sikringsordning avklare hvilke innskudd som er sikret i hjemstatens ordning, og hvilke innskudd som skal være sikret i innskuddsgarantiordningen.</article><article class="legalP" id="kapittel-1-foreslåttparagraf-1-ledd-2">Bankenes sikringsfond kan avslå søknad om filialmedlemskap, eller sette særlige vilkår for medlemskapet, dersom soliditetssituasjonen hos søker, eller betydelig usikkerhet med hensyn til utviklingen i denne, tilsier det.</article><article class="legalP" id="kapittel-1-foreslåttparagraf-1-ledd-3">Filialmedlem kan tidligst opptas seks måneder etter at Bankenes sikringsfond har mottatt søknad om slikt medlemskap. Før filialmedlem opptas, skal dette godkjennes av Finanstilsynet.</article><article class="legalP" id="kapittel-1-foreslåttparagraf-1-ledd-4">Bestemmelsen i tredje ledd gjelder ikke ved omdanning til filial av datterselskap som er medlem i innskuddsgarantiordningen. De berørte tilsynsmyndigheter og sikringsordninger skal varsles uten opphold når det er klart at omdanning vil finne sted. Finanstilsynet kan gi nærmere regler om videreføring av medlemskap i innskuddsgarantiordningen ved slik omdanning.</article></article> <article class="defaultP" margin-top="true">Ny § 19-5 skal lyde:</article><article class="futureLegalArticle" data-name="§19-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19-5</span>. <span class="legalArticleTitle">Bidrag ved endringer i virksomheten</span></span><article class="legalP" id="kapittel-1-foreslåttparagraf-2-ledd-1">Hvis et medlem trer ut av innskuddsgarantiordningen og blir medlem av en innskuddsgarantiordning i en annen EØS-stat, skal innskuddsgarantiordningen overføre de bidrag som medlemmet har betalt de siste 12 måneder før uttreden. Første punktum gjelder ikke tilleggsbidrag etter finansforetaksloven § 19-10 annet ledd eller bidrag fra foretak som er blitt ekskludert etter finansforetaksloven § 19-16 tredje ledd.</article><article class="legalP" id="kapittel-1-foreslåttparagraf-2-ledd-2">Hvis overgangen gjelder en del av virksomheten, skal overføringen være proporsjonal med de overførte garanterte innskudd.</article></article> <article class="defaultP" margin-top="true">§ Nåværende § 19-6 oppheves.</article> <article class="defaultP" margin-top="true">§ 19-5 blir ny § 19-6.</article> <article class="defaultP" margin-top="true">Ny overskrift til del II skal lyde:</article><span class="futuretitle" id="kapittel-1-foreslåttittel-1">Del II. Filialer utenfor EØS</span> <article class="defaultP" margin-top="true">Ny § 19-7 skal lyde:</article><article class="futureLegalArticle" data-name="§19-7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 19-7</span>. <span class="legalArticleTitle">Garanterte innskudd</span></span><article class="legalP" id="kapittel-1-foreslåttparagraf-3-ledd-1">For innskudd mottatt av medlemsforetak med hovedsete her i riket gjennom filial etablert i stat utenfor EØS, er beløpsgrensen for garanterte innskudd et beløp i norske kroner som svarer til 100&#xa0;000 euro per innskyter per medlemsforetak. Det samme gjelder innskudd som et medlem har mottatt gjennom grensekryssende virksomhet i stat utenfor EØS.</article></article> <article class="defaultP" margin-top="true">§ 19-8 og § 19-9 oppheves.</article> <article class="defaultP" margin-top="true">Ny del III skal lyde:</article><span class="futuretitle" id="kapittel-1-foreslåttittel-2">Del III. Andre bestemmelser</span><article class="futureLegalArticle" data-name="§19-8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 19-8</span>. <span class="legalArticleTitle">Innskyter</span></span><article class="legalP" id="kapittel-1-foreslåttparagraf-4-ledd-1">Har flere personer felles innskuddskonto, skal hver av dem regnes som en innskyter, og den enkeltes andel av kreditsaldoen legges til grunn ved anvendelsen av grensene i finansforetaksloven § 19-4 første ledd. Det samme gjelder når flere personer har rett til å disponere midler som omfattes av samme innskuddskonto.</article><article class="legalP" id="kapittel-1-foreslåttparagraf-4-ledd-2">Medlemmer av et partnerskap, forening eller lignende sammenslutning som ikke er en egen juridisk person, skal anses som én innskyter.</article></article> <article class="defaultP" margin-top="true">Nytt kapittel 20 skal lyde:</article><span class="futuretitle" id="kapittel-1-foreslåttittel-3">Kapittel 20. Soliditets- og solvenssvikt i banker, kredittforetak og finanskonsern</span><span class="futuretitle" id="kapittel-1-foreslåttittel-4">Del I. Generelt</span><article class="futureLegalArticle" data-name="§20-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 20-1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-5-ledd-1">Dette kapitlet gjelder foretak og virksomhet som er omfattet av finansforetaksloven kapittel 20.</article></article><article class="futureLegalArticle" data-name="§20-2" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 20-2</span>. <span class="legalArticleTitle">Gjennomføring av forordninger</span></span><article class="legalP" id="kapittel-1-foreslåttparagraf-6-ledd-1">Finanstilsynet kan fastsette forskrifter som tilsvarer reglene i forordninger gitt i medhold av direktiv 2014/59/EU med nødvendige tilpasninger, herunder:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">Delegert kommisjonsforordning (EU) 2015/63 av 21. oktober 2014</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">Delegert kommisjonsforordning (EU) 2016/778 av 2. februar 2016</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">Delegert kommisjonsforordning (EU) 2016/860 av 4. februar 2016</article></article></li><li data-li-identifier="4)" data-name="4)"><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">Kommisjonens gjennomføringsforordning (EU) 2016/911 av 9. juni 2016</article></article></li><li data-li-identifier="5)" data-name="5)"><article class="listArticle" id="kapittel-1-foreslåttparagraf-6-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-5-ledd-1">Delegert kommisjonsforordning (EU) 2016/1075 av 23. mars 2016</article></article></li><li data-li-identifier="6)" data-name="6)"><article class="listArticle" id="kapittel-1-foreslåttparagraf-6-ledd-1-punkt-6"><article class="legalP" id="kapittel-1-foreslåttparagraf-6-ledd-1-punkt-6-ledd-1">Delegert kommisjonsforordning (EU) 2016/1400 av 10. mai 2016</article></article></li><li data-li-identifier="7)" data-name="7)"><article class="listArticle" id="kapittel-1-foreslåttparagraf-6-ledd-1-punkt-7"><article class="legalP" id="kapittel-1-foreslåttparagraf-6-ledd-1-punkt-7-ledd-1">Delegert kommisjonsforordning (EU) 2016/1401 av 23. mai 2016</article></article></li><li data-li-identifier="8)" data-name="8)"><article class="listArticle" id="kapittel-1-foreslåttparagraf-6-ledd-1-punkt-8"><article class="legalP" id="kapittel-1-foreslåttparagraf-6-ledd-1-punkt-8-ledd-1">Delegert kommisjonsforordning (EU) 2016/1434 av 14. desember 2015</article></article></li><li data-li-identifier="9)" data-name="9)"><article class="listArticle" id="kapittel-1-foreslåttparagraf-6-ledd-1-punkt-9"><article class="legalP" id="kapittel-1-foreslåttparagraf-6-ledd-1-punkt-9-ledd-1">Delegert kommisjonsforordning (EU) 2016/1450 av 23. mai 2016</article></article></li><li data-li-identifier="10)" data-name="10)"><article class="listArticle" id="kapittel-1-foreslåttparagraf-6-ledd-1-punkt-10"><article class="legalP" id="kapittel-1-foreslåttparagraf-6-ledd-1-punkt-10-ledd-1">Delegert kommisjonsforordning (EU) 2016/1712 av 7. juni 2016</article></article></li><li data-li-identifier="11)" data-name="11)"><article class="listArticle" id="kapittel-1-foreslåttparagraf-6-ledd-1-punkt-11"><article class="legalP" id="kapittel-1-foreslåttparagraf-6-ledd-1-punkt-11-ledd-1">Delegert kommisjonsforordning (EU) 2017/867 av 7. februar 2017</article></article></li><li data-li-identifier="12)" data-name="12)"><article class="listArticle" id="kapittel-1-foreslåttparagraf-6-ledd-1-punkt-12"><article class="legalP" id="kapittel-1-foreslåttparagraf-6-ledd-1-punkt-12-ledd-1">Kommisjonens gjennomføringsforordning (EU) 2018/308 av 1. mars 2018</article></article></li><li data-li-identifier="13)" data-name="13)"><article class="listArticle" id="kapittel-1-foreslåttparagraf-6-ledd-1-punkt-13"><article class="legalP" id="kapittel-1-foreslåttparagraf-6-ledd-1-punkt-13-ledd-1">Delegert kommisjonsforordning (EU) 2018/344 av 14. november 2017</article></article></li><li data-li-identifier="14)" data-name="14)"><article class="listArticle" id="kapittel-1-foreslåttparagraf-6-ledd-1-punkt-14"><article class="legalP" id="kapittel-1-foreslåttparagraf-6-ledd-1-punkt-14-ledd-1">Delegert kommisjonsforordning (EU) 2018/345 av 14. november 2017</article></article></li><li data-li-identifier="15)" data-name="15)"><article class="listArticle" id="kapittel-1-foreslåttparagraf-6-ledd-1-punkt-15"><article class="legalP" id="kapittel-1-foreslåttparagraf-6-ledd-1-punkt-15-ledd-1">Kommisjonens gjennomføringsforordning (EU) 2018/1624 av 23 oktober 2018.</article></article></li></ul></article></article><article class="futureLegalArticle" data-name="§20-3" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 20-3</span>. <span class="legalArticleTitle">Taushetsplikt</span></span><article class="legalP" id="kapittel-1-foreslåttparagraf-7-ledd-1">Taushetsplikt for styremedlemmer og tjenestemenn etter finanstilsynsloven § 7 og forvaltningsloven § 13 er ikke til hinder for at opplysninger kan utleveres til Bankenes sikringsfond, andre EØS-staters krisehåndteringsmyndigheter eller Single Resolution Board i den utstrekning det er nødvendig for å utføre oppgaver pålagt i eller i medhold av lov.</article><article class="legalP" id="kapittel-1-foreslåttparagraf-7-ledd-2">Ved utlevering av opplysninger til myndigheter som nevnt i første ledd, skal Finanstilsynet stille følgende vilkår:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-7-ledd-2-punkt-1"><article class="legalP" id="kapittel-1-foreslåttparagraf-7-ledd-2-punkt-1-ledd-1">Opplysningene kan bare brukes til å utføre krisehåndteringsoppgaver som nevnt i finansforetaksloven kapittel 20 med tilhørende forskriftsregler.</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-7-ledd-2-punkt-2"><article class="legalP" id="kapittel-1-foreslåttparagraf-7-ledd-2-punkt-2-ledd-1">Opplysningene skal være undergitt taushetsplikt hos mottaker. Opplysningene kan bare formidles videre med samtykke fra Finanstilsynet og bare for de formål samtykket omfatter.</article></article></li></ul></article><article class="legalP" id="kapittel-1-foreslåttparagraf-7-ledd-3">Opplysninger som Finanstilsynet har mottatt fra utenlandske tilsynsmyndigheter eller krisehåndteringsmyndigheter, kan bare formidles videre med samtykke fra vedkommende myndighet og bare for de formål samtykket omfatter.</article></article><span class="futuretitle" id="kapittel-1-foreslåttittel-5">Del II. Minstekrav til konvertibel gjeld</span><article class="futureLegalArticle" data-name="§20-4" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 20-4</span>. <span class="legalArticleTitle">Minstekrav til summen av ansvarlig kapital og konvertibel gjeld</span></span><article class="legalP" id="kapittel-1-foreslåttparagraf-8-ledd-1">Minstekravet til summen av ansvarlig kapital og konvertibel gjeld som nevnt i finansforetaksloven § 20-9 skal bestå av et tapsabsorberingsbeløp og et rekapitaliseringsbeløp.</article></article><article class="futureLegalArticle" data-name="§20-5" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 20-5</span>. <span class="legalArticleTitle">Tapsabsorberingsbeløp</span></span><article class="legalP" id="kapittel-1-foreslåttparagraf-9-ledd-1">Tapsabsorberingsbeløpet skal tilsvare det høyeste av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">summen av minstekravet til ansvarlig kapital etter finansforetaksloven § 14-1, eventuelle pålegg etter finansforetaksloven § 14-6 tredje ledd bokstav b og bufferkrav etter finansforetaksloven § 14-3, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">kravet til uvektet kjernekapitaldekning etter CRR/CRD IV-forskriften § 5.</article></article></li></ul></article><article class="legalP" id="kapittel-1-foreslåttparagraf-9-ledd-2">Finanstilsynet kan i særlige tilfeller fastsette et høyere eller lavere tapsabsorberingsbeløp.</article></article><article class="futureLegalArticle" data-name="§20-6" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 20-6</span>. <span class="legalArticleTitle">Rekapitaliseringsbeløp</span></span><article class="legalP" id="kapittel-1-foreslåttparagraf-10-ledd-1">Rekapitaliseringsbeløpet skal fastsettes på grunnlag av behov identifisert i krisetiltaksplanen. Med mindre det er angitt i krisetiltaksplanen at rekapitaliseringsbeløpet kan være null eller lavt fordi foretaket bør avvikles etter finansforetaksloven § 20-29 dersom det skulle bli kriserammet, skal rekapitaliseringsbeløpet tilsvare det høyeste av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">summen av minstekravet til ansvarlig kapital etter finansforetaksloven § 14-1, eventuelle pålegg etter finansforetaksloven § 14-6 tredje ledd bokstav b og bufferkrav etter finansforetaksloven § 14-3 med unntak av kravet til motsyklisk kapitalbuffer, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">kravet til uvektet kjernekapitaldekning etter CRR/CRD IV-forskriften § 5.</article></article></li></ul></article><article class="legalP" id="kapittel-1-foreslåttparagraf-10-ledd-2">Finanstilsynet kan fastsette et høyere rekapitaliseringsbeløp enn det som følger av første ledd, dersom det er nødvendig for å:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-2-punkt-1"><article class="legalP" id="kapittel-1-foreslåttparagraf-10-ledd-2-punkt-1-ledd-1">sikre at foretaket kan oppfylle lov- og forskriftskrav i en periode på inntil ett år etter en krisehåndtering,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-2-punkt-2"><article class="legalP" id="kapittel-1-foreslåttparagraf-10-ledd-2-punkt-2-ledd-1">kompensere for at enkelte gjeldsposter antas å bli unntatt fra en intern oppkapitalisering, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-2-punkt-3"><article class="legalP" id="kapittel-1-foreslåttparagraf-10-ledd-2-punkt-3-ledd-1">sikre oppfyllelse av betingelsene for å motta midler fra krisetiltaksfondet etter finansforetaksloven § 20-52 fjerde ledd.</article></article></li></ul></article><article class="legalP" id="kapittel-1-foreslåttparagraf-10-ledd-3">Finanstilsynet kan fastsette et lavere rekapitaliseringsbeløp enn det som følger av første ledd, dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-3-punkt-1"><article class="legalP" id="kapittel-1-foreslåttparagraf-10-ledd-3-punkt-1-ledd-1">et lavere rekapitaliseringsbeløp antas å være tilstrekkelig for at foretaket kan oppnå tillit i markedene og opprettholde kritiske funksjoner,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-3-punkt-2"><article class="legalP" id="kapittel-1-foreslåttparagraf-10-ledd-3-punkt-2-ledd-1">rekapitaliseringen av foretaket antas å kunne gjennomføres på grunnlag av en lavere risikovektet balanse etter krisehåndtering som angitt i krisetiltaksplanen, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-3-punkt-3"><article class="legalP" id="kapittel-1-foreslåttparagraf-10-ledd-3-punkt-3-ledd-1">innskuddsgarantifondets forventede bidrag etter finansforetaksloven § 20-54 kan tallfestes på en betryggende måte.</article></article></li></ul></article></article><article class="futureLegalArticle" data-name="§20-7" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 20-7</span>.</span><article class="legalP" id="kapittel-1-foreslåttparagraf-11-ledd-1">Krav om lavere prioritet mv.</article><article class="legalP" id="kapittel-1-foreslåttparagraf-11-ledd-2">Rekapitaliseringsbeløpet skal dekkes av ansvarlig kapital eller gjeldsinstrumenter med lavere prioritet enn ordinær, usikret, uprioritert gjeld (seniorgjeld). Finanstilsynet kan gjøre unntak fra første punktum.</article><article class="legalP" id="kapittel-1-foreslåttparagraf-11-ledd-3">For datterforetak av norske finansforetak, der det er fastsatt at morselskapet eller annen enhet i konsernet skal være kriseenhet, skal kravet i første ledd oppfylles i tillegg til at den konvertible gjelden skal være utstedt til konsernets kriseenhet.</article><article class="legalP" id="kapittel-1-foreslåttparagraf-11-ledd-4">For norske datterforetak av utenlandske foretak gjelder annet ledd tilsvarende, og minstekravet etter § 20-4 for slike foretak skal fastsettes av Finanstilsynet i samråd med krisehåndteringsmyndigheten i den eller de EØS-stater som berøres.</article></article><article class="futureLegalArticle" data-name="§20-8" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 20-8</span>. <span class="legalArticleTitle">Innehav av konvertibel gjeld</span></span><article class="legalP" id="kapittel-1-foreslåttparagraf-12-ledd-1">Finanstilsynet kan fastsette nærmere regler om grenser for og behandling av et foretaks innehav av konvertibel gjeld som er utstedt av foretaket selv eller andre foretak.</article></article><article class="futureLegalArticle" data-name="§20-9" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 20-9</span>. <span class="legalArticleTitle">Offentliggjøring av informasjon</span></span><article class="legalP" id="kapittel-1-foreslåttparagraf-13-ledd-1">Foretak som har fått fastsatt et minstekrav etter § 20-4 til § 20-6, skal offentliggjøre informasjon om dette kravet og om kapitalen og gjelden som dekker det, herunder om løpetidsprofil og prioritetsrekkefølge.</article><article class="legalP" id="kapittel-1-foreslåttparagraf-13-ledd-2">Finanstilsynet kan fastsette nærmere regler om hyppighet og format for offentliggjøringen av informasjon.</article></article><span class="futuretitle" id="kapittel-1-foreslåttittel-6">Del III. Krisetiltaksfondet</span><article class="futureLegalArticle" data-name="§20-10" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 20-10</span>. <span class="legalArticleTitle">Risikojustering av bidrag til krisetiltaksfondet</span></span><article class="legalP" id="kapittel-1-foreslåttparagraf-14-ledd-1">Ved risikojustering av bidrag til krisetiltaksfondet etter finansforetaksloven § 20-51 tredje ledd, skal Finanstilsynet benytte tilleggsindikatorer som angitt i EØS-regler som svarer til forordning (EU) 2015/63 artikkel 6 nr. 5.</article><article class="legalP" id="kapittel-1-foreslåttparagraf-14-ledd-2">Henvisninger til beløp i euro skal forstås som henvisninger til et tilsvarende beløp i norske kroner.</article></article><span class="futuretitle" id="kapittel-1-foreslåttittel-7">Del IV. Overgangsbestemmelser</span><article class="futureLegalArticle" data-name="§20-11" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 20-11</span>. <span class="legalArticleTitle">Overgangsbestemmelser</span></span><article class="legalP" id="kapittel-1-foreslåttparagraf-15-ledd-1">Kravet om lavere prioritet som nevnt i § 20-7 første ledd, skal være oppfylt innen 31. desember 2022. Frem til denne datoen skal Finanstilsynet følge opp foretakenes planer for utstedelse av instrumenter som tilfredsstiller kravet.</article><article class="legalP" id="kapittel-1-foreslåttparagraf-15-ledd-2">Finanstilsynet kan utsette fristen i første ledd første ledd for individuelle foretak på grunnlag av foretakets muligheter for å utstede instrumenter som tilfredsstiller kravet i § 20-7 første ledd, tidspunktet for første vedtak om foretakets minstekrav etter § 20-4 til § 20-6, og andre forhold som tilsier at tilsier at foretaket bør få utsatt frist.</article><article class="legalP" id="kapittel-1-foreslåttparagraf-15-ledd-3">For foretak med mindre enn fem milliarder kroner i forvaltningskapital, samt for verdipapirforetak, skal kravet om gjenopprettingsplan etter finansforetaksloven § 20-5 være oppfylt innen 1. januar 2020.</article></article> <article class="defaultP" margin-top="true">Nåværende kapittel 20 blir nytt kapittel 20A.</article> <article class="defaultP" margin-top="true">Nåværende § 20-1 til § 20-7 blir nye § 20A-1 til § 20A-7.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-12-19-2144/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Følgende forskrifter oppheves:<p class="leddfortsettelse">Vedtak 6. desember 1996 nr. 1138 om delegering av myndighet til Finans- og tolldepartementet etter lov om sikringsordninger for banker og offentlig administrasjon m.v. av finansinstitusjoner.</p></article> <article class="defaultP" margin-top="true">Forskrift 20. desember 1996 nr. 1147 om ikrafttredelse og overgangsregler til lov 6. desember 1996 nr. 75 om sikringsordninger for banker og offentlig administrasjon m.v. av finansinstitusjoner.</article> <article class="defaultP" margin-top="true">Vedtak 22. desember 2006 nr. 1609 om delegering av myndighet til Finansdepartementet etter lov om sikringsordninger for banker og offentlig administrasjon m.v. av finansinstitusjoner § 2A-1 fjerde ledd og § 2A-2 annet ledd annet punktum.</article></section><section class="section" data-name="kapIII" id="kapittel-3" data-lovdata-URL="LTI/forskrift/2018-12-19-2144/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2019.</article></section></main></body></html>