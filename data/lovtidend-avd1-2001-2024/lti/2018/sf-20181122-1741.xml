<!DOCTYPE html><html lang="no"><head><title>Forskrift om endring i forskrift om tilskudd til drift av organisasjoner for nasjonale minoriteter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-11-22-1741</dd><dt class="dokid">DokumentID</dt><dd class="dokid">LTI/forskrift/2018-11-22-1741</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2018-11-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-08-1946</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2018-11-23 15:55</dd><dt class="journalNumber">Journalnummer</dt><dd class="journalNumber">2018-1039</dd><dt class="titleShort">Korttittel</dt><dd class="titleShort">Endr. i forskrift om tilskudd til drift av organisasjoner for nasjonale minoriteter</dd><dt class="title">Tittel</dt><dd class="title">Forskrift om endring i forskrift om tilskudd til drift av organisasjoner for nasjonale minoriteter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 22. november 2018 med hjemmel i Stortingets årlige budsjettvedtak over kap. 567, post 70.</dd><dt class="refid">RefID</dt><dd class="refid">forskrift/2018-11-22-1741</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til drift av organisasjoner for nasjonale minoriteter<ul class="tocSubUl"><li>I<ul class="tocSubUl"><li>§ 2. Forvaltning av tilskuddsordningen</li><li>§ 13. Klageadgang</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-11-22-1741" id="dokument"><h1>Forskrift om endring i forskrift om tilskudd til drift av organisasjoner for nasjonale minoriteter</h1><section class="section" data-name="kapI" id="kapittel-1" data-lovdata-URL="LTI/forskrift/2018-11-22-1741/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. desember 2017 nr. 1946 om tilskudd til drift av organisasjoner for nasjonale minoriteter gjøres følgende endringer:</article> <article class="defaultP" margin-top="true">Ny § 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Forvaltning av tilskuddsordningen</span></span><article class="legalP" id="kapittel-1-foreslåttparagraf-1-ledd-1">Midlene til tilskuddsordningen bevilges årlig av Stortinget. Vedtak om tilskudd fra tilskuddsordningen fattes av Norsk kulturråds fagadministrasjon.</article></article> <article class="defaultP" margin-top="true">§ 2 – § 14 blir nye § 3 – § 15.</article> <article class="defaultP" margin-top="true">§ 4 andre ledd fjerde strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">ha minst 100 tellende medlemmer, jf. § 5</article></article></li></ul></article> <article class="defaultP" margin-top="true">§ 4 andre ledd sjette strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">være demokratisk oppbygd, hvor organisasjonens årsmøte har fastsatt vedtekter og valgt styre</article></article></li></ul></article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-2">Norsk kulturråd kan fravike kravet om minst 100 tellende medlemmer når det gjelder de tallmessig minste minoritetene, og i tilfeller hvor det ikke finnes andre organisasjoner innenfor den aktuelle minoriteten. Norsk kulturråd kan i særlige tilfeller også fravike kravet om at organisasjonen må ha årsrapport og årsregnskap som dokumenterer at den har eksistert i 12 måneder ved søknadsfristens utløp.</article> <article class="defaultP" margin-top="true">§ 4 fjerde ledd skal lyde:</article><article class="legalP" id="kapittel-1-ledd-3">Organisasjoner med medlemsforeninger under seg, som ikke kan framlegge revisorbekreftet medlemstall, kan også søke om driftstilskudd, jf. § 8 andre ledd.</article> <article class="defaultP" margin-top="true">§ 4 sjette ledd skal lyde:</article><article class="legalP" id="kapittel-1-ledd-4">Norsk kulturråd kan stille krav om at organisasjonen påtar seg plikt til å rapportere regnskapsopplysninger til Regnskapsregisteret etter frivillighetsregisterloven § 7.</article> <article class="defaultP" margin-top="true">§ 5 fjerde ledd skal lyde:</article><article class="legalP" id="kapittel-1-ledd-5">Dersom oppgitt medlemstall, eller kontingentinnbetalingene på søknadstidspunktet, er vesentlig endret sammenholdt med tilsvarende tall på samme tid året før, kan Norsk kulturråd skjønnsmessig anslå medlemstallet som blir lagt til grunn i søknadsbehandlingen.</article> <article class="defaultP" margin-top="true">§ 5 femte ledd skal lyde:</article><article class="legalP" id="kapittel-1-ledd-6">Dersom en organisasjon åpenbart har en betydelig andel medlemmer som ikke hører til den nasjonale minoriteten, kan Norsk kulturråd skjønnsmessig fastsette et lavere antall tellende medlemmer for organisasjonen.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-7">Søker skal benytte søknadsskjema som finnes på Norsk kulturråds nettsider om tilskuddsordningen. Søknaden skal sendes inn innen den søknadsfristen som Norsk kulturråd setter.</article> <article class="defaultP" margin-top="true">§ 6 fjerde ledd tredje strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Bekreftelse fra statsautorisert eller registrert revisor på at medlemmene som er oppgitt i søknaden som tellende medlemmer ved utgangen av foregående år, har betalt medlemskontingent, jf. § 5. Revisor skal fortrinnsvis benytte Norsk kulturråds mal for revisorbekreftelse.</article></article></li></ul></article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-8">Dersom det er nødvendig for å vurdere søknaden, kan Norsk kulturråd kreve at søkeren gir andre opplysninger i tillegg til opplysningene i søknaden. Norsk kulturråd kan likevel ikke be om opplysninger som identifiserer andre medlemmer enn de som er valgt til ulike verv i organisasjonen. Norsk kulturråd kan kontrollere søknadsopplysninger mot opplysninger som andre myndigheter kan utlevere.</article> <article class="defaultP" margin-top="true">§ 8 andre ledd skal lyde:</article><article class="legalP" id="kapittel-1-ledd-9">For paraplyorganisasjoner fastsetter Norsk kulturråd driftstilskuddet skjønnsmessig på et lavere nivå enn for øvrige organisasjoner.</article> <article class="defaultP" margin-top="true">§ 9 første til tredje ledd skal lyde:</article><article class="legalP" id="kapittel-1-ledd-10">Driftstilskuddet skal benyttes det året det er gitt for, og i tråd med denne forskriften og vilkår satt i tilskuddsbrevet. En eventuell omdisponering fra det som er lagt til grunn i tilskuddsbrevet, skal godkjennes av Norsk kulturråd på forhånd. Vilkårene i § 4, § 5, tilskuddsbrevet og bestemmelsen her må være oppfylt hele året tilskuddet gjelder for.</article><article class="legalP" id="kapittel-1-ledd-11">Dersom det blir vesentlige avvik fra planene for organisasjonen i løpet av året, må Norsk kulturråd informeres uten unødig opphold. Dersom det er vesentlige avvik fra vilkårene eller planene, kan Norsk kulturråd sette ned tilskuddsbeløpet i løpet av året, unnlate å utbetale hele årets tildeling, kreve midlene tilbakebetalt eller avkorte utbetaling av eventuelt senere års tilskudd.</article><article class="legalP" id="kapittel-1-ledd-12">Dersom en organisasjon ikke har benyttet hele driftstilskuddet ved årets slutt, kan Norsk kulturråd kreve midlene tilbakebetalt eller avkorte utbetaling av eventuelt senere års tilskudd.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-13">Tilskuddsmottakeren skal levere årsrapport og årsregnskap for året tilskuddet gjelder for. For en organisasjon som har påtatt seg plikt til å levere årsregnskap i Frivillighetsregisteret, er plikten til å levere årsregnskap oppfylt dersom det er levert til Frivillighetsregisteret innen fastsatt frist. Årsrapport og årsregnskap for foregående år må være levert før andre del av driftstilskuddet blir betalt ut. Årsrapport og årsregnskap skal være godkjent av årsmøtet.</article><article class="legalP" id="kapittel-1-ledd-14">Årsrapporten skal inneholde en beskrivelse av organisasjonens virksomhet i løpet av året, og dokumentere at gjennomførte aktiviteter er i tråd med tilskuddsordningens formål, vilkårene i tilskuddsbrevet og organisasjonens egne formål og vedtekter. Årsrapporten skal også inneholde informasjon om hvor mange tellende medlemmer organisasjonen hadde ved utgangen av året. Norsk kulturråd kan kreve delrapporteringer gjennom året.</article><article class="legalP" id="kapittel-1-ledd-15">Årsregnskapet skal være satt opp i samsvar med det budsjettet som er tilsendt Norsk kulturråd, og de planlagte aktivitetene ifølge søknaden. Dersom det har vært avvik fra planen, eller dersom ikke hele tilskuddsbeløpet er benyttet, må dette forklares. Regnskapet skal være spesifisert, slik at det går klart fram hvordan tilskuddet er brukt og hvor mye organisasjonen har brukt på de ulike regnskapspostene.</article><article class="legalP" id="kapittel-1-ledd-16">Regnskapet skal revideres av statsautorisert eller registrert revisor. I tillegg til vanlig revisjonsgjennomgang krever Norsk kulturråd bekreftelse fra revisor på at offentlige tilskudd er spesifisert i regnskapet, og på at medlemmene som er oppgitt i årsrapporten som tellende medlemmer, har betalt medlemskontingent, jf. § 5. Bekreftelsen skal være basert på ISRS 4400 Avtalte kontrollhandlinger. Organisasjonen må gjøre revisor kjent med disse kravene. Revisor skal fortrinnsvis benytte Norsk kulturråds mal for revisorbekreftelse.</article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-17">Norsk kulturråd kan iverksette kontroll med at midlene blir benyttet etter forutsetningene i denne forskriften og/eller vilkårene fastsatt i tilskuddsbrevet, og at opplysninger i søknaden og rapporteringen er korrekte. I den grad det er nødvendig, kan Norsk kulturråd gjennomføre bokettersyn gjennom dokumentkontroll eller stedlig kontroll hos organisasjonene som mottar driftstilskudd. Norsk kulturråd kan også innhente opplysninger fra andre myndigheter som har adgang til å utlevere opplysningene. Norsk kulturråd kan velge ut tilskuddsmottaker for kontroll basert på stikkprøveuttrekk eller en konkret vurdering av risiko for mislighold.</article><article class="legalP" id="kapittel-1-ledd-18">Tilskuddsmottaker skal på forespørsel legge fram nødvendige opplysninger, og bidra til å gjøre kontrollarbeidet mulig. Ved behov må blant annet antall tellende medlemmer og inntektsførte kontingenter kunne kontrolleres av Norsk kulturråd. Norsk kulturråds eventuelle kontroll med medlemsopplysninger skjer ved at organisasjonen viser fram opplysninger og dokumentasjon. Norsk kulturråd skal ikke kopiere medlemslisten eller ta med seg informasjon som viser hvem som er medlemmer.</article> <article class="defaultP" margin-top="true">§ 12 skal lyde:</article><article class="legalP" id="kapittel-1-ledd-19">Norsk kulturråd kan kreve at organisasjonen helt eller delvis tilbakebetaler utbetalt tilskudd dersom:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">tilskuddet ikke blir brukt i tråd med forutsetningene i denne forskriften og/eller vilkårene fastsatt i tilskuddsbrevet</article></article></li><li data-li-identifier="-" data-name="-"><article class="listArticle" id="kapittel-1-ledd-19-punkt-2"><article class="legalP" id="kapittel-1-ledd-19-punkt-2-ledd-1">tildeling av tilskuddet bygger på uriktige opplysninger fra søker</article></article></li><li data-li-identifier="-" data-name="-"><article class="listArticle" id="kapittel-1-ledd-19-punkt-3"><article class="legalP" id="kapittel-1-ledd-19-punkt-3-ledd-1">tilskuddsmottaker ikke har levert regnskap og rapport innen fastsatt frist</article></article></li><li data-li-identifier="-" data-name="-"><article class="listArticle" id="kapittel-1-ledd-19-punkt-4"><article class="legalP" id="kapittel-1-ledd-19-punkt-4-ledd-1">rapport og regnskap ikke gir tilstrekkelig informasjon for å vurdere om kravene i forskriften og tilskuddsbrevet er oppfylt.</article></article></li></ul></article><article class="legalP" id="kapittel-1-ledd-20">I tilfeller som nevnt i første ledd kan Norsk kulturråd også avgjøre at innvilget tilskudd som ikke er utbetalt, faller bort, eller trekke beløpet fra et tilskudd som eventuelt blir tildelt senere.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Klageadgang</span></span><article class="legalP" id="kapittel-1-foreslåttparagraf-2-ledd-1">Vedtak kan påklages til Kommunal- og moderniseringsdepartementet. Klagefristen er tre uker fra melding om vedtaket er kommet fram, jf. forvaltningsloven § 29 første ledd. Klagen sendes Norsk kulturråd for behandling i første instans, jf. forvaltningsloven § 32 første ledd a).</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-11-22-1741/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks og med virkning fra og med tildeling av tilskudd for 2019.</article></section></main></body></html>