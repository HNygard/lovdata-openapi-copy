<!DOCTYPE html><html lang="no"><head><title>Forskrift om gassapparater</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-26-1025</dd><dt class="dokid">DokumentID</dt><dd class="dokid">LTI/forskrift/2018-06-26-1025</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-06-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-10-05-919</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-14-20/§26</li><li>lov/2002-06-14-20/§43</li><li>forskrift/2003-09-01-1161</li><li>lov/1994-06-16-20/§7</li><li>forskrift/2018-04-25-633</li></ul></dd><dt class="dateOfPublication">Kunngjort</dt><dd class="dateOfPublication">2018-06-27 14:40</dd><dt class="journalNumber">Journalnummer</dt><dd class="journalNumber">2018-0642</dd><dt class="titleShort">Korttittel</dt><dd class="titleShort">Forskrift om gassapparater</dd><dt class="title">Tittel</dt><dd class="title">Forskrift om gassapparater</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 26. juni 2018 med hjemmel i lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 26 og § 43, jf. delegeringsvedtak 1. september 2003 nr. 1161 og lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 7, jf. delegeringsvedtak 25. april 2018 nr. 633. <br /><strong>EØS-henvisninger:</strong> EØS-avtalen vedlegg II kap. V nr. 4 (forordning (EU) 2016/426).</dd><dt class="refid">RefID</dt><dd class="refid">forskrift/2018-06-26-1025</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gassapparater<ul class="tocSubUl"><li>§ 1. Gjennomføring av forordning (EU) 2016/426 om gassapparater</li><li>§ 2. Språk</li><li>§ 3. Teknisk kontrollorgan</li><li>§ 4. Tilsynsmyndighet</li><li>§ 5. Klage</li><li>§ 6. Forbud, tilbakekall m.m.</li><li>§ 7. Straff</li><li>§ 8. Ikrafttredelse og oppheving</li><li>§ 9. Overgangsbestemmelse</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-26-1025" id="dokument"><h1>Forskrift om gassapparater</h1><article class="legalArticle" data-lovdata-URL="LTI/forskrift/2018-06-26-1025/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EU) 2016/426 om gassapparater</span></h2><article class="legalP" id="paragraf-1-ledd-1">EØS-avtalen vedlegg II kapittel V nr. 4 (forordning (EU) 2016/426) om gassapparater og om opphevelse av Europaparlamentets og Rådets direktiv 2009/142/EF gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2018-06-26-1025/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Språk</span></h2><article class="legalP" id="paragraf-2-ledd-1">Anvisninger, sikkerhetsinformasjon, montering- og vedlikeholdsveiledning som beskrevet i forordning (EU) 2016/426 artikkel 7 nr. 7, artikkel 9 nr. 3 og nr. 4 og artikkel 10 nr. 2 skal være på norsk. Det samme gjelder kontaktinformasjon til produsent og importør som beskrevet i forordning (EU) 2016/426 artikkel 7 nr. 6 og artikkel 9 nr. 3.</article><article class="legalP" id="paragraf-2-ledd-2">Informasjon, dokumenter og samsvarserklæring som beskrevet i forordning (EU) 2016/426 artikkel 7 nr. 9, artikkel 9 nr. 9 og artikkel 15 nr. 2 og nr. 3 skal være på norsk, svensk, dansk eller engelsk.</article></article><article class="legalArticle" data-lovdata-URL="LTI/forskrift/2018-06-26-1025/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Teknisk kontrollorgan</span></h2><article class="legalP" id="paragraf-3-ledd-1">Et organ som vil bli utpekt som teknisk kontrollorgan skal søke Direktoratet for samfunnssikkerhet og beredskap om dette, jf. forordning (EU) 2016/426 artikkel 20.</article><article class="legalP" id="paragraf-3-ledd-2">Søknaden skal følges av en beskrivelse av samsvarsvurderingsvirksomheten, den eller de aktuelle samsvarsvurderingsmodulene, det eller de produktene som organet hevder å være kompetent for, og et akkrediteringsbevis utstedt av Norsk akkreditering som bekrefter at organet oppfyller kravene i forordning (EU) 2016/426 artikkel 23.</article><article class="legalP" id="paragraf-3-ledd-3">Dersom organet ikke kan legge frem et akkrediteringsbevis, skal det gi Direktoratet for samfunnssikkerhet og beredskap den dokumentasjonen som er nødvendig for å kunne verifisere, anerkjenne og føre regelmessig tilsyn med at organet oppfyller kravene i forordning (EU) 2016/426 artikkel 23.</article><article class="legalP" id="paragraf-3-ledd-4">Direktoratet for samfunnssikkerhet og beredskap har myndighet til å begrense, midlertidig oppheve eller trekke tilbake en utpeking dersom utpekt teknisk kontrollorgan ikke oppfyller kravene i forordning (EU) 2016/426 artikkel 23, jf. artikkel 29.</article></article><article class="legalArticle" data-lovdata-URL="LTI/forskrift/2018-06-26-1025/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsynsmyndighet</span></h2><article class="legalP" id="paragraf-4-ledd-1">Direktoratet for samfunnssikkerhet og beredskap fører tilsyn etter forskriften, og kan treffe nødvendige vedtak og fastsette vilkår for å gjennomføre bestemmelsene i forskriften.</article></article><article class="legalArticle" data-lovdata-URL="LTI/forskrift/2018-06-26-1025/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h2><article class="legalP" id="paragraf-5-ledd-1">Vedtak truffet av Direktoratet for samfunnssikkerhet og beredskap kan påklages til Justis- og beredskapsdepartementet.</article></article><article class="legalArticle" data-lovdata-URL="LTI/forskrift/2018-06-26-1025/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forbud, tilbakekall m.m.</span></h2><article class="legalP" id="paragraf-6-ledd-1">Ved overtredelse av artikkel 3, artikkel 5, artikkel 7 til artikkel 10, artikkel 12 og artikkel 14 til artikkel 18 i forordning (EU) 2016/426 eller vedtak truffet i medhold av disse, kommer bestemmelsene i brann- og eksplosjonsvernloven § 37, § 38 og § 39 til anvendelse.</article><article class="legalP" id="paragraf-6-ledd-2">Dersom gassapparater og utstyr kan utgjøre en risiko, eller ikke er i samsvar med artikkel 3, artikkel 5, artikkel 7 til artikkel 10, artikkel 12 og artikkel 14 til artikkel 18 i forordning (EU) 2016/425, kan Direktoratet for samfunnssikkerhet og beredskap:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">nedlegge forbud mot å importere, bringe i omsetning eller gjøre gassapparater og utstyr tilgjengelig på markedet</article></article></li><li data-li-identifier="b)" data-name="b)"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">kreve at gassapparater og utstyr tilbaketrekkes fra relevante markedsaktører</article></article></li><li data-li-identifier="c)" data-name="c)"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">kreve at gassapparater og utstyr tilbakekalles fra markedet</article></article></li><li data-li-identifier="d)" data-name="d)"><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">kreve offentliggjøring av advarselsinformasjon eller lignende</article></article></li><li data-li-identifier="e)" data-name="e)"><article class="listArticle" id="paragraf-6-ledd-2-punkt-5"><article class="legalP" id="paragraf-6-ledd-2-punkt-5-ledd-1">kreve retting av gassapparater og utstyr</article></article></li><li data-li-identifier="f)" data-name="f)"><article class="listArticle" id="paragraf-6-ledd-2-punkt-6"><article class="legalP" id="paragraf-6-ledd-2-punkt-6-ledd-1">kreve at gassapparater og utstyr uskadeliggjøres</article></article></li><li data-li-identifier="g)" data-name="g)"><article class="listArticle" id="paragraf-6-ledd-2-punkt-7"><article class="legalP" id="paragraf-6-ledd-2-punkt-7-ledd-1">kreve merking av gassapparater og utstyr.</article></article></li></ul></article></article><article class="legalArticle" data-lovdata-URL="LTI/forskrift/2018-06-26-1025/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Ved overtredelse av artikkel 3, artikkel 5, artikkel 7 til artikkel 10, artikkel 12, artikkel 14 og artikkel 16 til artikkel 18 i forordning (EU) 2016/426 eller vedtak truffet i medhold av disse, kommer bestemmelsene om straff i brann- og eksplosjonsvernloven § 42 til anvendelse.</article></article><article class="legalArticle" data-lovdata-URL="LTI/forskrift/2018-06-26-1025/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse og oppheving</span></h2><article class="legalP" id="paragraf-8-ledd-1">Forskriften trer i kraft straks.</article><article class="legalP" id="paragraf-8-ledd-2">Fra samme tidspunkt oppheves forskrift 5. oktober 1994 nr. 919 om gassapparat og utstyr.</article></article><article class="legalArticle" data-lovdata-URL="LTI/forskrift/2018-06-26-1025/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsbestemmelse</span></h2><article class="legalP" id="paragraf-9-ledd-1">Gassapparater og utstyr som bringes i omsetning før 26. juni 2018 og som er i samsvar med kravene i forskrift 5. oktober 1994 nr. 919 om gassapparater og utstyr kan lovlig gjøres tilgjengelig på markedet.</article></article><section class="section" id="kapittel-1" data-lovdata-URL="LTI/forskrift/2018-06-26-1025/KAPITTEL_1"><h2>Forordninger</h2><article class="legalP" id="kapittel-1-ledd-1">Nedenfor gjengis EØS-avtalens vedlegg II kapittel V nr. 4 (forordning (EU) 2016/426) med de endringer og tillegg som følger av EØS-tilpasningen av vedkommende rettsakter i henhold til avtalens protokoll 1 mv.:</article> <article class="defaultP" margin-top="true">(pdf)</article><article class="legalP" data-text-size="small" id="kapittel-1-ledd-2">Uoffisiell norsk oversettelse.</article></section></main></body></html>