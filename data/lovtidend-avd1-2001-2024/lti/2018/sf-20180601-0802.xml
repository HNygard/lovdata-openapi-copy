<!DOCTYPE html><html lang="no"><head><title>Midlertidig forskrift om produksjonstilskudd til bydelsmedier</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-01-802</dd><dt class="dokid">DokumentID</dt><dd class="dokid">LTI/forskrift/2018-06-01-802</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2018-06-01 - 2018-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2018-06-05 14:55</dd><dt class="journalNumber">Journalnummer</dt><dd class="journalNumber">2018-0462</dd><dt class="titleShort">Korttittel</dt><dd class="titleShort">Midl. forskrift om produksjonstilskudd til bydelsmedier</dd><dt class="title">Tittel</dt><dd class="title">Midlertidig forskrift om produksjonstilskudd til bydelsmedier</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 1. juni 2018 med hjemmel i Stortingets årlige budsjettvedtak.</dd><dt class="refid">RefID</dt><dd class="refid">forskrift/2018-06-01-802</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om produksjonstilskudd til bydelsmedier<ul class="tocSubUl"><li>§ 1. Formål og virkeområde</li><li>§ 2. Definisjoner</li><li>§ 3. Vilkår for tilskudd</li><li>§ 4. Beregning av tilskudd</li><li>§ 5. Fordeling av bevilgningen til produksjonstilskudd</li><li>§ 6. Bagatellmessig støtte etter forordning (EU) nr. 1407/2013</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-01-802" id="dokument"><h1>Midlertidig forskrift om produksjonstilskudd til bydelsmedier</h1><article class="legalArticle" data-lovdata-URL="LTI/forskrift/2018-06-01-802/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Denne forskriften gir regler om produksjonstilskudd til bydelsmedier over Kulturdepartementets budsjett kap. 335, post 71.</article><article class="legalP" id="paragraf-1-ledd-2">Bestemmelsene i forskrift 25. mars 2014 nr. 332 om produksjonstilskudd til nyhets- og aktualitetsmedier gjelder tilsvarende så langt de passer.</article></article><article class="legalArticle" data-lovdata-URL="LTI/forskrift/2018-06-01-802/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Med <i>bydelsmedier</i> menes i denne forskriften medier som utgis innenfor en bykommune og som redaksjonelt har sin dekning konsentrert til en begrenset del av denne.</article></article><article class="legalArticle" data-lovdata-URL="LTI/forskrift/2018-06-01-802/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for tilskudd</span></h2><article class="legalP" id="paragraf-3-ledd-1">Tilskudd etter denne forskriften gis bare til bydelsmedier som utkommer regelmessig med minst én utgave i uken og har et nettoopplag på mellom 6&#xa0;000 og 80&#xa0;000.</article><article class="legalP" id="paragraf-3-ledd-2">For øvrig gjelder vilkårene i forskrift om produksjonstilskudd til nyhets- og aktualitetsmedier § 3 – § 8 så langt de passer.</article></article><article class="legalArticle" data-lovdata-URL="LTI/forskrift/2018-06-01-802/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av tilskudd</span></h2><article class="legalP" id="paragraf-4-ledd-1">Støtteberettigede bydelsmedier mottar faste tilskudd beregnet på følgende måte:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Bydelsmedier mottar et fast grunntilskudd og et fast beløp for hver utgave ut over ukentlig utgivelse.</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Bydelsmedier med utgiversted i Nordland, Troms eller Finnmark fylker mottar dobbelt tilskudd iht. pkt. 1 for dager med utgivelse på papir.</article></article></li></ul></article><article class="legalP" id="paragraf-4-ledd-2">For øvrig gjelder bestemmelsene i forskrift om produksjonstilskudd til nyhets- og aktualitetsmedier § 9 – § 11 så langt de passer.</article></article><article class="legalArticle" data-lovdata-URL="LTI/forskrift/2018-06-01-802/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fordeling av bevilgningen til produksjonstilskudd</span></h2><article class="legalP" id="paragraf-5-ledd-1">Tilskuddet til bydelsmedier trekkes ut av bevilgningen til produksjonstilskudd til nyhets- og aktualitetsmedier før den gjenstående delen av bevilgningen fordeles mellom støtteberettigede nummertomedier i henhold til forskrift om produksjonstilskudd til nyhets- og aktualitetsmedier § 9 tredje ledd.</article></article><article class="legalArticle" data-lovdata-URL="LTI/forskrift/2018-06-01-802/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bagatellmessig støtte etter forordning (EU) nr. 1407/2013</span></h2><article class="legalP" id="paragraf-6-ledd-1">Tilskuddet gis som bagatellmessig støtte, jf. forskrift 14. november 2008 nr. 1213 om unntak fra notifikasjonsplikt for offentlig støtte § 2.</article><article class="legalP" id="paragraf-6-ledd-2">Et foretak kan maksimalt motta 200&#xa0;000 euro i tilskudd fra denne eller andre offentlige tilskuddsordninger over en periode på tre regnskapsår.</article></article><article class="legalArticle" data-lovdata-URL="LTI/forskrift/2018-06-01-802/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks og gjelder for tildeling av produksjonstilskudd til bydelsmedier for 2018. Forskriften opphører å gjelde 31. desember 2018.</article></article></main></body></html>