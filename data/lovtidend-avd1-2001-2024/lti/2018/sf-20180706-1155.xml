<!DOCTYPE html><html lang="no"><head><title>Forskrift om endring i forskrift om elektronisk kommunikasjonsnett og elektronisk kommunikasjonstjeneste</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-07-06-1155</dd><dt class="dokid">DokumentID</dt><dd class="dokid">LTI/forskrift/2018-07-06-1155</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2018-07-09, 2018-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-16-401</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-83/§2-3</li><li>lov/2003-07-04-83/§2-6</li><li>lov/2003-07-04-83/§2-15</li><li>lov/2003-07-04-83/§4-14</li><li>forskrift/2017-03-17-338</li></ul></dd><dt class="dateOfPublication">Kunngjort</dt><dd class="dateOfPublication">2018-07-09 14:10</dd><dt class="journalNumber">Journalnummer</dt><dd class="journalNumber">2018-0721</dd><dt class="titleShort">Korttittel</dt><dd class="titleShort">Endr. i ekomforskriften</dd><dt class="title">Tittel</dt><dd class="title">Forskrift om endring i forskrift om elektronisk kommunikasjonsnett og elektronisk kommunikasjonstjeneste</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 6. juli 2018 med hjemmel i lov 4. juli 2003 nr. 83 om elektronisk kommunikasjon (ekomloven) § 2-3, § 2-6, § 2-15 og § 4-14 jf. delegeringsvedtak 17. mars 2017 nr. 338 nr. 3. <br /><strong>EØS-henvisninger:</strong> EØS-avtalen vedlegg XI nr. 5cu (forordning (EU) nr. 531/2012, som endret ved forordning (EU) 2015/2120 og europaparlaments- og rådsforordning (EU) 2017/920), nr. 5cua (kommisjonens gjennomføringsforordning (EU) nr. 1203/2012), nr. 5cub (forordning (EU) 2017/2311) og nr. 5cuc (forordning (EU) 2016/2286).</dd><dt class="refid">RefID</dt><dd class="refid">forskrift/2018-07-06-1155</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om elektronisk kommunikasjonsnett og elektronisk kommunikasjonstjeneste<ul class="tocSubUl"><li>I<ul class="tocSubUl"><li>§ 2-7. Internasjonal gjesting i mobilnett</li><li>§ 6-2a. Krav til opplysninger ved nødanrop</li><li>§ 6-2b. SMS og MMS til nødnummer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-07-06-1155" id="dokument"><h1>Forskrift om endring i forskrift om elektronisk kommunikasjonsnett og elektronisk kommunikasjonstjeneste</h1><section class="section" data-name="kapI" id="kapittel-1" data-lovdata-URL="LTI/forskrift/2018-07-06-1155/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. februar 2004 nr. 401 om elektronisk kommunikasjonsnett og elektronisk kommunikasjonstjeneste (ekomforskriften) gjøres følgende endringer:</article> <article class="defaultP" margin-top="true">§ 2-7 skal lyde:</article><article class="futureLegalArticle" data-name="§2-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Internasjonal gjesting i mobilnett</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XI nr. 5cu (europaparlaments- og rådsforordning (EU) nr. 531/2012, som endret ved europaparlaments- og rådsforordning (EU) 2015/2120 og europaparlaments- og rådsforordning (EU) 2017/920), nr. 5cua (kommisjonens gjennomføringsforordning (EU) nr. 1203/2012), nr. 5cub (kommisjonens gjennomføringsforordning (EU) 2017/2311) og nr. 5cuc (kommisjonens gjennomføringsforordning (EU) 2016/2286) om internasjonal gjesting gjelder som forskrift med de tilpasninger som følger av vedlegg XI, protokoll 1 til avtalen og avtalen for øvrig.</article></article> <article class="defaultP" margin-top="true">§ 6-2a skal lyde:</article><article class="futureLegalArticle" data-name="§6-2a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-2a</span>. <span class="legalArticleTitle">Krav til opplysninger ved nødanrop</span></span><article class="legalP" id="kapittel-1-foreslåttparagraf-2-ledd-1">Opplysninger for geografisk lokalisering av nødanrop skal som et minimum inneholde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">telefonnummer,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">sluttbrukers, eventuelt registrert brukers, etternavn, fornavn, mellomnavn eller firmanavn og</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">registrert adresse.</article></article></li></ul></article><article class="legalP" id="kapittel-1-foreslåttparagraf-2-ledd-2">For nødanrop fra mobiltelefon skal i tillegg til opplysningene i første ledd også nettverksbasert informasjon om mobilterminalens lokalisering overføres til nødetatene. Nøyaktigheten skal minst tilsvare den som oppnås ved å kombinere basestasjonens beregnede dekningsområde, sektorangivelse og beregning av terminalens avstand fra basestasjonen, dvs. såkalt timing advance. Opplysninger om basestasjoners faktiske dekning på bakgrunn av målinger eller beregninger skal oversendes til nødetatene.</article><article class="legalP" id="kapittel-1-foreslåttparagraf-2-ledd-3">For nødanrop fra mobiltelefon skal tilbyder i tillegg til opplysningene etter første og annet ledd også overføre informasjon til nødetatene for å angi mobilterminalens lokalisering med så høy grad av nøyaktighet som mulig. Informasjonen skal maksimalt ha en feilmargin på 50 meter for minimum 80 prosent av nødanropene.</article><article class="legalP" id="kapittel-1-foreslåttparagraf-2-ledd-4">Ved nødanrop kan tilbyder oppfylle tredje ledd ved å overføre opplysninger for geografisk lokalisering av nødanrop utregnet av systemer som er utviklet av operativsystemleverandører. Ved nødanrop skal opplysningene overføres selv om sluttbruker har reservert seg mot aktivering av stedstjenester. Operativsystemleverandøren kan i slike tilfeller behandle opplysninger for geografisk lokalisering som genereres av nødanropet. Disse opplysningene skal ikke benyttes til annet enn lokalisering av nødanrop. For sluttbrukere som har reservert seg mot aktivering av stedstjenester, skal stedstjenester deaktiveres igjen når nødanropet avsluttes.</article><article class="legalP" id="kapittel-1-foreslåttparagraf-2-ledd-5">Nødanrop fra mobiltelefon skal alltid kunne foretas ved bruk av mobilterminalens ordinære samtaleoppsett.</article><article class="legalP" id="kapittel-1-foreslåttparagraf-2-ledd-6">For nødanrop fra IP-telefon skal det i tillegg til opplysningene i første ledd opplyses at overført adresse, jf. første ledd nr. 3, kan avvike fra faktisk lokasjon. Dersom det er teknisk mulig, skal faktisk lokasjon overføres.</article><article class="legalP" id="kapittel-1-foreslåttparagraf-2-ledd-7">Ved overføring av opprinnelsesmarkering til nødetatene skal videreselgere benytte egen tilbyderkode eller identifiseres sammen med selger av tilgang. Videreselgere har et selvstendig ansvar for at korrekt informasjon overføres til nødetatene.</article><article class="legalP" id="kapittel-1-foreslåttparagraf-2-ledd-8">Nasjonal kommunikasjonsmyndighet kan fastsette grensesnittet for utveksling av informasjon mellom nødetater og tilbydere.</article></article> <article class="defaultP" margin-top="true">Ny § 6-2b skal lyde:</article><article class="futureLegalArticle" data-name="§6-2b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-2b</span>. <span class="legalArticleTitle">SMS og MMS til nødnummer</span></span><article class="legalP" id="kapittel-1-foreslåttparagraf-3-ledd-1">Tilbyder skal sikre at døve og hørselshemmede sluttbrukere vederlagsfritt kan sende SMS og MMS til nødetatenes nødmeldingstjeneste. Nødetatene skal varsle sluttbruker som ikke er registrert bruker eller medlem i brukergruppen om at meldingen ikke kommer frem.</article><article class="legalP" id="kapittel-1-foreslåttparagraf-3-ledd-2">Ved sending av SMS og MMS til nødnumrene skal opplysninger for geografisk lokalisering av nødanrop av mobilterminalen overføres til nødetatene, jf. § 6-2a.</article><article class="legalP" id="kapittel-1-foreslåttparagraf-3-ledd-3">Nasjonal kommunikasjonsmyndighet kan fastsette grensesnittet for utveksling av informasjon mellom nødetater og tilbydere.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-07-06-1155/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 9. juli 2018, med unntak av § 6-2a tredje ledd som trer i kraft 1. november 2018.</article></section></main></body></html>