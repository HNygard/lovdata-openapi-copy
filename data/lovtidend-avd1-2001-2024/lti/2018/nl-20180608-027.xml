<!DOCTYPE html><html lang="no"><head><title>Lov om endringar i opplæringslova, friskolelova og folkehøyskoleloven (plikt til å tilby intensiv opplæring og plikt til fleirfagleg samarbeid m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2018-06-08-27</dd><dt class="dokid">DokumentID</dt><dd class="dokid">LTI/lov/2018-06-08-27</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen fastset</dd><dt class="changesToDocuments">Endrer</dt><dd class="changesToDocuments"><ul><li>lov/1998-07-17-61</li><li>lov/2002-12-06-72</li><li>lov/2003-07-04-84</li></ul></dd><dt class="legalArea">Rettsområde</dt><dd class="legalArea"><ul><li>Skoler, universiteter og forskning &gt; Skoler. Privatskoler</li></ul></dd><dt class="dateOfPublication">Kunngjort</dt><dd class="dateOfPublication">2018-06-08 14:55</dd><dt class="journalNumber">Journalnummer</dt><dd class="journalNumber">2018-0444</dd><dt class="titleShort">Korttittel</dt><dd class="titleShort">Endringslov til opplæringslova, friskolelova og folkehøyskoleloven</dd><dt class="title">Tittel</dt><dd class="title">Lov om endringar i opplæringslova, friskolelova og folkehøyskoleloven (plikt til å tilby intensiv opplæring og plikt til fleirfagleg samarbeid m.m.)</dd><dt class="miscInformation">Annet om dokumentet</dt><dd class="miscInformation">Prop.52 L (2017–2018), Innst.290 L (2017–2018), Lovvedtak 57 (2017–2018). Stortingets første og andre gongs behandling hv. 24. og 28. mai 2018. Fremja av Kunnskapsdepartementet.</dd><dt class="refid">RefID</dt><dd class="refid">lov/2018-06-08-27</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i opplæringslova, friskolelova og folkehøyskoleloven (plikt til å tilby intensiv opplæring og plikt til fleirfagleg samarbeid m.m.)<ul class="tocSubUl"><li>I<ul class="tocSubUl"><li>§ 1-3. Tilpassa opplæring</li><li>§ 1-4. Tidleg innsats på 1. til 4. trinn</li><li>§ 4-1. Kven som er lærling, praksisbrevkandidat, lærekandidat og kandidat for fagbrev på jobb</li><li>§ 4-2. Særlege rettar og plikter for lærlingen, praksisbrevkandidaten, lærekandidaten og kandidaten for fagbrev på jobb</li><li>§ 4-4. Rettane og pliktene til lærebedrifta m.m.</li><li>§ 4-7. Internkontroll i den enkelte lærebedrifta</li><li>§ 4A-11. Forsøk</li><li>§ 15-8. Samarbeid med kommunale tenester</li></ul></li><li>II<ul class="tocSubUl"><li>§ 1 a. Lovens anvendelse for Svalbard</li></ul></li><li>III<ul class="tocSubUl"><li>§ 3-4a. Tilpassa opplæring</li><li>§ 3-4b. Tidleg innsats på 1. til 4. trinn</li><li>§ 3-6 b. Samarbeid med kommunale tenester</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2018-06-08-27" id="dokument"><h1>Lov om endringar i opplæringslova, friskolelova og folkehøyskoleloven (plikt til å tilby intensiv opplæring og plikt til fleirfagleg samarbeid m.m.)</h1><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1998 nr. 61 om grunnskolen og den vidaregåande opplæringa (opplæringslova).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 6. desember 2002 nr. 72 om folkehøyskoler (folkehøyskoleloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 4. juli 2003 nr. 84 om frittståande skolar (friskolelova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2018-06-08-27/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1998 nr. 61 om grunnskolen og den vidaregåande opplæringa blir det gjort følgjande endringar:</article> <article class="defaultP" margin-top="true">§ 1-3 skal lyde:</article><article class="futureLegalArticle" data-name="§1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Tilpassa opplæring</span></span><article class="legalP" id="kapittel-1-foreslåttparagraf-1-ledd-1">Opplæringa skal tilpassast evnene og føresetnadene hjå den enkelte eleven, lærlingen, praksisbrevkandidaten og lærekandidaten.</article></article> <article class="defaultP" margin-top="true">§ 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Tidleg innsats på 1. til 4. trinn</span></span><article class="legalP" id="kapittel-1-foreslåttparagraf-2-ledd-1">På 1. til 4. årstrinn skal skolen sørgje for at elevar som står i fare for å bli hengande etter i lesing, skriving eller rekning, raskt får eigna intensiv opplæring slik at forventa progresjon blir nådd. Om omsynet til eleven sitt beste talar for det, kan den intensive opplæringa i ein kort periode givast som eineundervisning.</article></article> <article class="defaultP" margin-top="true">Noverande § 1-4 og § 1-5 blir § 1-5 og § 1-6.</article> <article class="defaultP" margin-top="true">§ 2-1 tredje ledd skal lyde:</article><article class="legalP" id="kapittel-1-ledd-2">Grunnskoleopplæringa skal til vanleg ta til det kalenderåret barnet fyller 6 år. Dersom det etter sakkunnig vurdering er tvil om barnet er komme tilstrekkeleg langt i utviklinga si til å starte i skolen, har barnet rett til å utsetje skolestarten eitt år dersom foreldra krev det. Etter sakkunnig vurdering og med skriftleg samtykke frå foreldra kan kommunen i særlege tilfelle vedta å utsetje skolestarten eitt år. Dersom foreldra søkjer om det eller samtykkjer, kan kommunen etter sakkunnig vurdering la eit barn ta til på skolen eitt år før når det innan 1. april har fylt 5 år.</article> <article class="defaultP" margin-top="true">§ 2-3 a sjette ledd skal lyde:</article><article class="legalP" id="kapittel-1-ledd-3">Elevar som har fylt 15 år, gir sjølv skriftleg melding som nemnt i andre ledd.</article> <article class="defaultP" margin-top="true">§ 3-6 første ledd skal lyde:</article><article class="legalP" id="kapittel-1-ledd-4">Fylkeskommunen skal ha ei oppfølgingsteneste for ungdom som har rett til opplæring etter § 3-1, og som ikkje er i opplæring eller i arbeid. Tenesta gjeld til og med det året dei fyller 21 år. Tenesta omfattar også ungdom som har tapt opplæringsretten etter § 4-6.</article> <article class="defaultP" margin-top="true">§ 4-1 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Kven som er lærling, praksisbrevkandidat, lærekandidat og kandidat for fagbrev på jobb</span></span><article class="legalP" id="kapittel-1-foreslåttparagraf-3-ledd-1">Lærling er etter denne lova den som har skrive ein lærekontrakt med sikte på fagprøve eller sveineprøve i fag som har læretid etter forskrifter gitt med heimel i § 3-4. Praksisbrevkandidat er etter denne lova den som har skrive ein opplæringskontrakt med sikte på praksisbrevprøve. Lærekandidat er etter denne lova den som har skrive ein opplæringskontrakt med sikte på ei mindre omfattande prøve enn fag- eller sveineprøve. Kandidat for fagbrev på jobb er etter denne lova den som har skrive ein kontrakt om opplæring på grunnlag av allsidig praksis og realkompetanse med sikte på fag- eller sveineprøve.</article><article class="legalP" id="kapittel-1-foreslåttparagraf-3-ledd-2">Når lærlingar, praksisbrevkandidatar og lærekandidatar får opplæring i skole, gjeld reglane for elevar.</article><article class="legalP" id="kapittel-1-foreslåttparagraf-3-ledd-3">Departementet fastset forskrift med krav til praksis for kandidatar for fagbrev på jobb.</article></article> <article class="defaultP" margin-top="true">§ 4-2 skal lyde:</article><article class="futureLegalArticle" data-name="§4-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Særlege rettar og plikter for lærlingen, praksisbrevkandidaten, lærekandidaten og kandidaten for fagbrev på jobb</span></span><article class="legalP" id="kapittel-1-foreslåttparagraf-4-ledd-1">Lærlingen, praksisbrevkandidaten, lærekandidaten og kandidaten for fagbrev på jobb har rett til opplæring i samsvar med lærekontrakten, opplæringskontrakten og kontrakten om fagbrev på jobb.</article><article class="legalP" id="kapittel-1-foreslåttparagraf-4-ledd-2">Lærlingen, praksisbrevkandidaten, lærekandidaten og kandidaten for fagbrev på jobb er arbeidstakarar i den bedrifta dei har teikna arbeidsavtale med og er plasserte i, med dei rettane og pliktene som følgjer av lover og tariffavtalar. Der lærlingar, praksisbrevkandidater og lærekandidater har teikna både arbeidsavtale og lærekontrakt eller opplæringskontrakt med same part, kan arbeidsavtalen likevel ikkje hevast utan at kontrakten kan hevast etter § 4-5 tredje leddet og § 4-6 siste leddet.</article><article class="legalP" id="kapittel-1-foreslåttparagraf-4-ledd-3">Når læretida for lærlingar, praksisbrevkandidatar og lærekandidatar etter kontrakten er over, eller når kontrakten blir heva etter § 4-6, fell også arbeidsavtalen bort. Dersom lærlingen, praksisbrevkandidaten eller lærekandidaten skal halde fram i bedrifta, må ein ny arbeidsavtale inngåast.</article><article class="legalP" id="kapittel-1-foreslåttparagraf-4-ledd-4">Lærlingar, praksisbrevkandidatar og lærekandidatar skal ha same tilgang på pedagogisk-psykologisk teneste som elevar i vidaregåande skole.</article><article class="legalP" id="kapittel-1-foreslåttparagraf-4-ledd-5">Lærekandidatar som ikkje har eller ikkje kan få tilfredsstillande utbytte av det ordinære opplæringstilbodet, har rett til spesialundervisning etter kapittel 5. For slik opplæring gjeld § 5-1, bortsett frå andre leddet siste setning, §§ 5-3, 5-4, 5-5 og 5-6 tilsvarande.</article></article> <article class="defaultP" margin-top="true">§ 4-3 første ledd skal lyde:</article><article class="legalP" id="kapittel-1-ledd-5">Bedrifter som tek på seg opplæring av ein eller fleire lærlingar, praksisbrevkandidatar, lærekandidatar eller kandidatar for fagbrev på jobb, må vere godkjende av fylkeskommunen. Som lærebedrift kan godkjennast private og offentlege verksemder og organ for samarbeid mellom bedrifter som i fellesskap tek på seg opplæringsansvar (opplæringskontor eller opplæringsring). Lærebedrifta må vere fagleg vurdert av yrkesopplæringsnemnda før fylkeskommunen kan godkjenne bedrifta. Fylkeskommunen skal leggje avgjerande vekt på den faglege vurderinga frå yrkesopplæringsnemnda før endeleg vedtak blir gjort.</article> <article class="defaultP" margin-top="true">§ 4-4 skal lyde:</article><article class="futureLegalArticle" data-name="§4-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Rettane og pliktene til lærebedrifta m.m.</span></span><article class="legalP" id="kapittel-1-foreslåttparagraf-5-ledd-1">Lærebedrifta pliktar å leggje til rette produksjonen og opplæringa slik at lærlingen, praksisbrevkandidaten, lærekandidaten og kandidaten for fagbrev på jobb kan nå måla i den fastsette læreplanen. Dersom lærekandidaten har krav på spesialundervisning etter kapittel 5, skal det utarbeidast individuell opplæringsplan, jf. § 5-5 første leddet. Lærebedrifta skal utvikle ein intern plan for opplæringa, for å sikre at lærlingen, praksisbrevkandidaten, lærekandidaten eller kandidaten for fagbrev på jobb får ei opplæring som tilfredsstiller krava i læreplanen, eventuelt den individuelle opplæringsplanen. I fall delar av opplæringa skal givast av andre enn lærebedrifta, skal lærebedrifta leggje til rette for dette.</article><article class="legalP" id="kapittel-1-foreslåttparagraf-5-ledd-2">Lærebedrifta skal skape eit godt arbeids- og læremiljø. Arbeids- og opplæringstida til lærlingen, praksisbrevkandidaten, lærekandidaten og kandidaten for fagbrev på jobb skal til saman ikkje vere lengre enn den arbeidstida som gjeld for andre arbeidstakarar i faget.</article><article class="legalP" id="kapittel-1-foreslåttparagraf-5-ledd-3">Lærebedrifta melder lærlingen og kandidaten for fagbrev på jobb til den fagprøva eller sveineprøva som blir halde nærmast den tida da læretida eller kontraktstida er ute. Lærebedrifta melder praksisbrevkandidaten til den praksisbrevprøva som blir halde nærmast den tida da læretida er ute. Lærebedrifta melder lærekandidaten til kompetanseprøva. Lærebedrifta stiller nødvendig arbeidsplass, materiale, reiskapar og assistenthjelp til rådvelde under prøva. Lærebedrifta får eigedomsretten til produktet. Dersom fagprøva, sveineprøva, praksisbrevprøva eller kompetanseprøva blir teken på ein skole og skolen dekkjer materialutgiftene, får skolen eigedomsretten til produktet av prøva.</article><article class="legalP" id="kapittel-1-foreslåttparagraf-5-ledd-4">Dersom lærebedrifta stansar eller utviklar seg på ein slik måte at ho ikkje lenger finn det mogleg å gi lærlingen, praksisbrevkandidaten, lærekandidaten eller kandidaten for fagbrev på jobb tilfredsstillande opplæring, skal ho melde frå til fylkeskommunen.</article><article class="legalP" id="kapittel-1-foreslåttparagraf-5-ledd-5">Lærebedrifter får tilskot til opplæringa frå fylkeskommunen etter forskrifter gitt av departementet.</article></article> <article class="defaultP" margin-top="true">§ 4-5 første ledd skal lyde:</article><article class="legalP" id="kapittel-1-ledd-6">Det skal opprettast skriftleg lærekontrakt mellom lærebedrifta og lærlingen når læreforholdet tek til. Det skal opprettast skriftleg opplæringskontrakt mellom lærebedrifta og praksisbrevkandidaten eller lærekandidaten når læreforholdet tek til. Det skal opprettast skriftleg kontrakt om fagbrev på jobb mellom lærebedrifta og kandidaten for fagbrev på jobb når læreforholdet tek til. Det skal gå fram av kontrakten kven som har ansvaret for dei ulike delane av opplæringa etter den fastsette læreplanen.</article> <article class="defaultP" margin-top="true">§ 4-5 andre ledd skal lyde:</article><article class="legalP" id="kapittel-1-ledd-7">For å bli gyldig må kontrakten godkjennast av fylkeskommunen. Lærekontrakten og opplæringskontrakten får verknad frå den tida arbeidsforholdet tek til. Kontrakten skal vise til den eller dei arbeidsavtalane som lærlingen, praksisbrevkandidaten, lærekandidaten eller kandidaten for fagbrev på jobb har. Departementet kan gi nærmare forskrifter om innhaldet i og forma på kontrakten.</article> <article class="defaultP" margin-top="true">§ 4-6 andre ledd skal lyde:</article><article class="legalP" id="kapittel-1-ledd-8">Lærekontrakten, opplæringskontrakten eller kontrakten om fagbrev på jobb kan hevast av partane dersom dei er samde om det og etter at lærebedrifta har orientert fylkeskommunen skriftleg om det. Kontrakten om fagbrev på jobb fell bort dersom arbeidskontrakten fell bort.</article> <article class="defaultP" margin-top="true">§ 4-6 tredje ledd skal lyde:</article><article class="legalP" id="kapittel-1-ledd-9">Etter samtykke frå fylkeskommunen kan kontrakten hevast av både lærebedrifta og av lærlingen, praksisbrevkandidaten, lærekandidaten eller kandidaten for fagbrev på jobb dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">den andre parten gjer seg skyldig i vesentlege brott på pliktene sine i arbeidsforholdet</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">ein av partane viser seg ute av stand til å halde fram i læreforholdet, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">lærlingen, praksisbrevkandidaten, lærekandidaten eller kandidaten for fagbrev på jobb skriftleg seier frå at det er ei urimeleg ulempe for han eller ho å halde fram ut kontrakttida</article></article></li></ul></article> <article class="defaultP" margin-top="true">§ 4-6 femte ledd skal lyde:</article><article class="legalP" id="kapittel-1-ledd-10">Før det blir gjort vedtak om heving etter krav frå lærebedrifta, skal lærlingen, praksisbrevkandidaten, lærekandidaten eller kandidaten for fagbrev på jobb kunne forklare seg munnleg for den som skal gjere vedtaket.</article> <article class="defaultP" margin-top="true">§ 4-7 skal lyde:</article><article class="futureLegalArticle" data-name="§4-7" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">Internkontroll i den enkelte lærebedrifta</span></span><article class="legalP" id="kapittel-1-foreslåttparagraf-6-ledd-1">Lærebedrifta skal ha intern kvalitetssikring, slik at lærlingen, praksisbrevkandidaten, lærekandidaten eller kandidaten for fagbrev på jobb får opplæring i samsvar med lova her og forskrifta til denne. Ein eller fleire representantar for arbeidstakarane skal saman med den eller dei faglege leiarane jamleg sjå til at lærebedrifta følgjer pliktene etter opplæringslova med forskrift.</article><article class="legalP" id="kapittel-1-foreslåttparagraf-6-ledd-2">Lærebedrifta skal årleg rapportere til fylkeskommunen om opplæringa av lærlingar, praksisbrevkandidatar, lærekandidatar og kandidatar for fagbrev på jobb. Departementet kan gi nærmare forskrifter om rapporteringsplikta til lærebedrifta.</article></article> <article class="defaultP" margin-top="true">§ 4A-9 første ledd skal lyde:</article><article class="legalP" id="kapittel-1-ledd-11">Når ein deltakar vedvarande har vist ei framferd som i alvorleg grad går ut over orden og arbeidsro på skolen, eller når ein deltakar alvorleg forsømmer pliktene sine, kan kommunen eller fylkeskommunen vise deltakaren bort frå resten av det kurset deltakaren er teken inn på. I samband med eit vedtak om bortvising for resten av kurset kan fylkeskommunen også vedta at deltakaren skal misse retten til vidaregåande opplæring etter § 4A-3.</article> <article class="defaultP" margin-top="true">§ 4A-11 skal lyde:</article><article class="futureLegalArticle" data-name="§4A-11" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4A-11</span>. <span class="legalArticleTitle">Forsøk</span></span><article class="legalP" id="kapittel-1-foreslåttparagraf-7-ledd-1">§ 1-5 gjeld tilsvarande for opplæring etter dette kapitlet.</article></article> <article class="defaultP" margin-top="true">§ 4A-13 andre ledd skal lyde:</article><article class="legalP" id="kapittel-1-ledd-12">Vaksne som ikkje har eller kan få tilfredsstillande utbytte av det ordinære opplæringstilbodet, har rett til spesialundervisning etter reglane i § 4A-2. Dette inkluderer nødvendig opplæring i å bruke alternativ og supplerande kommunikasjon.</article> <article class="defaultP" margin-top="true">§ 13-4 første ledd skal lyde:</article><article class="legalP" id="kapittel-1-ledd-13">Kommunen er ansvarleg for skyss av grunnskoleelevar og vaksne som har rett til skyss på grunn av særleg farleg eller vanskeleg skoleveg. Kommunen skal oppfylle retten til reisefølgje og tilsyn for grunnskoleelevar og vaksne. Elles er fylkeskommunen ansvarleg for skyss, reisefølgje og tilsyn etter reglane i kapittel 7. Kommunane betaler refusjon etter persontakst for grunnskoleelevar og vaksne som blir skyssa av fylkeskommunen.</article> <article class="defaultP" margin-top="true">Ny § 15-8 skal lyde:</article><article class="futureLegalArticle" data-name="§15-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 15-8</span>. <span class="legalArticleTitle">Samarbeid med kommunale tenester</span></span><article class="legalP" id="kapittel-1-foreslåttparagraf-8-ledd-1">Skolen skal samarbeide med relevante kommunale tenester om vurdering og oppfølging av barn og unge med helsemessige, personlege, sosiale eller emosjonelle vanskar.</article><article class="legalP" id="kapittel-1-foreslåttparagraf-8-ledd-2">Når det er nødvendig og forholdsmessig for å vareta ansvaret etter første ledd, kan dei samarbeidande tenestene behandle personopplysningar, inkludert særlege kategoriar av personopplysningar og opplysningar om straffbare forhold.</article></article></section><section class="section" data-name="kapII" id="kapittel-2" data-lovdata-URL="LTI/lov/2018-06-08-27/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 6. desember 2002 nr. 72 om folkehøyskoler blir følgjande endring gjord:</article> <article class="defaultP" margin-top="true">Ny § 1 a skal lyde:</article><article class="futureLegalArticle" data-name="§1a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1 a</span>. <span class="legalArticleTitle">Lovens anvendelse for Svalbard</span></span><article class="legalP" id="kapittel-2-foreslåttparagraf-1-ledd-1">Loven gjelder for Svalbard.</article></article></section><section class="section" data-name="kapIII" id="kapittel-3" data-lovdata-URL="LTI/lov/2018-06-08-27/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 4. juli 2003 nr. 84 om frittståande skolar blir desse endringane gjorde:</article> <article class="defaultP" margin-top="true">§ 2-3 andre ledd skal lyde:</article><article class="legalP" id="kapittel-3-ledd-2">Departementet kan gi forskrift om krav til læreplanen, vurdering av elevar, klage på vurdering, eksamen og dokumentasjon. Departementet gir forskrift om aktivitetar i grunnskolen som ikkje er opplæring i fag. Departementet kan også gi forskrift om fritak frå opplæring i sidemålet for elevar som får særleg språkopplæring, om godskriving av tidlegare gjennomgått vidaregåande opplæring eller praksis, og om fritak for den praktiske delen av kompetansemåla i faget kroppsøving i den vidaregåande skolen.</article> <article class="defaultP" margin-top="true">§ 3-4a skal lyde:</article><article class="futureLegalArticle" data-name="§3-4a" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 3-4a</span>. <span class="legalArticleTitle">Tilpassa opplæring</span></span><article class="legalP" id="kapittel-3-foreslåttparagraf-1-ledd-1">Opplæringa skal tilpassast evnene og føresetnadene hjå den enkelte eleven.</article></article> <article class="defaultP" margin-top="true">Ny § 3-4b skal lyde:</article><article class="futureLegalArticle" data-name="§3-4b" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 3-4b</span>. <span class="legalArticleTitle">Tidleg innsats på 1. til 4. trinn</span></span><article class="legalP" id="kapittel-3-foreslåttparagraf-2-ledd-1">På 1. til 4. årstrinn skal skolen sørgje for at elevar som står i fare for å bli hengande etter i lesing, skriving eller rekning, raskt får eigna intensiv opplæring slik at forventa progresjon blir nådd. Om omsynet til eleven sitt beste talar for det, kan den intensive opplæringa i ein kort periode givast som eineundervisning.</article></article> <article class="defaultP" margin-top="true">Ny § 3-6 b skal lyde:</article><article class="futureLegalArticle" data-name="§3-6b" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 3-6 b</span>. <span class="legalArticleTitle">Samarbeid med kommunale tenester</span></span><article class="legalP" id="kapittel-3-foreslåttparagraf-3-ledd-1">Skolen skal samarbeide med relevante kommunale tenester om vurdering og oppfølging av barn og unge med helsemessige, personlege, sosiale eller emosjonelle vanskar.</article><article class="legalP" id="kapittel-3-foreslåttparagraf-3-ledd-2">Når det er nødvendig og forholdsmessig for å vareta ansvaret etter første ledd, kan dei samarbeidande tenestene behandle personopplysningar, inkludert særlege kategoriar av personopplysningar og opplysningar om straffbare forhold.</article></article></section><section class="section" data-name="kapIV" id="kapittel-4" data-lovdata-URL="LTI/lov/2018-06-08-27/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Lova gjeld frå den tid Kongen fastset.</article></section></main></body></html>