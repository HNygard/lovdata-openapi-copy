<!DOCTYPE html><html lang="no"><head><title>Forskrift om endring i forskrift om kjøre- og hviletid for vegtransport i EØS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-09-26-1476</dd><dt class="dokid">DokumentID</dt><dd class="dokid">LTI/forskrift/2018-09-26-1476</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2018-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-07-02-877</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§19b</li><li>lov/1965-06-18-4/§21</li></ul></dd><dt class="dateOfPublication">Kunngjort</dt><dd class="dateOfPublication">2018-10-01 14:05</dd><dt class="journalNumber">Journalnummer</dt><dd class="journalNumber">2018-0882</dd><dt class="titleShort">Korttittel</dt><dd class="titleShort">Endr. i forskrift om kjøre- og hviletid i EØS</dd><dt class="title">Tittel</dt><dd class="title">Forskrift om endring i forskrift om kjøre- og hviletid for vegtransport i EØS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 26. september 2018 med hjemmel i lov 18. juni 1965 nr. 4 om vegtrafikk (vegtrafikkloven) § 13 fjerde ledd, § 19 b og § 21 annet ledd. <br /><strong>EØS-henvisninger:</strong> EØS-avtalen vedlegg XIII nr. 21b (forordning (EU) nr. 165/2014).</dd><dt class="refid">RefID</dt><dd class="refid">forskrift/2018-09-26-1476</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kjøre- og hviletid for vegtransport i EØS<ul class="tocSubUl"><li>I<ul class="tocSubUl"><li>§ 1. Gjennomføring av forordninger om kjøre- og hviletid, fartsskriver mv.</li><li>§ 4. Generelt om fartsskriver og fartsskriverkort</li><li>§ 5. Sjåførkort</li><li>§ 6. Bedriftskort</li><li>§ 7. Kontrollkort</li><li>§ 9. Minstekrav til kontroll</li><li>§ 10. Myndighet til kontroll</li><li>§ 12. Kontroll hos foretak</li><li>§ 14. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-09-26-1476" id="dokument"><h1>Forskrift om endring i forskrift om kjøre- og hviletid for vegtransport i EØS</h1><section class="section" data-name="kapI" id="kapittel-1" data-lovdata-URL="LTI/forskrift/2018-09-26-1476/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. juli 2007 nr. 877 om kjøre- og hviletid for vegtransport i EØS gjøres følgende endringer:</article> <article class="defaultP" margin-top="true">EØS-henvisninger skal lyde:</article> <article class="defaultP" margin-top="true"><strong>EØS-henvisninger:</strong> EØS-avtalen vedlegg XIII nr. 19ac (forordning (EU) 2016/403), nr. 21 (forordning (EØF) nr. 3821/85 som endret ved forordning (EØF) nr. 3314/90, forordning (EØF) nr. 3572/90, forordning (EØF) nr. 3688/92, forordning (EF) nr. 2479/95, forordning (EF) nr. 1056/97, forordning (EF) nr. 2135/98, forordning (EF) nr. 1360/2002, forordning (EF) nr. 432/2004, forordning (EF) nr. 561/2006, forordning (EF) nr. 1791/2006, forordning (EF) nr. 68/2009, forordning (EU) nr. 1266/2009, forordning (EU) nr. 517/2013, forordning (EU) nr. 1161/2014 og forordning (EU) 2016/130), nr. 21a (direktiv 2006/22/EF som endret ved direktiv 2009/4/EF, direktiv 2009/5/EF og forordning (EU) 2016/403), nr. 21b (forordning (EU) nr. 165/2014), nr. 21ba (forordning (EU) 2016/68 som endret ved forordning (EU) 2017/1503), nr. 21bb (forordning (EU) 2016/799), nr. 24e (forordning (EF) nr. 561/2006 som endret ved forordning (EF) nr. 1073/2009 og forordning (EU) nr. 165/2014) og nr. 24eb (forordning (EU) nr. 581/2010).</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordninger om kjøre- og hviletid, fartsskriver mv.</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XIII nr. 19ac, 21, 21b, 21ba, 21bb, 24e og 24eb gjelder som forskrift med de endringer som følger av vedlegg XIII, protokoll 1 og EØS-avtalen ellers.</article><article class="legalP" id="kapittel-1-foreslåttparagraf-1-ledd-2">Forordning (EF) nr. 561/2006 gir regler om kjøre- og hviletid for sjåfører.</article><article class="legalP" id="kapittel-1-foreslåttparagraf-1-ledd-3">Forordning (EU) nr. 165/2014 gir regler om fartsskriver.</article><article class="legalP" id="kapittel-1-foreslåttparagraf-1-ledd-4">Forordning (EU) nr. 165/2014 vedlegg I fastsetter tekniske spesifikasjoner for analog fartsskriver.</article><article class="legalP" id="kapittel-1-foreslåttparagraf-1-ledd-5">Forordning (EØF) nr. 3821/85 vedlegg IB fastsetter tekniske spesifikasjoner for førstegenerasjons digital fartsskriver som definert i forordning (EU) 2016/799 artikkel 2 annet ledd nr. 1.</article><article class="legalP" id="kapittel-1-foreslåttparagraf-1-ledd-6">Forordning (EU) 2016/799 vedlegg 1C fastsetter tekniske spesifikasjoner for digital smart fartsskriver som definert i forordning (EU) 2016/799 artikkel 2 annet ledd nr. 7.</article></article> <article class="defaultP" margin-top="true">§ 2 første ledd annet punktum oppheves.</article> <article class="defaultP" margin-top="true">§ 2 første ledd tredje punktum blir nytt annet punktum.</article> <article class="defaultP" margin-top="true">§ 2 første ledd fjerde punktum blir nytt tredje punktum.</article> <article class="defaultP" margin-top="true">§ 3 oppheves.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Generelt om fartsskriver og fartsskriverkort</span></span><article class="legalP" id="kapittel-1-foreslåttparagraf-2-ledd-1">Regionvegkontoret utsteder fartsskriverkort. Søknad om fartsskriverkort framsettes på den måten som Vegdirektoratet fastsetter.</article><article class="legalP" id="kapittel-1-foreslåttparagraf-2-ledd-2">Fartsskriverkort utstedt på grunnlag av uriktige opplysninger eller forfalskede dokumenter, skal inndras. Tilsvarende gjelder ved bruk av en annens fartsskriverkort, forfalsket fartsskriverkort eller annen urettmessig bruk. Fartsskriverkort som er inndratt etter urettmessig bruk, skal ikke utleveres igjen, men kan erstattes av nytt kort.</article><article class="legalP" id="kapittel-1-foreslåttparagraf-2-ledd-3">Fartsskriverkort som er i ustand eller fungerer galt, skal korteier returnere til regionvegkontoret.</article><article class="legalP" id="kapittel-1-foreslåttparagraf-2-ledd-4">Tapt eller stjålet fartsskriverkort skal korteier uten ugrunnet opphold melde fra om til regionvegkontoret.</article><article class="legalP" id="kapittel-1-foreslåttparagraf-2-ledd-5">Fartsskriverkort som er meldt tapt eller stjålet og som gjenfinnes, skal ikke brukes med mindre det er registrert ved et regionvegkontor at kortet er kommet tilbake til rette korteier eller kortbruker og det ikke er utstedt erstatningskort.</article><article class="legalP" id="kapittel-1-foreslåttparagraf-2-ledd-6">Vegdirektoratet fører register over utstedte, stjålne, tapte og defekte fartsskriverkort. Registeret benyttes av utstedende myndighet, jf. første ledd, og av kontrollmyndighetene, jf. § 10.</article><article class="legalP" id="kapittel-1-foreslåttparagraf-2-ledd-7">For utstedelse av fartsskriverkort betales kr 730,– i gebyr.</article><article class="legalP" id="kapittel-1-foreslåttparagraf-2-ledd-8">Periodisk inspeksjon av digital og analog fartsskriver installert i kjøretøy skal utføres minst én gang i løpet av to år (24 måneder) etter siste inspeksjon.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Sjåførkort</span></span><article class="legalP" id="kapittel-1-foreslåttparagraf-3-ledd-1">Sjåførkort er personlig og inneholder sjåførens bilde og signatur.</article><article class="legalP" id="kapittel-1-foreslåttparagraf-3-ledd-2">Sjåførkort utstedes til person som har førerkort.</article></article> <article class="defaultP" margin-top="true">Overskriften til § 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Bedriftskort</span></span></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-2">Bedriftskort skal brukes av foretak som utøver transport omfattet av denne forskriften og som eier eller innehar bruksrett til kjøretøy utstyrt med digital fartsskriver.</article> <article class="defaultP" margin-top="true">§ 6 andre ledd skal lyde:</article><article class="legalP" id="kapittel-1-ledd-3">Foretak skal med bedriftskortet låse de data som tilhører vedkommende foretak til de digitale fartsskrivere som foretaket har benyttet ved utførelse av transport. Foretak som benytter kjøretøy utstyrt med digital fartsskriver, hvor kjøretøyet også benyttes av annet foretak, skal med bedriftskortet låse opp fartsskriveren slik at lagring og tilgjengeliggjøring av data i fartsskriveren er mulig også for annet foretak.</article> <article class="defaultP" margin-top="true">§ 6 tredje ledd skal lyde:</article><article class="legalP" id="kapittel-1-ledd-4">Foretak skal minst hver måned sikre at alle data knyttet til foretaket blir lastet ned fra digital fartsskriver som er benyttet ved transport utført av eller for foretaket, og fra sjåførkort som benyttes av sjåfører som utfører transport for foretaket.</article> <article class="defaultP" margin-top="true">§ 6 fjerde og femte ledd oppheves.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Kontrollkort</span></span><article class="legalP" id="kapittel-1-foreslåttparagraf-5-ledd-1">Kontrollkort kan bare utstedes til person som kan foreta kontroll etter § 10 og som har fått opplæring i samsvar med forordning (EU) nr. 165/2014 artikkel 39 nr. 1.</article><article class="legalP" id="kapittel-1-foreslåttparagraf-5-ledd-2">Kontrollkort er personlig og inneholder kontrollørens bilde.</article></article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-5">Vegdirektoratet gir typegodkjenning for fartsskrivere og fartsskriverkort i samsvar med forordning (EU) nr. 165/2014 kapittel III.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Minstekrav til kontroll</span></span><article class="legalP" id="kapittel-1-foreslåttparagraf-6-ledd-1">Regionvegkontoret og politiet skal organisere og gjennomføre kontroll i tråd med direktiv 2006/22/EF, forordning (EF) nr. 561/2006 kapittel V og forordning (EU) nr. 165/2014 kapittel VII.</article><article class="legalP" id="kapittel-1-foreslåttparagraf-6-ledd-2">Regionvegkontoret og politiet skal samarbeide med utenlandske kontrollmyndigheter, og minst seks ganger i året delta i samordnet kontroll i tråd med direktiv 2006/22/EF artikkel 5.</article><article class="legalP" id="kapittel-1-foreslåttparagraf-6-ledd-3">Minst 3&#xa0;% av sjåførenes arbeidsdager skal kontrolleres. Minst 30&#xa0;% av kontrollene skal utføres langs veg, og minst 50&#xa0;% skal utføres hos foretak.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Myndighet til kontroll</span></span><article class="legalP" id="kapittel-1-foreslåttparagraf-7-ledd-1">Regionvegkontoret og politiet er kontrollmyndigheter etter denne forskriften og rettsaktene nevnt i § 1.</article><article class="legalP" id="kapittel-1-foreslåttparagraf-7-ledd-2">Regionvegkontoret og politiet kan til enhver tid foreta kontroll hos den som er underlagt reglene i denne forskriften og rettsaktene nevnt i § 1. På forlangende skal sjåfør eller foretak utlevere eller overføre elektronisk de opplysningene og den dokumentasjonen som er nødvendig for å kontrollere at reglene i denne forskriften er fulgt. Kontroll kan omfatte kjøretøyet og fartsskriveren med tilhørende komponenter.</article><article class="legalP" id="kapittel-1-foreslåttparagraf-7-ledd-3">Vegdirektoratet er koordinerende organ i henhold til forordning (EF) nr. 561/2006 artikkel 22 og direktiv 2006/22/EF artikkel 2 nr. 1 tredje ledd og artikkel 7. Når Vegdirektoratet krever det, skal regionvegkontoret og politiet sende inn oversikt over sine registreringer.</article><article class="legalP" id="kapittel-1-foreslåttparagraf-7-ledd-4">Regionvegkontoret og politiet skal holde Vegdirektoratet orientert om egne erfaringer fra kontrollvirksomheten.</article><article class="legalP" id="kapittel-1-foreslåttparagraf-7-ledd-5">Vegdirektoratet fastsetter krav til opplæring av kontrollører i samsvar med forordning (EU) nr. 165/2014 artikkel 39.</article></article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-1-ledd-6">Regionvegkontoret og politiet skal for egne kontroller føre statistikk som angitt i forordning (EF) nr. 561/2006 artikkel 17 og beslutning (EU) 2017/1013.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Kontroll hos foretak</span></span><article class="legalP" id="kapittel-1-foreslåttparagraf-8-ledd-1">Foretak som blir kontrollert skal i ett år oppbevare dokumentasjon på at det har vært gjennomført kontroll.</article><article class="legalP" id="kapittel-1-foreslåttparagraf-8-ledd-2">Regionvegkontoret og politiet skal føre statistikk som angitt i forordning (EF) nr. 561/2006 artikkel 17 og beslutning (EU) 2017/1013.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-9-ledd-1">Overtredelse av denne forskriften straffes etter vegtrafikkloven § 31 dersom forholdet ikke går inn under strengere straffebud.</article><article class="legalP" id="kapittel-1-foreslåttparagraf-9-ledd-2">Overtredelse begått på fremmed stats territorium som oppdages i Norge, straffes her i riket, jf. vegtrafikkloven § 32 og forordning (EF) nr. 561/2006 artikkel 19 nr. 2 første ledd.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-09-26-1476/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2018.</article></section></main></body></html>