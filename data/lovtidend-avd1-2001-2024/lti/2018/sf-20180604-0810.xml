<!DOCTYPE html><html lang="no"><head><title>Vedtak om delegering av myndighet fra Arbeids- og sosialdepartementet til Fylkesmannen, Statens helsetilsyn og Arbeids- og velferdsdirektoratet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-04-810</dd><dt class="dokid">DokumentID</dt><dd class="dokid">LTI/forskrift/2018-06-04-810</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2018-06-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-07-18-921</li><li>forskrift/2012-05-31-474</li><li>forskrift/2006-06-30-736</li><li>forskrift/2006-06-30-735</li><li>forskrift/2006-06-30-734</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1967-02-10/§13d</li><li>lov/1967-02-10/§28</li><li>lov/1967-02-10/§35</li><li>lov/1981-05-22-25/§118</li><li>lov/1981-05-22-25/§230</li><li>lov/2005-06-17-90/§22-3</li><li>lov/2006-05-19-16/§32</li><li>lov/2006-06-16-20/§7</li><li>lov/2009-12-18-131/§8</li></ul></dd><dt class="dateOfPublication">Kunngjort</dt><dd class="dateOfPublication">2018-06-06 14:30</dd><dt class="journalNumber">Journalnummer</dt><dd class="journalNumber">2018-0476</dd><dt class="titleShort">Korttittel</dt><dd class="titleShort">Deleg. av myndighet fra ASD til Fylkesmannen, Statens helsetilsyn og Arbeids- og velferdsdirektoratet</dd><dt class="title">Tittel</dt><dd class="title">Vedtak om delegering av myndighet fra Arbeids- og sosialdepartementet til Fylkesmannen, Statens helsetilsyn og Arbeids- og velferdsdirektoratet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 4. juni 2018 med hjemmel i lov 10. februar 1967 om behandlingsmåten i forvaltningssaker (forvaltningsloven) § 13d, § 28 og § 35, lov 22. mai 1981 nr. 25 om rettergangsmåten i straffesaker (Straffeprosessloven) § 118 og § 230, lov 17. juni 2005 nr. 90 om mekling og rettergang i sivile tvister (tvisteloven) § 22-3, lov 19. mai 2006 nr. 16 om rett til innsyn i dokument i offentleg verksemd (offentleglova) § 32, lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven) § 7 og lov 18. desember 2009 nr. 131 om sosiale tjenester i arbeids- og velferdsforvaltningen (sosialtjenesteloven) § 8.</dd><dt class="refid">RefID</dt><dd class="refid">forskrift/2018-06-04-810</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om delegering av myndighet fra Arbeids- og sosialdepartementet til Fylkesmannen, Statens helsetilsyn og Arbeids- og velferdsdirektoratet<ul class="tocSubUl"><li>1 Delegering til Fylkesmannen</li><li>2 Delegering til Statens helsetilsyn</li><li>3 Delegering til Arbeids- og velferdsdirektoratet</li><li>4</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-04-810" id="dokument"><h1>Vedtak om delegering av myndighet fra Arbeids- og sosialdepartementet til Fylkesmannen, Statens helsetilsyn og Arbeids- og velferdsdirektoratet</h1><section class="section" data-name="kap1" id="kapittel-1" data-lovdata-URL="LTI/forskrift/2018-06-04-810/KAPITTEL_1"><h2 data-text-align="center">1<br />Delegering til Fylkesmannen</h2><article class="legalP" id="kapittel-1-ledd-1">Arbeids- og sosialdepartementet delegerer følgende myndighet til Fylkesmannen:</article> <article class="defaultP" margin-top="true">1.1 <i>Lov 22. mai 1981 nr. 25 om rettergangsmåten i straffesaker (Straffeprosessloven)</i></article><article class="legalP" id="kapittel-1-ledd-2">Departementets myndighet etter straffeprosessloven § 118 til å samtykke i at kommunalt ansatte i arbeids- og velferdsforvaltningen avgir vitneforklaring for domstolene uten hinder av lovbestemt taushetsplikt.</article><article class="legalP" id="kapittel-1-ledd-3">Departementets myndighet etter straffeprosessloven § 230 til å samtykke i at kommunalt ansatte i arbeids- og velferdsforvaltningen avgir forklaring til politiet.</article> <article class="defaultP" margin-top="true">1.2 <i>Lov 17. juni 2005 nr. 90 om mekling og rettergang i sivile tvister (tvisteloven)</i></article><article class="legalP" id="kapittel-1-ledd-4">Departementets myndighet etter tvisteloven § 22-3 til å samtykke i at kommunalt ansatte i arbeids- og velferdsforvaltningen avgir vitneforklaring for domstolene uten hinder av lovbestemt taushetsplikt.</article></section><section class="section" data-name="kap2" id="kapittel-2" data-lovdata-URL="LTI/forskrift/2018-06-04-810/KAPITTEL_2"><h2 data-text-align="center">2<br />Delegering til Statens helsetilsyn</h2><article class="legalP" id="kapittel-2-ledd-1">Arbeids- og sosialdepartementet delegerer følgende myndighet til Statens helsetilsyn:</article> <article class="defaultP" margin-top="true">2.1 <i>Lov 10. februar 1967 om behandlingsmåten i forvaltningssaker (forvaltningsloven)</i></article><article class="legalP" id="kapittel-2-ledd-2">Departementets myndighet som overordnet organ etter forvaltningsloven § 35 andre ledd i saker hvor Fylkesmannen fatter vedtak som klageinstans etter sosialtjenesteloven.</article> <article class="defaultP" margin-top="true">2.2 <i>Lov 19. mai 2006 nr. 16 om rett til innsyn i dokument i offentleg verksemd (offentleglova)</i></article><article class="legalP" id="kapittel-2-ledd-3">Departementets myndighet som overordnet organ etter offentleglova § 32 første ledd i saker hvor Fylkesmannen fatter vedtak etter offentlighetsloven som første instans innen arbeids- og velferdsforvaltningens saksområder.</article></section><section class="section" data-name="kap3" id="kapittel-3" data-lovdata-URL="LTI/forskrift/2018-06-04-810/KAPITTEL_3"><h2 data-text-align="center">3<br />Delegering til Arbeids- og velferdsdirektoratet</h2><article class="legalP" id="kapittel-3-ledd-1">Arbeids- og sosialdepartementet delegerer følgende myndighet til Arbeids- og velferdsdirektoratet:</article> <article class="defaultP" margin-top="true">3.1 <i>Lov 10. februar 1967 om behandlingsmåten i forvaltningssaker (forvaltningsloven)</i></article><article class="legalP" id="kapittel-3-ledd-2">Departementets myndighet etter forvaltningsloven § 13d til å bestemme at opplysninger kan eller skal gis til bruk for forskning uten hinder av taushetsplikten etter § 13, samt tillatelse til kobling av registre i forbindelse med forskning så vidt gjelder opplysninger i saker på direktoratets ansvarsområde.</article><article class="legalP" id="kapittel-3-ledd-3">Departementets myndighet som overordnet organ etter forvaltningsloven § 28 første ledd ved klager over vedtak fattet av Fylkesmannen i førsteinstans i forbindelse med saker etter sosialtjenesteloven.</article> <article class="defaultP" margin-top="true">3.2 <i>Lov 22. mai 1981 nr. 25 om rettergangsmåten i straffesaker (Straffeprosessloven)</i></article><article class="legalP" id="kapittel-3-ledd-4">Departementets myndighet etter straffeprosessloven § 118 til å samtykke i at ansatte i Arbeids- og velferdsetaten avgir vitneforklaring for domstolene uten hinder av lovbestemt taushetsplikt.</article><article class="legalP" id="kapittel-3-ledd-5">Departementets myndighet etter straffeprosessloven § 230 til å samtykke i at ansatte i Arbeids- og velferdsetaten avgir forklaring til politiet.</article> <article class="defaultP" margin-top="true">3.3 <i>Lov 17. juni 2005 nr. 90 om mekling og rettergang i sivile tvister (tvisteloven)</i></article><article class="legalP" id="kapittel-3-ledd-6">Departementets myndighet etter tvisteloven § 22-3 til å samtykke i at ansatte i Arbeids- og velferdsetaten avgir vitneforklaring for domstolene uten hinder av lovbestemt taushetsplikt.</article> <article class="defaultP" margin-top="true">3.4 <i>Lov 16. juni 2006 nr. 20 om arbeids- og velferdsforvaltningen (NAV-loven)</i></article><article class="legalP" id="kapittel-3-ledd-7">Departementets myndighet etter NAV-loven § 7 fjerde ledd til å dispensere fra taushetsplikten etter paragrafen.</article> <article class="defaultP" margin-top="true">3.5 <i>Lov 18. desember 2009 nr. 131 om sosiale tjenester i arbeids- og velferdsforvaltningen (sosialtjenesteloven)</i></article><article class="legalP" id="kapittel-3-ledd-8">Departementets myndighet etter sosialtjenesteloven § 8 første ledd bokstav a, b og c og andre ledd.</article></section><section class="section" data-name="kap4" id="kapittel-4" data-lovdata-URL="LTI/forskrift/2018-06-04-810/KAPITTEL_4"><h2 data-text-align="center">4</h2><article class="legalP" id="kapittel-4-ledd-1">Vedtaket trer i kraft straks.</article><article class="legalP" id="kapittel-4-ledd-2">Fra samme tid oppheves følgende vedtak: <table><tbody><tr><td data-text-align="left" data-vertical-align="top">4.1.</td><td data-text-align="left" data-vertical-align="top">Vedtak 18. juli 2013 nr. 921 om delegering av myndighet til Arbeids- og velferdsdirektoratet til å samtykke i at personell i Arbeids- og velferdsetaten avgir vitneforklaring for domstolene uten hinder av lovbestemt taushetsplikt.</td></tr><tr><td data-text-align="left" data-vertical-align="top">4.2.</td><td data-text-align="left" data-vertical-align="top">Vedtak 31. mai 2012 nr. 474 om delegering av myndighet til Fylkesmannen til å samtykke i at kommunalt ansatte i arbeids- og velferdsforvaltningen avgir vitneforklaring for domstolene uten hinder av lovbestemt taushetsplikt.</td></tr><tr><td data-text-align="left" data-vertical-align="top">4.3.</td><td data-text-align="left" data-vertical-align="top">Vedtak 30. juni 2006 nr. 736 om delegering av myndighet til Arbeids- og velferdsdirektoratet til å dispensere fra taushetsplikten i arbeids- og velferdsforvaltningsloven § 7.</td></tr><tr><td data-text-align="left" data-vertical-align="top">4.4.</td><td data-text-align="left" data-vertical-align="top">Vedtak 30. juni 2006 nr. 735 om delegering av myndighet til Arbeids- og velferdsdirektoratet etter forvaltningsloven § 13d første ledd.</td></tr><tr><td data-text-align="left" data-vertical-align="top">4.5.</td><td data-text-align="left" data-vertical-align="top">Vedtak 30. juni 2006 nr. 734 om delegering av myndighet til Arbeids- og velferdsdirektoratet etter straffeloven § 79 fjerde ledd første punktum til å begjære påtale på statens vegne.</td></tr></tbody></table></article></section></main></body></html>