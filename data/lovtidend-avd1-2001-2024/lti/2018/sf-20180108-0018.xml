<!DOCTYPE html><html lang="no"><head><title>Forskrift om regulering av fisket i Grønlands økonomiske sone og i Irmingerhavet i 2018</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-01-08-18</dd><dt class="dokid">DokumentID</dt><dd class="dokid">LTI/forskrift/2018-01-08-18</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2018-01-08 – 2018-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-18-2230</li><li>forskrift/2017-12-19-2251</li><li>forskrift/2017-12-20-2331</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§36</li><li>lov/2008-06-06-37/§47</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li><li>forskrift/2001-10-16-4686</li><li>forskrift/2017-12-20-2297/§1</li><li>forskrift/2017-12-20-2297/§42</li><li>forskrift/2017-12-20-2297/§43</li></ul></dd><dt class="dateOfPublication">Kunngjort</dt><dd class="dateOfPublication">2018-01-10 13:30</dd><dt class="journalNumber">Journalnummer</dt><dd class="journalNumber">2018-0025</dd><dt class="titleShort">Korttittel</dt><dd class="titleShort">Forskrift om fisket i Grønlands økonomiske sone og i Irmingerhavet i 2018</dd><dt class="title">Tittel</dt><dd class="title">Forskrift om regulering av fisket i Grønlands økonomiske sone og i Irmingerhavet i 2018</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 8. januar 2018 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16, § 36 og § 47, lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 11. februar 2000 nr. 99 og delegeringsvedtak 16. oktober 2001 nr. 4686 og forskrift 20. desember 2017 nr. 2297 om adgang til å delta i kystfartøygruppens fiske og enkelte andre fiskerier for 2018 (deltakerforskriften) § 1 bokstav p, § 42 og § 43.</dd><dt class="refid">RefID</dt><dd class="refid">forskrift/2018-01-08-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket i Grønlands økonomiske sone og i Irmingerhavet i 2018<ul class="tocSubUl"><li>§ 1. Generelt forbud</li><li>§ 2. Totalkvoter</li><li>§ 3. Gruppekvoter</li><li>§ 4. Fartøykvoter</li><li>§ 5. Maksimalkvote</li><li>§ 6. Påmelding og tillatelse</li><li>§ 7. Tids- og områdebegrensning</li><li>§ 8. Bifangst</li><li>§ 9. Omregningsfaktor ved fiske i internasjonalt farvann</li><li>§ 10. Utseilingsfrist</li><li>§ 11. Refordeling</li><li>§ 12. Stopp i fisket</li><li>§ 13. Straff</li><li>§ 14. Ikrafttredelse</li><li>Vedlegg. Torskefiskeri i grønlandsk farvann og betingelsene for forsøksfiskeri i 2018</li></ul></li></ul></dd></dl></header><main class="documentBody" data-lovdata-URL="LTI/forskrift/2018-01-08-18" id="dokument"><h1>Forskrift om regulering av fisket i Grønlands økonomiske sone og i Irmingerhavet i 2018</h1><article class="legalArticle" data-lovdata-URL="LTI/forskrift/2018-01-08-18/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande fisk og reker i Grønlands økonomiske sone, i NAFO-område 1 og i ICES' statistikkområder 5a, 12 og 14 utenfor noen stats jurisdiksjon i 2018.</article></article><article class="legalArticle" data-lovdata-URL="LTI/forskrift/2018-01-08-18/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvoter</span></h2><article class="legalP" id="paragraf-2-ledd-1">Uten hensyn til forbudet i § 1 kan norske fartøy fiske og lande følgende kvanta i Grønlands økonomiske sone i NAFO-område 1 (Vest-Grønland):<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">1&#xa0;475 tonn blåkveite</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">80 tonn skolest.</article></article></li></ul></article><article class="legalP" id="paragraf-2-ledd-2">Uten hensyn til forbudet i § 1 kan norske fartøy fiske og lande følgende kvanta i Grønlands økonomiske sone i ICES' statistikkområder 5a, 12 og 14 (Øst-Grønland):<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">1&#xa0;200 tonn torsk</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">1&#xa0;000 tonn bunnlevende uer</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">975 tonn blåkveite</article></article></li><li data-li-identifier="d)" data-name="d)"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">340 tonn brosme</article></article></li><li data-li-identifier="e)" data-name="e)"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">120 tonn skolest</article></article></li><li data-li-identifier="f)" data-name="f)"><article class="listArticle" id="paragraf-2-ledd-2-punkt-6"><article class="legalP" id="paragraf-2-ledd-2-punkt-6-ledd-1">10 tonn kveite</article></article></li><li data-li-identifier="g)" data-name="g)"><article class="listArticle" id="paragraf-2-ledd-2-punkt-7"><article class="legalP" id="paragraf-2-ledd-2-punkt-7-ledd-1">150 tonn bifangst av andre arter.</article></article></li></ul></article><article class="legalP" id="paragraf-2-ledd-3">Uten hensyn til forbudet i § 1 kan norske fartøy fiske og lande 1&#xa0;500 tonn reker i Grønlands økonomiske sone i ICES' statistikkområder 5a og 14.</article><article class="legalP" id="paragraf-2-ledd-4">Uten hensyn til forbudet i § 1 kan norske fartøy fiske og lande 878 tonn pelagisk uer i Grønlands økonomiske sone i ICES' statistikkområder 5a og 14 og i internasjonalt farvann utenfor noen stats jurisdiksjon i området avgrenset av følgende koordinater:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-4-punkt-1"><article class="legalP" id="paragraf-2-ledd-4-punkt-1-ledd-1">64° 45′ N og 28° 30′ W</article></article></li><li data-li-identifier="2." data-name="2."><article class="listArticle" id="paragraf-2-ledd-4-punkt-2"><article class="legalP" id="paragraf-2-ledd-4-punkt-2-ledd-1">62° 50′ N og 25° 45′ W</article></article></li><li data-li-identifier="3." data-name="3."><article class="listArticle" id="paragraf-2-ledd-4-punkt-3"><article class="legalP" id="paragraf-2-ledd-4-punkt-3-ledd-1">61° 55′ N og 26° 45′ W</article></article></li><li data-li-identifier="4." data-name="4."><article class="listArticle" id="paragraf-2-ledd-4-punkt-4"><article class="legalP" id="paragraf-2-ledd-4-punkt-4-ledd-1">61° 00′ N og 26° 30′ W</article></article></li><li data-li-identifier="5." data-name="5."><article class="listArticle" id="paragraf-2-ledd-4-punkt-5"><article class="legalP" id="paragraf-2-ledd-4-punkt-5-ledd-1">59° 00′ N og 30° 00′ W</article></article></li><li data-li-identifier="6." data-name="6."><article class="listArticle" id="paragraf-2-ledd-4-punkt-6"><article class="legalP" id="paragraf-2-ledd-4-punkt-6-ledd-1">59° 00′ N og 34° 00′ W</article></article></li><li data-li-identifier="7." data-name="7."><article class="listArticle" id="paragraf-2-ledd-4-punkt-7"><article class="legalP" id="paragraf-2-ledd-4-punkt-7-ledd-1">61° 30′ N og 34° 00′ W</article></article></li><li data-li-identifier="8." data-name="8."><article class="listArticle" id="paragraf-2-ledd-4-punkt-8"><article class="legalP" id="paragraf-2-ledd-4-punkt-8-ledd-1">62° 50′ N og 36° 00′ W og herfra til posisjon nr. 1.</article></article></li></ul></article></article><article class="legalArticle" data-lovdata-URL="LTI/forskrift/2018-01-08-18/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter</span></h2><article class="legalP" id="paragraf-3-ledd-1">Fartøy med torsketråltillatelse kan fiske og lande inntil 1&#xa0;475 tonn blåkveite ved Vest-Grønland og 437,5 tonn blåkveite ved Øst-Grønland.</article><article class="legalP" id="paragraf-3-ledd-2">Fartøy med adgang til å delta i gruppen for konvensjonelle havfiskefartøy kan fiske og lande inntil 537,5 tonn blåkveite.</article><article class="legalP" id="paragraf-3-ledd-3">Fartøy med adgang til å delta i gruppen for konvensjonelle havfiskefartøy kan totalt fiske og lande inntil 1&#xa0;100 tonn torsk. Det avsettes 100 tonn torsk til bifangst for fartøy med torsketråltillatelse som fisker blåkveite og uer ved Øst-Grønland.</article><article class="legalP" id="paragraf-3-ledd-4">Fartøy med torsketråltillatelse kan fiske og lande inntil 900 tonn bunnlevende uer. Det avsettes 100 tonn bunnlevende uer til bifangst for konvensjonelle havfiskefartøy i fisket etter brosme.</article><article class="legalP" id="paragraf-3-ledd-5">Fartøy med seitrål- eller torsketråltillatelse kan fiske og lande inntil 878 tonn pelagisk uer.</article><article class="legalP" id="paragraf-3-ledd-6">Fartøy med adgang til å delta i gruppen for konvensjonelle havfiskefartøy kan fiske og lande inntil 340 tonn brosme.</article><article class="legalP" id="paragraf-3-ledd-7">Fartøy med adgang til å delta i gruppen for konvensjonelle havfiskefartøy kan fiske og lande inntil 10 tonn kveite.</article></article><article class="legalArticle" data-lovdata-URL="LTI/forskrift/2018-01-08-18/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fartøykvoter</span></h2><article class="legalP" id="paragraf-4-ledd-1">Fartøy med torsketråltillatelse som deltar i fisket etter blåkveite ved Vest-Grønland tildeles fartøykvote på 491,67 tonn blåkveite.</article><article class="legalP" id="paragraf-4-ledd-2">Fartøy med torsketråltillatelse som deltar i fisket etter blåkveite tildeles fartøykvote på 218,75 tonn blåkveite.</article><article class="legalP" id="paragraf-4-ledd-3">Fartøy med adgang til å delta i gruppen for konvensjonelle havfiskefartøy tildeles fartøykvote på 366,67 tonn torsk. Kvoten kan fiskes i ICES' område 14 innenfor områdene Q1, Q2, Q3 og Q4.</article><article class="legalP" id="paragraf-4-ledd-4">Fartøy med torsketråltillatelse som deltar i fiske etter bunnlevende uer tildeles fartøykvote på 450 tonn uer.</article><article class="legalP" id="paragraf-4-ledd-5">Fartøy med torsketråltillatelse som deltar i fiske etter blåkveite og bunnlevende uer tildeles fartøykvote på 50 tonn torsk.</article></article><article class="legalArticle" data-lovdata-URL="LTI/forskrift/2018-01-08-18/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Maksimalkvote</span></h2><article class="legalP" id="paragraf-5-ledd-1">Fartøy med adgang til å delta i gruppen for konvensjonelle havfiskefartøy tildeles maksimalkvote på 200 tonn blåkveite.</article></article><article class="legalArticle" data-lovdata-URL="LTI/forskrift/2018-01-08-18/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Påmelding og tillatelse</span></h2><article class="legalP" id="paragraf-6-ledd-1">Fartøy med torsketråltillatelse, seitråltillatelse eller som har adgang til å delta i gruppen for konvensjonelle havfiskefartøy må være skriftlig påmeldt til Fiskeridirektoratet før fisket kan ta til. Dersom det er påmeldt flere fartøy enn kvotegrunnlaget gir rom for, vil deltakelsen bli avgjort ved loddtrekning.</article><article class="legalP" id="paragraf-6-ledd-2">Ingen fartøy må delta i fisket uten tillatelse fra Fiskeridirektoratet. Det kan stilles vilkår om at fartøy som deltar i fisket skal samle biologiske data etter nærmere angitte retningslinjer.</article></article><article class="legalArticle" data-lovdata-URL="LTI/forskrift/2018-01-08-18/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tids- og områdebegrensning</span></h2><article class="legalP" id="paragraf-7-ledd-1">Det er forbudt å fiske pelagisk uer før 10. mai og etter 1. juli.</article><article class="legalP" id="paragraf-7-ledd-2">Det er forbudt å fiske torsk fra og med 1. april til og med 31. mai.</article><article class="legalP" id="paragraf-7-ledd-3">Fisket etter torsk kan bare foregå på de vilkårene og innenfor de områdene som er bestemt av grønlandske myndigheter og som fremgår av vedlegget til forskriften.</article><article class="legalP" id="paragraf-7-ledd-4">Fisket etter blåkveite ved Vest-Grønland kan bare foregå i området sør for 64° 30′ N.</article></article><article class="legalArticle" data-lovdata-URL="LTI/forskrift/2018-01-08-18/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bifangst</span></h2><article class="legalP" id="paragraf-8-ledd-1">Ved fiske etter brosme er det tillatt med inntil 25&#xa0;% bifangst av uer i den enkelte fangst og ved landing.</article></article><article class="legalArticle" data-lovdata-URL="LTI/forskrift/2018-01-08-18/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Omregningsfaktor ved fiske i internasjonalt farvann</span></h2><article class="legalP" id="paragraf-9-ledd-1">Ved fiske i internasjonalt farvann skal det ved beregning av kvantum rund vekt fra sløyd og hodekappet uer, inkludert såkalt «japankutt», ved kvoteavregning og kontroll anvendes omregningsfaktor 1,70.</article></article><article class="legalArticle" data-lovdata-URL="LTI/forskrift/2018-01-08-18/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utseilingsfrist</span></h2><article class="legalP" id="paragraf-10-ledd-1">Fartøy som får tillatelse til å delta i fisket etter blåkveite med trål ved Vest-Grønland, må ha tatt utseiling innen 15. september.</article></article><article class="legalArticle" data-lovdata-URL="LTI/forskrift/2018-01-08-18/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Refordeling</span></h2><article class="legalP" id="paragraf-11-ledd-1">Fartøykvotene kan endres eller oppheves dersom en rasjonell utøvelse av fisket tilsier det.</article></article><article class="legalArticle" data-lovdata-URL="LTI/forskrift/2018-01-08-18/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Stopp i fisket</span></h2><article class="legalP" id="paragraf-12-ledd-1">Fiskeriene vil bli stoppet når totalkvotene er beregnet oppfisket.</article></article><article class="legalArticle" data-lovdata-URL="LTI/forskrift/2018-01-08-18/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-13-ledd-1">Den som forsettlig eller uaktsomt overtrer bestemmelser gitt i eller i medhold av forskriften straffes i henhold til havressurslova § 60, § 61, § 62, § 64 og § 65 og deltakerloven § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2018-01-08-18/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Forskriften trer i kraft straks og gjelder til og med 31. desember 2018. Samtidig oppheves forskrift 18. desember 2017 nr. 2230 om regulering av fiske etter reker i Grønlands økonomiske sone i 2018, forskrift 19. desember 2017 nr. 2251 om regulering av fisket etter bunnfisk i Grønlands økonomiske sone i 2018 og forskrift 20. desember 2017 nr. 2331 om regulering av fiske etter uer i Irmingerhavet og i Grønlands økonomiske sone i 2018.</article></article><section class="section" data-name="vedlegg" id="kapittel-1" data-lovdata-URL="LTI/forskrift/2018-01-08-18/KAPITTEL_1"><h2>Vedlegg. Torskefiskeri i grønlandsk farvann og betingelsene for forsøksfiskeri i 2018</h2><article class="defaultP">For å lese vedlegget se her: (pdf)</article></section></main></body></html>