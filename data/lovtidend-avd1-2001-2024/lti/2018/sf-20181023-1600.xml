<!DOCTYPE html><html lang="no"><head><title>Forskrift om merverdiavgiftskompensasjon for frivillige organisasjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-10-23-1600</dd><dt class="dokid">DokumentID</dt><dd class="dokid">LTI/forskrift/2018-10-23-1600</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-04-15-386</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-06-29-88</li><li>lov/2003-12-12-108</li></ul></dd><dt class="dateOfPublication">Kunngjort</dt><dd class="dateOfPublication">2018-10-23 15:15</dd><dt class="journalNumber">Journalnummer</dt><dd class="journalNumber">2018-0936</dd><dt class="titleShort">Korttittel</dt><dd class="titleShort">Forskrift om mva for frivillige organisasjoner</dd><dt class="title">Tittel</dt><dd class="title">Forskrift om merverdiavgiftskompensasjon for frivillige organisasjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 23. oktober 2018 med hjemmel i Stortingets budsjettvedtak.</dd><dt class="refid">RefID</dt><dd class="refid">forskrift/2018-10-23-1600</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om merverdiavgiftskompensasjon for frivillige organisasjoner<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Organisasjoner og virksomhet som kan få merverdiavgiftskompensasjon</li><li>§ 4. Organisasjoner som er søknadsberettiget</li><li>§ 5. Generelle vilkår</li><li>§ 6. Avgrensninger</li><li>§ 7. Forenklet modell</li><li>§ 8. Dokumentert modell</li><li>§ 9. Sentralleddets plikter</li><li>§ 10. Underledd og aksjeselskapers plikter</li><li>§ 11. Krav til søknaden</li><li>§ 12. Krav til revisjon</li><li>§ 13. Krav om revisorrapport</li><li>§ 14. Krav til oppbevaring av dokumentasjon</li><li>§ 15. Krav etter EØS-avtalens regler om offentlig støtte</li><li>§ 16. Krav til eiertid til maskiner, utstyr og andre kapitalvarer</li><li>§ 17. Krav til søkerens meldeplikt om uriktige opplysninger</li><li>§ 18. Kontroll av søknadene</li><li>§ 19. Tilbakebetalingsplikt</li><li>§ 20. Stans av utbetalinger</li><li>§ 21. Hvem som er klageinstans</li><li>§ 22. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2018-10-23-1600" id="dokument"><h1>Forskrift om merverdiavgiftskompensasjon for frivillige organisasjoner</h1><article class="legalArticle" data-lovdata-URL="LTI/forskrift/2018-10-23-1600/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen er å fremme frivillig aktivitet. Ordningen skal kompensere for kostnader som frivillige organisasjoner har til merverdiavgift ved kjøp av varer og tjenester.</article></article><article class="legalArticle" data-lovdata-URL="LTI/forskrift/2018-10-23-1600/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>frivillig virksomhet</i>: aktiviteter som ikke er fortjenestebaserte, jf. lov 29. juni 2007 nr. 88 om register for frivillig virksomhet § 3</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>sentralledd:</i> juridisk selvstendig enhet som organisatorisk eller gjennom vedtekter samordner regional- og/eller lokalledd med felles formål</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>regionalledd:</i> juridisk selvstendig enhet som organisatorisk eller gjennom vedtekter er tilknyttet et sentralledd, og som har ett eller flere lokalledd tilknyttet seg</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>lokalledd:</i> juridisk selvstendig enhet på lokalt plan som organisatorisk eller gjennom vedtekter har tilknytning til regionalledd- og/eller sentralledd</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>underledd:</i> samlebetegnelse for regional- og lokalledd</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>enkeltstående søker:</i> juridisk enhet som ikke er tilknyttet et sentralledd og som søker kompensasjon på egenhånd</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>forenklet modell:</i> søknadsmodell der merverdiavgiftskompensasjon beregnes på grunnlag av totale driftskostnader etter avgrensning og poster det skal gjøres fradrag for, jf. forskriften § 6 og § 7 andre ledd</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>dokumentert modell:</i> søknadsmodell der merverdiavgiftskompensasjon beregnes på grunnlag av totale kompensasjonsberettigede merverdiavgiftskostnader</article></article></li><li data-li-identifier="i)" data-name="i)"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1"><i>valgt revisor:</i> revisor valgt av årsmøtet, eller annet kompetent organ i henhold til organisasjonens vedtekter, og som ikke trenger å være registrert eller statsautorisert revisor.</article></article></li></ul></article></article><article class="legalArticle" data-lovdata-URL="LTI/forskrift/2018-10-23-1600/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Organisasjoner og virksomhet som kan få merverdiavgiftskompensasjon</span></h2><article class="legalP" id="paragraf-3-ledd-1">Frivillige organisasjoner kan få merverdiavgiftskompensasjon dersom de er registrert i Frivillighetsregisteret, jf. lov 29. juni 2007 nr. 88 om register for frivillig virksomhet § 3 og § 4 avgrenset til<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">demokratiske ikke-økonomiske foreninger</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">tros- og livssynsorganisasjoner</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">stiftelser.</article></article></li></ul></article><article class="legalP" id="paragraf-3-ledd-2">Aksjeselskap som eies fullt ut av en eller flere organisasjoner som alle er kompensasjonsberettiget, kan inngå som en del av søknadsgrunnlaget for et sentralledds eller enkeltstående søkers søknad om merverdiavgiftskompensasjon.</article><article class="legalP" id="paragraf-3-ledd-3">Organisasjonene må oppfylle vilkår gitt i eller i medhold av denne forskrift. Det gis likevel ikke kompensasjon for merverdiavgiftskostnader til følgende organisasjoner og virksomhet:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">yrkes-, nærings- og arbeidslivsorganisasjoner, fagforeninger, studieforbund, borettslag og partipolitiske organisasjoner</article></article></li><li data-li-identifier="b)" data-name="b)"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">organisasjoner som er under konkursbehandling</article></article></li><li data-li-identifier="c)" data-name="c)"><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1">organisasjoner som er lukket, det vil si organisasjoner som ikke er åpne for allmennheten hvor dette ellers hadde vært naturlig</article></article></li><li data-li-identifier="d)" data-name="d)"><article class="listArticle" id="paragraf-3-ledd-3-punkt-4"><article class="legalP" id="paragraf-3-ledd-3-punkt-4-ledd-1">virksomhet som kommer en lukket krets til gode, gir privatøkonomiske fordeler eller dekker det som normalt anses for å være kostnader av privat karakter</article></article></li><li data-li-identifier="e)" data-name="e)"><article class="listArticle" id="paragraf-3-ledd-3-punkt-5"><article class="legalP" id="paragraf-3-ledd-3-punkt-5-ledd-1">virksomhet som er organisert av eller med tilknytning til det offentlige ved at stat, fylkeskommune eller kommune gjennom å oppnevne styremedlemmer eller på annen måte kan påvirke eller legge føringer for virksomheten</article></article></li><li data-li-identifier="f)" data-name="f)"><article class="listArticle" id="paragraf-3-ledd-3-punkt-6"><article class="legalP" id="paragraf-3-ledd-3-punkt-6-ledd-1">virksomhet som kommer næringsinteresser eller offentlige oppgaver til gode</article></article></li><li data-li-identifier="g)" data-name="g)"><article class="listArticle" id="paragraf-3-ledd-3-punkt-7"><article class="legalP" id="paragraf-3-ledd-3-punkt-7-ledd-1">Den norske kirke, de kirkelige fellesrådene, menighetsrådene, organisasjoner som direkte eller indirekte er tilknyttet slike eller som et av rådene på annen måte kan legge føringer for, og virksomhet som ellers kommer disse organene til gode</article></article></li><li data-li-identifier="h)" data-name="h)"><article class="listArticle" id="paragraf-3-ledd-3-punkt-8"><article class="legalP" id="paragraf-3-ledd-3-punkt-8-ledd-1">økonomisk virksomhet og hvor kompensasjon til denne virksomheten er i strid med EØS-avtalens regler om offentlig støtte.</article></article></li></ul></article></article><article class="legalArticle" data-lovdata-URL="LTI/forskrift/2018-10-23-1600/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Organisasjoner som er søknadsberettiget</span></h2><article class="legalP" id="paragraf-4-ledd-1">Enkeltstående søkere og sentralledd som kommer inn under forskriften § 3 er søknadsberettiget. Søknadsberettigede kan velge å søke etter forenklet modell eller dokumentert modell. Underledd og aksjeselskap kan ikke søke på selvstendig grunnlag og må benytte søknadsmodellen som sentralleddet eller den enkeltstående organisasjon velger.</article><article class="legalP" id="paragraf-4-ledd-2">I forenklet modell må søker ha minst 100&#xa0;000 kroner i søknadsgrunnlag. I dokumentert modell må søker ha minst 7&#xa0;000 kroner i søknadsberettigede merverdiavgiftskostnader. For underledd eller aksjeselskap er det ingen minstegrense så lenge den samlede søknaden som disse inngår i er over minstegrensen.</article></article><article class="legalArticle" data-lovdata-URL="LTI/forskrift/2018-10-23-1600/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Generelle vilkår</span></h2><article class="legalP" id="paragraf-5-ledd-1">Dersom Stortingets bevilgning for det enkelte år ikke rekker til full kompensasjon, vil den prosentvise avkortningen bli lik for alle innvilgede søknader.</article><article class="legalP" id="paragraf-5-ledd-2">Organisasjonen må oppfylle kravene i denne forskriften både på søknadstidspunkt og utbetalingstidspunkt.</article><article class="legalP" id="paragraf-5-ledd-3">Søkere, underledd og aksjeselskap må ha registrert oppdaterte vedtekter i Frivillighetsregisteret, jf. frivillighetsregisterloven § 6 andre ledd.</article><article class="legalP" id="paragraf-5-ledd-4">Lotteri- og stiftelsestilsynet kan likevel vurdere søkere som kommer inn under § 3 og som innfrir vilkårene for registrering i Frivillighetsregisteret, dersom disse ikke er registrert på bakgrunn av en persons helseforhold, seksuelle forhold eller at en person har vært mistenkt, siktet, tiltalt, dømt for en straffbar handling eller på grunnlag av særlige kategorier av personopplysninger.</article><article class="legalP" id="paragraf-5-ledd-5">Enkeltstående søkere, underledd og aksjeselskap må kunne dokumentere at frivillig innsats er en viktig del av virksomheten det søkes om kompensasjon for. Gratis arbeidsinnsats, medlemskontingent og gaver likestilles når det gjelder kravet til frivillig innsats. Gratis styreinnsats tilfredsstiller ikke kravet til frivillig innsats alene. Det må ikke være for tett knytning mellom kontingent, gaver eller gratis arbeidsinnsats og gjenytelser.</article><article class="legalP" id="paragraf-5-ledd-6">Ved vurdering av frivillig innsats hos sentralledd kan det legges vekt på frivillig innsats hos underleddene.</article><article class="legalP" id="paragraf-5-ledd-7">Ved vurdering av frivillig innsats hos stiftelser vil ikke utdeling av midler til frivillig virksomhet tilfredsstille kravet. Det er stiftelsens egenaktivitet som danner grunnlag for vurderingen av om det drives virksomhet som faller inn under ordningen.</article><article class="legalP" id="paragraf-5-ledd-8">Ved vurdering av frivillig innsats hos paraplyorganisasjoner kan det legges vekt på frivillig innsats hos medlemsorganisasjonene dersom disse tilfredsstiller kravene i denne forskriften.</article><article class="legalP" id="paragraf-5-ledd-9">I de tilfeller der organisasjoner også driver virksomhet som faller utenfor ordningen, er det søkere, underledd og aksjeselskap selv som må foreta en avgrensning av hvilke kostnader som skal være med i søknaden. Dette kan gjøres gjennom organisatoriske eller økonomiske skillelinjer innenfor den enkelte organisasjon. Søkere som har virksomhet både innenfor og utenfor formålet med ordningen, og som ikke har foretatt en slik avgrensning ved søknad, kan etter en totalvurdering få avslag på søknaden.</article><article class="legalP" id="paragraf-5-ledd-10">Merverdiavgiftskompensasjonen skal brukes i den delen av virksomheten som har vært grunnlag for tildelingen av kompensasjonen.</article></article><article class="legalArticle" data-lovdata-URL="LTI/forskrift/2018-10-23-1600/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avgrensninger</span></h2><article class="legalP" id="paragraf-6-ledd-1">Det ytes ikke kompensasjon for følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">kostnader eller anskaffelser som faller utenfor den frivillige og ikke-fortjenestebaserte delen av virksomheten eller er knyttet til virksomhet som kommer inn under § 3 tredje ledd.</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">ny-, på- og ombyggingskostnader for bygg, anlegg eller annen fast eiendom som ikke anses som drifts- og vedlikeholdskostnader.</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">kostnadsførte avskrivninger og nedskrivninger på aktiverte kostnader for bygg, anlegg eller annen fast eiendom.</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">drifts- og vedlikeholdskostnader som gjelder utleie av bygg, anlegg eller annen fast eiendom.</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">kostnader knyttet til anleggsprosjekter som omfattes av ordningen for kompensasjon av merverdiavgift for anlegg til idrett og fysisk aktivitet.</article></article></li></ul></article></article><article class="legalArticle" data-lovdata-URL="LTI/forskrift/2018-10-23-1600/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forenklet modell</span></h2><article class="legalP" id="paragraf-7-ledd-1">Søknadsgrunnlaget beregnes på grunnlag av totale driftskostnader etter avgrensning og poster det skal gjøres fradrag for, jf. andre ledd og § 6. Totale driftskostnader skal hentes fra revidert og godkjent regnskap ett år tilbake i tid. For organisasjoner som avlegger regnskap etter foreløpig standard for ideelle organisasjoner, er forbrukte midler grunnlaget for beregningen av kompensasjonen. Finansposter skal ikke inkluderes i forbrukte midler.</article><article class="legalP" id="paragraf-7-ledd-2">Søkere, underledd og aksjeselskap som har 5 mill. kroner eller mer i totale driftskostnader skal gjøre fradrag for følgende poster:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">kontantoverføringer til egen organisasjon og samarbeidspartnere i utlandet, lønnskostnader til personell stasjonert i utlandet samt øvrige kostnader i utlandet</article></article></li><li data-li-identifier="b)" data-name="b)"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">totale driftskostnader, inklusive ikke merverdiavgiftsbelagte kostnader, knyttet til den merverdiavgiftspliktige delen av virksomheten</article></article></li><li data-li-identifier="c)" data-name="c)"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">overføringer til andre organisasjoner, og mellom ledd i samme organisasjon</article></article></li><li data-li-identifier="d)" data-name="d)"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">totale driftskostnader knyttet til virksomhet som er kompensasjonsberettiget gjennom merverdiavgiftskompensasjonsloven, herunder frivillige organisasjoner som på vegne av kommune eller fylkeskommune produserer helse-, undervisnings- eller sosiale tjenester som kommune eller fylkeskommune er lovpålagt å utføre.</article></article></li></ul></article><article class="legalP" id="paragraf-7-ledd-3">Dersom det ikke er enkelt å kontrollere avgrensningene og fradragspostene mot regnskapet skal det utarbeides dokumentasjon på hvordan avgrensningene og fradragspostene er vurdert og beregnet.</article><article class="legalP" id="paragraf-7-ledd-4">Det beregnes 8 prosent søknadsbeløp av de første 5 mill. kroner i søknadsgrunnlag. Deretter beregnes det 6 prosent søknadsbeløp av søknadsgrunnlag over 5 mill. kroner.</article></article><article class="legalArticle" data-lovdata-URL="LTI/forskrift/2018-10-23-1600/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dokumentert modell</span></h2><article class="legalP" id="paragraf-8-ledd-1">Søknadsbeløpet i dokumentert modell er merverdiavgiftskostnader på varer og tjenester basert på regnskapet ett år tilbake i tid, etter generelle avgrensninger etter § 6 og følgende kostnader som ikke er kompensasjonsberettiget:<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">kostnader og investeringer til merverdiavgiftspliktig del av virksomheten, dersom den inngående avgiften kan trekkes fra</article></article></li><li data-li-identifier="b)" data-name="b)"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">merverdiavgiftskostnader som er kompensasjonsberettiget gjennom merverdiavgiftskompensasjonsloven, herunder frivillige organisasjoner som på vegne av kommune eller fylkeskommune produserer helse-, undervisnings- eller sosiale tjenester som kommune eller fylkeskommune er lovpålagt å utføre</article></article></li><li data-li-identifier="c)" data-name="c)"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">kostnader angitt i merverdiavgiftsloven § 8-3 første ledd og § 8-4 første ledd, herunder bl.a. servering, leie av selskapslokaler i forbindelse med servering, samt anskaffelse, drift og vedlikehold av personkjøretøy.</article></article></li></ul></article><article class="legalP" id="paragraf-8-ledd-2">Søknadsbeløpet skal dokumenteres med en transaksjonsliste som viser hvilke enkelttransaksjoner som inngår. Hver transaksjon i transaksjonslisten skal være spesifisert med kontonummer og kontonavn i hovedbok, bilagsnummer, inngående merverdiavgiftssats, bruttobeløp og merverdiavgiftsbeløp. Transaksjonslisten skal vise sum bruttobeløp og merverdiavgiftsbeløp for hver merverdiavgiftsklasse, samt tilsvarende totalsummer for alle merverdiavgiftsklasser.</article></article><article class="legalArticle" data-lovdata-URL="LTI/forskrift/2018-10-23-1600/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sentralleddets plikter</span></h2><article class="legalP" id="paragraf-9-ledd-1">Sentralleddet skal informere alle underledd om søknadsprosedyrer og frister, og inkludere i søknaden alle underledd og aksjeselskap som oppfyller vilkår gitt i eller i medhold av denne forskrift.</article><article class="legalP" id="paragraf-9-ledd-2">Sentralleddet skal utarbeide en sammenstilling på vegne av hele organisasjonen etter fastsatt mal. I sammenstillingen skal det oppgis organisasjonsnummer og juridisk navn på alle underledd og aksjeselskap.</article><article class="legalP" id="paragraf-9-ledd-3">Dersom sentralleddet oversitter søknadsfristen, vil sentralleddets del av søknaden bli avvist. Lotteri- og stiftelsestilsynet kan gi kompensasjon til underleddene og aksjeselskapene så fremt det kan dokumenteres at disse har sendt inn søknadsdokumentasjon til sentralleddet innen den interne søknadsfristen, jf. § 10.</article><article class="legalP" id="paragraf-9-ledd-4">Dersom sentralleddet unnlater å ta med eller oppgir feil søknadsopplysninger for et underledd eller aksjeselskap i den samlede søknaden, kan Lotteri- og stiftelsestilsynet likevel legge til eller korrigere søknadsopplysninger for underleddet eller aksjeselskapet i den samlede søknaden. Underleddet eller aksjeselskapet må dokumentere at de har sendt inn søknadsdokumentasjon til sentralleddet innen den interne søknadsfristen, jf. § 10.</article><article class="legalP" id="paragraf-9-ledd-5">Sentralleddet kan selv påregne et administrasjonstilskudd for å dekke kostnader til koordinering og tilrettelegging ved søknadsprosessen og videreformidling av midler til underledd og aksjeselskap. Administrasjonstilskuddet kan maksimalt utgjøre 1 prosent av tildelte midler til underledd og aksjeselskap, begrenset oppad til 4 millioner kroner.</article><article class="legalP" id="paragraf-9-ledd-6">Sentralleddet skal videreformidle kompensasjonen til underledd og aksjeselskap innen 3 uker etter kompensasjonen er mottatt.</article></article><article class="legalArticle" data-lovdata-URL="LTI/forskrift/2018-10-23-1600/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Underledd og aksjeselskapers plikter</span></h2><article class="legalP" id="paragraf-10-ledd-1">I forenklet modell skal underledd og aksjeselskap rapportere totale driftskostnader og eventuelle avgrensinger etter § 6 og fradrag etter § 7 til sentralleddet etter den enkelte organisasjons interne rutiner og frister.</article><article class="legalP" id="paragraf-10-ledd-2">I dokumentert modell skal underledd og aksjeselskap sende inn transaksjonsliste jf. § 8 andre ledd, som dokumenterer merverdiavgiftskostnader som er kompensasjonsberettigede etter denne forskriften til sentralleddet. Dokumentasjonen skal være oversiktlig og systematisk slik at det er lett å kontrollere hver transaksjon bak søknadsbeløpet mot regnskapet.</article><article class="legalP" id="paragraf-10-ledd-3">Underledd og aksjeselskap skal sende sentralleddet revisjonsberetning, regnskap og årsmelding dersom sentralleddet krever det for å kontrollere søknadsgrunnlaget.</article><article class="legalP" id="paragraf-10-ledd-4">Underledd og aksjeselskap som har 5 mill. kroner eller mer i totale driftskostnader skal sende sentralleddet revisorrapport i samsvar med § 13.</article><article class="legalP" id="paragraf-10-ledd-5">Aksjeselskap skal sende sentralleddet et egenerklæringsskjema som dokumenterer frivillig innsats.</article></article><article class="legalArticle" data-lovdata-URL="LTI/forskrift/2018-10-23-1600/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Krav til søknaden</span></h2><article class="legalP" id="paragraf-11-ledd-1">Søknaden skal sendes Lotteri- og stiftelsestilsynet på fastsatt skjema senest 1. september hvert søknadsår og skal undertegnes av den som har fullmakt til å søke. Søknaden skal vedlegges<ul class="defaultList"><li data-li-identifier="a)" data-name="a)"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">godkjent underskrevet årsregnskap, årsmelding og revisjonsberetning for sentralleddet eller enkeltstående søker</article></article></li><li data-li-identifier="b)" data-name="b)"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">revisorrapport fra statsautorisert revisor, registrert revisor eller kommunerevisor for søknaden som følger standarden ISRS 4400 Avtalte kontrollhandlinger dersom krav i § 13 er oppfylt</article></article></li><li data-li-identifier="c)" data-name="c)"><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">oppstilling som følger fastsatt mal og viser alle organisasjonsleddene med organisasjonsnummer og juridisk navn basert på innrapporterte søknadsdata fra underleddene og aksjeselskapene</article></article></li><li data-li-identifier="d)" data-name="d)"><article class="listArticle" id="paragraf-11-ledd-1-punkt-4"><article class="legalP" id="paragraf-11-ledd-1-punkt-4-ledd-1">egenerklæringsskjema om frivillig innsats for aksjeselskap som inngår i søknaden</article></article></li><li data-li-identifier="e)" data-name="e)"><article class="listArticle" id="paragraf-11-ledd-1-punkt-5"><article class="legalP" id="paragraf-11-ledd-1-punkt-5-ledd-1">transaksjonsliste for søkere som søker etter dokumentert modell. I tillegg skal det legges ved transaksjonsliste for de 15 høyeste søknadsbeløpene for eventuelle underledd og aksjeselskap med 5 mill. kroner eller mindre i totale driftskostnader.</article></article></li></ul></article></article><article class="legalArticle" data-lovdata-URL="LTI/forskrift/2018-10-23-1600/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Krav til revisjon</span></h2><article class="legalP" id="paragraf-12-ledd-1">Søkere, underledd og aksjeselskap skal ha reviderte regnskap som skal være behandlet og godkjent på årsmøtet eller av annet kompetent organ i henhold til organisasjonens vedtekter. For søkere, underledd og aksjeselskap som har mindre enn 5 mill. kroner i totale driftskostnader og som ikke etter regnskapsloven, særlovgivning eller som følge av vedtekter har krav om å benytte registrert eller statsautorisert revisor, kan regnskapet revideres av en valgt revisor. Dersom totale driftskostnader overstiger 5 mill. kroner to år på rad skal siste årsregnskap revideres av registrert eller statsautorisert revisor.</article></article><article class="legalArticle" data-lovdata-URL="LTI/forskrift/2018-10-23-1600/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Krav om revisorrapport</span></h2><article class="legalP" id="paragraf-13-ledd-1">Søkere, underledd og aksjeselskap som har minst 5 mill. kroner i totale driftskostnader to år på rad skal ha revisorrapport for sin egen søknadsdokumentasjon fra statsautorisert revisor, registrert revisor eller kommunerevisor. Rapporten skal følge standarden ISRS 4400 Avtalte kontrollhandlinger. Lotteri- og stiftelsestilsynet fastsetter hvilke kontrollhandlinger revisor skal utføre.</article><article class="legalP" id="paragraf-13-ledd-2">Sentralledd og enkeltstående søkere som søker på vegne av aksjeselskap, og som i den samlede søknaden har minst 5 mill. kroner i totale driftskostnader to år på rad, skal ha revisorrapport for den samlede søknaden fra statsautorisert revisor, registrert revisor eller kommunerevisor. Rapporten skal følge standarden ISRS 4400 Avtalte kontrollhandlinger. Lotteri- og stiftelsestilsynet fastsetter hvilke kontrollhandlinger revisor skal utføre.</article></article><article class="legalArticle" data-lovdata-URL="LTI/forskrift/2018-10-23-1600/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Krav til oppbevaring av dokumentasjon</span></h2><article class="legalP" id="paragraf-14-ledd-1">Sentralledd, regionalledd og enkeltstående søkere plikter å oppbevare alt regnskapsmateriale og annen grunnlagsdokumentasjon for søknaden i tre år dersom ikke strengere krav følger av annen relevant lovgivning.</article><article class="legalP" id="paragraf-14-ledd-2">Lokalledd plikter å oppbevare regnskapsmateriale og annen grunnlagsdokumentasjon for søknaden i ett år.</article></article><article class="legalArticle" data-lovdata-URL="LTI/forskrift/2018-10-23-1600/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Krav etter EØS-avtalens regler om offentlig støtte</span></h2><article class="legalP" id="paragraf-15-ledd-1">Kompensasjon utbetalt etter denne forskrift skal ikke kryssubsidiere økonomisk virksomhet eller vri eller true med å vri konkurransen eller påvirke samhandelen i henhold til EØS-avtalens regler om offentlig støtte. Begrepet økonomisk virksomhet skal fortolkes i samsvar med foretaksdefinisjonen i EØS-avtalens regler om offentlig støtte.</article><article class="legalP" id="paragraf-15-ledd-2">Mottakere som har økonomisk virksomhet, og hvor kompensasjon til denne virksomheten er i strid med EØS-avtalens regler om offentlig støtte, skal ha separate regnskap for virksomhetene. Mottakerne må ha interne retningslinjer som sikrer at felleskostnader fordeles på en forholdsmessig måte mellom den delen av virksomheten som rammes av statsstøtteforbudet og den øvrige virksomheten. Transaksjoner mellom den delen av virksomheten som rammes av statsstøtteforbudet og den øvrige virksomheten skal baseres på forretningsmessige vilkår.</article></article><article class="legalArticle" data-lovdata-URL="LTI/forskrift/2018-10-23-1600/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Krav til eiertid til maskiner, utstyr og andre kapitalvarer</span></h2><article class="legalP" id="paragraf-16-ledd-1">Ved kjøp av maskiner, utstyr og andre kapitalvarer der inngående merverdiavgift utgjør 50&#xa0;000 kroner eller mer er det en innlåsingsperiode på 5 år. Kompensert beløp skal tilbakeføres i de tilfeller der slike driftsmidler selges, tas ut, gis bort, går over til å bli brukt i ikke-frivillig virksomhet eller det skjer andre bruksendringer innen 5 år etter anskaffelsen.</article></article><article class="legalArticle" data-lovdata-URL="LTI/forskrift/2018-10-23-1600/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Krav til søkerens meldeplikt om uriktige opplysninger</span></h2><article class="legalP" id="paragraf-17-ledd-1">Straks en søker blir oppmerksom på at en søknad inneholder ufullstendige eller uriktige opplysninger, eller at det er utbetalt uberettiget kompensasjon, skal søkeren melde det til Lotteri- og stiftelsestilsynet.</article></article><article class="legalArticle" data-lovdata-URL="LTI/forskrift/2018-10-23-1600/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Kontroll av søknadene</span></h2><article class="legalP" id="paragraf-18-ledd-1">Lotteri- og stiftelsestilsynet fører kontroll med at bestemmelsene i forskriften og vedtak fastsatt med hjemmel i forskriften blir oppfylt.</article><article class="legalP" id="paragraf-18-ledd-2">Lotteri- og stiftelsestilsynet kan kreve opplysninger og dokumentasjon som er nødvendig for å avgjøre en søknad. Oppfylles ikke kravet innen fastsatt frist, kan søknaden avslås helt eller delvis.</article><article class="legalP" id="paragraf-18-ledd-3">Kontroll av søknadene vil være basert på innsendt dokumentasjon og stikkprøver etter tildeling. Ved stikkprøver i etterkant av tildeling av midler vil det bli lagt særlig vekt på kontroll av underledd og aksjeselskapers dokumentasjon av søknadsopplysninger, herunder om det enkelte underledd eller aksjeselskap tilfredsstiller kravene for å komme inn under ordningen.</article></article><article class="legalArticle" data-lovdata-URL="LTI/forskrift/2018-10-23-1600/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Tilbakebetalingsplikt</span></h2><article class="legalP" id="paragraf-19-ledd-1">Gir en søker ufullstendige eller uriktige opplysninger på vegne av seg selv eller sine underledd, og dette medfører at det utbetales kompensasjon uberettiget eller med for stort beløp, kan det uberettigede beløpet kreves tilbakebetalt.</article><article class="legalP" id="paragraf-19-ledd-2">Kompensasjon som blir brukt i strid med forskriften eller kompensasjonsvedtaket, kan kreves helt eller delvis tilbakebetalt.</article><article class="legalP" id="paragraf-19-ledd-3">Enkeltstående søkere og sentralledd som har mottatt kompensasjon på vegne av underledd og aksjeselskap og som ikke har utbetalt kompensasjonen til dem den gjelder, kan bli pålagt å tilbakebetale denne kompensasjonen. Enkeltstående søkere og sentralledd som ikke har utbetalt kompensasjonen til dem det gjelder har ikke rett til å få utbetalt verken egen eller underledd og aksjeselskapers kompensasjon før de har tilbakebetalt kompensasjonen de er pålagt å tilbakebetale.</article><article class="legalP" id="paragraf-19-ledd-4">Søkere, underledd eller aksjeselskap som ikke har tilbakebetalt for mye utbetalt kompensasjon tidligere år, vil ikke få godkjent søknadsgrunnlag i senere søknadsår før tilbakebetaling er foretatt.</article></article><article class="legalArticle" data-lovdata-URL="LTI/forskrift/2018-10-23-1600/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Stans av utbetalinger</span></h2><article class="legalP" id="paragraf-20-ledd-1">Er betingelser eller vilkår for innvilget merverdiavgiftskompensasjon brutt, kan Lotteri- og stiftelsestilsynet stanse utbetalingen.</article><article class="legalP" id="paragraf-20-ledd-2">Lotteri- og stiftelsestilsynet kan vedta midlertidig å stanse utbetalinger til enkeltstående søkere, sentralledd, underledd eller aksjeselskap dersom de er under gransking for misbruk av andre statlige støtteordninger.</article></article><article class="legalArticle" data-lovdata-URL="LTI/forskrift/2018-10-23-1600/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Hvem som er klageinstans</span></h2><article class="legalP" id="paragraf-21-ledd-1">Lotteri- og stiftelsestilsynets enkeltvedtak kan påklages til Lotterinemnda.</article></article><article class="legalArticle" data-lovdata-URL="LTI/forskrift/2018-10-23-1600/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse</span></h2><article class="legalP" id="paragraf-22-ledd-1">Forskriften trer i kraft 1. januar 2019. Fra samme tidspunkt oppheves forskrift 15. april 2013 nr. 386 om merverdiavgiftskompensasjon for frivillige organisasjoner.</article></article></main></body></html>