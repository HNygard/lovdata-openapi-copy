<!DOCTYPE html><html lang="no"><head><title>Forskrift om konstruksjon, utforming og produksjon av personlig verneutstyr (PVU)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-22-1019</dd><dt class="dokid">DokumentID</dt><dd class="dokid">LTI/forskrift/2018-06-22-1019</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-06-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§3-2</li><li>lov/1976-06-11-79/§4</li><li>lov/1994-06-16-20/§7</li></ul></dd><dt class="dateOfPublication">Kunngjort</dt><dd class="dateOfPublication">2018-06-26 15:35</dd><dt class="journalNumber">Journalnummer</dt><dd class="journalNumber">2018-0633</dd><dt class="titleShort">Korttittel</dt><dd class="titleShort">Forskrift om personlig verneutstyr (PVU)</dd><dt class="title">Tittel</dt><dd class="title">Forskrift om konstruksjon, utforming og produksjon av personlig verneutstyr (PVU)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet og Justis- og beredskapsdepartementet 22. juni 2018 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 3-2, lov 11. juni 1976 nr. 79 om kontroll med produkter og forbrukertjenester (produktkontrolloven) § 4 og lov 16. juni 1994 nr. 20 om tekniske kontrollorgan som har til oppgave å gjennomføre samsvarsvurderinger § 7. <br /><strong>EØS-henvisninger:</strong> EØS-avtalen vedlegg II kap. XXII nr. 1 (forordning (EU) 2016/425).</dd><dt class="refid">RefID</dt><dd class="refid">forskrift/2018-06-22-1019</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konstruksjon, utforming og produksjon av personlig verneutstyr (PVU)<ul class="tocSubUl"><li>§ 1. Gjennomføring av forordning (EU) 2016/425 om personlig verneutstyr</li><li>§ 2. Virkeområde</li><li>§ 3. Språk</li><li>§ 4. Teknisk kontrollorgan etter forordning (EU) 2016/425</li><li>§ 5. Tilsynsmyndighet</li><li>§ 6. Klage</li><li>§ 7. Pålegg, forbud, tilbakekall m.m.</li><li>§ 8. Straff</li><li>§ 9. Ikrafttredelse</li><li>§ 10. Overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-22-1019" id="dokument"><h1>Forskrift om konstruksjon, utforming og produksjon av personlig verneutstyr (PVU)</h1><article class="legalArticle" data-lovdata-URL="LTI/forskrift/2018-06-22-1019/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EU) 2016/425 om personlig verneutstyr</span></h2><article class="legalP" id="paragraf-1-ledd-1">EØS-avtalen vedlegg II kapittel XXII nr. 1 (forordning (EU) 2016/425) om personlig verneutstyr og om opphevelse av Rådets direktiv 89/686/EØF gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2018-06-22-1019/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forordning (EU) 2016/425 artikkel 8 nr. 2, nr. 3 og nr. 8, artikkel 9 nr. 2 bokstav a, artikkel 10 nr. 8 og artikkel 15 til artikkel 36 gjøres ikke gjeldende for utenlandske virksomheter på Svalbard.</article><article class="legalP" id="paragraf-2-ledd-2">Forordning (EU) 2016/425 vedlegg II, nr. 3.11 bokstav c) gjelder ikke metningsdykking i petroleumsvirksomheten.</article></article><article class="legalArticle" data-lovdata-URL="LTI/forskrift/2018-06-22-1019/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Språk</span></h2><article class="legalP" id="paragraf-3-ledd-1">Bruksanvisning og eventuell merking som beskrevet i forordning (EU) 2016/425 artikkel 8 nr. 7 og artikkel 10 nr. 4 skal være på norsk. Det samme gjelder kontaktinformasjon til produsent og importør som beskrevet i forordning (EU) 2016/425 artikkel 8 nr. 6 og artikkel 10 nr. 3.</article><article class="legalP" id="paragraf-3-ledd-2">Informasjon, dokumenter og samsvarserklæring som beskrevet i forordning (EU) 2016/425 artikkel 8 nr. 10, artikkel 10 nr. 9 og artikkel 15 nr. 2 skal være på norsk, svensk, dansk eller engelsk.</article></article><article class="legalArticle" data-lovdata-URL="LTI/forskrift/2018-06-22-1019/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Teknisk kontrollorgan etter forordning (EU) 2016/425</span></h2><article class="legalP" id="paragraf-4-ledd-1">Et organ som vil bli utpekt som teknisk kontrollorgan skal søke Arbeidstilsynet om dette, jf. forordning (EU) 2016/425 artikkel 21.</article><article class="legalP" id="paragraf-4-ledd-2">Organet skal ved utpekingen oppfylle kravene i forordning (EU) 2016/425 artikkel 24.</article><article class="legalP" id="paragraf-4-ledd-3">Søknaden skal følges av en beskrivelse av den samsvarsvurderingsvirksomheten, den eller de samsvarsvurderingsmodulene og det eller de produktene som organet hevder å være kompetent for, samt et akkrediteringsbevis utstedt av Norsk akkreditering der det bekreftes at organet oppfyller kravene i forordning (EU) 2016/425 artikkel 24.</article><article class="legalP" id="paragraf-4-ledd-4">Dersom organet ikke kan legge frem et akkrediteringsbevis, skal det gi Arbeidstilsynet den dokumentasjonen som er nødvendig for å verifisere, anerkjenne og føre regelmessig tilsyn med at organet oppfyller kravene i forordning (EU) 2016/425 artikkel 24.</article><article class="legalP" id="paragraf-4-ledd-5">Arbeidstilsynet har myndighet til å begrense, suspendere eller inndra en utpeking dersom utpekt teknisk kontrollorgan ikke oppfyller kravene i forordning (EU) 2016/425 artikkel 24, jf. artikkel 30.</article></article><article class="legalArticle" data-lovdata-URL="LTI/forskrift/2018-06-22-1019/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsynsmyndighet</span></h2><article class="legalP" id="paragraf-5-ledd-1">Arbeidstilsynet, Petroleumstilsynet og Direktoratet for samfunnssikkerhet og beredskap fører tilsyn med at denne forskriften overholdes innenfor sine respektive myndighetsområder.</article></article><article class="legalArticle" data-lovdata-URL="LTI/forskrift/2018-06-22-1019/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" id="paragraf-6-ledd-1">Vedtak truffet av Arbeidstilsynet kan påklages til Direktoratet for arbeidstilsynet. Arbeids- og sosialdepartementet er klageinstans for vedtak truffet av direktoratet.</article><article class="legalP" id="paragraf-6-ledd-2">Vedtak truffet av Petroleumstilsynet kan påklages til Arbeids- og sosialdepartementet.</article><article class="legalP" id="paragraf-6-ledd-3">Vedtak truffet av Direktoratet for samfunnssikkerhet og beredskap kan påklages til Justis- og beredskapsdepartementet.</article></article><article class="legalArticle" data-lovdata-URL="LTI/forskrift/2018-06-22-1019/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Pålegg, forbud, tilbakekall m.m.</span></h2><article class="legalP" id="paragraf-7-ledd-1">Ved overtredelse av artikkel 4, artikkel 5, artikkel 8 til artikkel 11, artikkel 13, artikkel 15 til artikkel 19 i forordning (EU) 2016/425 eller vedtak truffet i medhold av disse, kommer bestemmelsene i arbeidsmiljøloven § 18-6, § 18-7, § 18-8, § 18-10 og produktkontrolloven § 4, § 6, § 6a og § 13 til anvendelse.</article><article class="legalP" id="paragraf-7-ledd-2">Dersom personlig verneutstyr kan utgjøre en risiko, eller ikke er i samsvar med artikkel 4, artikkel 5, artikkel 8 til artikkel 11, artikkel 13, artikkel 15 til artikkel 19 i forordning (EU) 2016/425, kan Arbeidstilsynet, Petroleumstilsynet eller Direktoratet for samfunnssikkerhet og beredskap:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">nedlegge forbud mot å importere, bringe i omsetning eller gjøre det personlige verneutstyret tilgjengelig på markedet</article></article></li><li data-li-identifier="b)" data-name="b)"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">kreve at det personlige verneutstyret tilbaketrekkes fra relevante markedsaktører</article></article></li><li data-li-identifier="c)" data-name="c)"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">kreve at det personlige verneutstyret utstyret tilbakekalles fra markedet</article></article></li><li data-li-identifier="d)" data-name="d)"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">kreve offentliggjøring av advarselsinformasjon eller lignende</article></article></li><li data-li-identifier="e)" data-name="e)"><article class="listArticle" id="paragraf-7-ledd-2-punkt-5"><article class="legalP" id="paragraf-7-ledd-2-punkt-5-ledd-1">kreve retting av det personlige verneutstyret</article></article></li><li data-li-identifier="f)" data-name="f)"><article class="listArticle" id="paragraf-7-ledd-2-punkt-6"><article class="legalP" id="paragraf-7-ledd-2-punkt-6-ledd-1">kreve at det personlige verneutstyret uskadeliggjøres</article></article></li><li data-li-identifier="g)" data-name="g)"><article class="listArticle" id="paragraf-7-ledd-2-punkt-7"><article class="legalP" id="paragraf-7-ledd-2-punkt-7-ledd-1">kreve merking av det personlige verneutstyret.</article></article></li></ul></article></article><article class="legalArticle" data-lovdata-URL="LTI/forskrift/2018-06-22-1019/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Ved overtredelse av artikkel 4, artikkel 5, artikkel 8 til artikkel 11, artikkel 13, artikkel 15 til artikkel 17 og artikkel 19 i forordning (EU) 2016/425 eller vedtak truffet i medhold av disse, kommer bestemmelsene om straff i arbeidsmiljøloven kapittel 19 og produktkontrolloven § 12 til anvendelse.</article></article><article class="legalArticle" data-lovdata-URL="LTI/forskrift/2018-06-22-1019/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article></article><article class="legalArticle" data-lovdata-URL="LTI/forskrift/2018-06-22-1019/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsbestemmelser</span></h2><article class="legalP" id="paragraf-10-ledd-1">Personlig verneutstyr som bringes i omsetning før 21. april 2019 og som er i samsvar med kravene i forskrift 19. august 1994 nr. 819 om konstruksjon, utforming og produksjon av personlig verneutstyr (PVU) kan lovlig gjøres tilgjengelig på markedet.</article><article class="legalP" id="paragraf-10-ledd-2">EF-typeprøvingssertifikat og avgjørelser om godkjennelse som er utstedt i samsvar med forskrift 19. august 1994 nr. 819 om konstruksjon, utforming og produksjon av personlig verneutstyr (PVU) forblir gyldige inntil den 21. april 2023, med mindre de utløper innen denne dato.</article></article></main></body></html>