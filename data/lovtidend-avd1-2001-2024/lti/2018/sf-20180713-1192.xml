<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-07-13-1192</dd><dt class="dokid">DokumentID</dt><dd class="dokid">LTI/forskrift/2018-07-13-1192</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2018-07-13, 2018-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§4-20</li><li>lov/2007-12-21-119/§8-3</li><li>lov/2007-12-21-119/§11-1</li><li>lov/2007-12-21-119/§12-16</li><li>forskrift/2016-12-02-1426</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2018-07-16 16:10</dd><dt class="journalNumber">Journalnummer</dt><dd class="journalNumber">2018-0743</dd><dt class="titleShort">Korttittel</dt><dd class="titleShort">Endr. i forskrift til lov om toll og vareførsel (tollforskriften)</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolldirektoratet 13. juli 2018 med hjemmel i lov 21. desember 2007 nr. 119 om toll og vareførsel (tolloven) § 4-20 annet ledd, § 8-3 tredje ledd, § 11-1 femte ledd og § 12-16, jf. delegeringsvedtak 2. desember 2016 nr. 1426 og delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2018-07-13-1192</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I<ul class="tocSubUl"><li>§ 4-20-6. Forenklede prosedyrer for flyfrakt</li><li>§ 12-16-1. Konsultasjoner mellom grensemyndigheter og næringslivet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-07-13-1192" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2018-07-13-1192/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">Ny § 4-20-6 skal lyde:</article><article class="futureLegalArticle" data-name="§4-20-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-20-6</span>. <span class="legalArticleTitle">Forenklede prosedyrer for flyfrakt</span></span><article class="legalP" id="kapittel-1-foreslåttparagraf-1-ledd-1">En operatør av anlegg for flyfrakt kan søke tollmyndighetene om å innføre eller opprettholde prosedyrer som muliggjør hurtig frigjøring av ekspressendinger som innpasserer gjennom søkerens luftfraktanlegg. Tollmyndighetene kan kreve at søkeren, som vilkår for at prosedyren skal få anvendelse på hans ekspressendinger, bl.a. skal:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">sørge for egnet infrastruktur og betale tollmyndighetenes kostnader knyttet til behandling av ekspressendinger i tilfeller der søkeren oppfyller tollregionens krav for at behandling som nevnt kan skje på eget anlegg,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">før en ekspressending ankommer, legge fram de opplysninger som er nødvendige for å frigjøre sendingen,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">føre en høy grad av kontroll med ekspressendinger ved hjelp av intern sikkerhet, logistikk og sporingsteknologi fra henting til levering, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">ha god historikk med hensyn til etterlevelse av tollregelverket og andre beslektede lover og forskrifter.</article></article></li></ul></article></article> <article class="defaultP" margin-top="true">§ 11-1-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Det er et vilkår for refusjon at det ikke er eller vil bli utstedt opprinnelsesbevis etter § 8-4-3 for den bearbeidede varen. Dette gjelder likevel ikke dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">de innførte innsatsmaterialene ikke er omfattet av vareomfanget i den frihandelsavtalen som den utførte varen (ferdigvaren) er underlagt,</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">de innførte innsatsmaterialene er innført som opprinnelsesvarer med nedsatt tollsats i henhold til frihandelsavtalen, eller</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">frihandelsavtalen tillater refusjon selv om det utstedes opprinnelsesbevis.</article></article></li></ul></article> <article class="defaultP" margin-top="true">Ny § 12-16-1 skal lyde:</article><article class="futureLegalArticle" data-name="§12-16-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 12-16-1</span>. <span class="legalArticleTitle">Konsultasjoner mellom grensemyndigheter og næringslivet</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Tollmyndighetene skal sørge for regelmessige konsultasjoner mellom myndigheter med ansvar og oppgaver ved inn – og utførsel av varer, herunder oppgaver som utføres i henhold til tolloven § 1-5 første ledd, og næringslivet mv.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Konsultasjonene skal ha som formål å minimere både antallet formaliteter ved innførsel, utførsel og transittering og formalitetenes kompleksitet, og å innskrenke og forenkle krav med hensyn til dokumentasjon ved innførsel, utførsel og transittering.</article></article> <article class="defaultP" margin-top="true">I vedlegg 5 strykes Filippinene fra listen «Land med tollpreferanser som øvrige land etter OECDs DAC-liste».</article></section><section class="section" data-name="kapII" id="kapittel-2" data-lovdata-URL="LTI/forskrift/2018-07-13-1192/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks, med unntak av endringen i vedlegg 5, som trer i kraft 1. september 2018.</article></section></main></body></html>