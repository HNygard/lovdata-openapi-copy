<!DOCTYPE html><html lang="no"><head><title>Forskrift om endring i tollforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-07-02-1099</dd><dt class="dokid">DokumentID</dt><dd class="dokid">LTI/forskrift/2018-07-02-1099</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2018-07-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§3-7</li><li>lov/2007-12-21-119/§4-10</li><li>lov/2007-12-21-119/§4-22</li><li>lov/2007-12-21-119/§4-30</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2018-07-02 15:10</dd><dt class="journalNumber">Journalnummer</dt><dd class="journalNumber">2018-0693</dd><dt class="titleShort">Korttittel</dt><dd class="titleShort">Forskrift om endring i tollforskriften</dd><dt class="title">Tittel</dt><dd class="title">Forskrift om endring i tollforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolldirektoratet 2. juli 2018 med hjemmel i lov 21. desember 2007 nr. 119 om toll og vareførsel (tolloven) § 3-7 tredje ledd, § 4-10 femte ledd, § 4-22 annet ledd og § 4-30 tredje ledd, jf. delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2018-07-02-1099</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i tollforskriften<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-07-02-1099" id="dokument"><h1>Forskrift om endring i tollforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2018-07-02-1099/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">§ 3-7-1 sjette ledd skal lyde:</article><article class="numberedLegalP" data-numerator="6" id="kapittel-1-nummer-1">(6) Fører av småfly (luftfartøy med høyeste tillatte startvekt til og med 5700 kg og som er godkjent for maksimalt ti passasjerer), skal gi melding til Tolldirektoratet om avreise senest fire timer før avgang. § 3-3-1 niende ledd om levering og endring av reiseplan gjelder tilsvarende.</article> <article class="defaultP" margin-top="true">§ 4-10-2 tiende ledd skal lyde:</article><article class="numberedLegalP" data-numerator="10" id="kapittel-1-nummer-2">(10) Varer som innføres i forbindelse med større ulykker, naturkatastrofer og beredskapsøvelser som oppfyller vilkårene i tolloven § 6-1 første ledd bokstav d, kan deklareres ved at det legges frem en liste over utstyret.</article> <article class="defaultP" margin-top="true">§ 4-13-7 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Bestemmelsene om elektronisk overføring i § 4-13-1 til § 4-13-6 gjelder tilsvarende for utveksling av elektroniske transitteringsmeldinger i tollmyndighetenes elektroniske transitteringssystem (NCTS), med mindre annet er bestemt i denne paragraf.</article> <article class="defaultP" margin-top="true">§ 4-13-8 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Bestemmelsene om elektronisk overføring i § 4-13-1 til § 4-13-6 gjelder tilsvarende for utveksling av elektroniske forhåndsvarsel i tollmyndighetenes elektroniske transitteringssystem (NCTS), med mindre annet er bestemt i denne paragraf.</article> <article class="defaultP" margin-top="true">Tollforskriften § 4-22-1 annet og tredje ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Ved søknad om tillatelse til forenklinger etter konvensjonen vedlegg I, artikkel 55 gjelder vilkårene i § 3-1-18 annet ledd tilsvarende. Det er et vilkår for godkjenning som autorisert avsender eller mottaker etter konvensjonen vedlegg I artikkel 55 (1) at tollmyndighetenes elektroniske transitteringssystem (NCTS) benyttes. Søker som skal godkjennes som autorisert mottaker må ha tillatelse til å opprette og drive tollager og fullmakt til generell lossetillatelse, jf. § 4-30-2 annet ledd. Søknad om å bli autorisert mottaker sendes tollmyndighetene der søkeren har fått tillatelse til tollager.</article><article class="numberedLegalP" data-numerator="3" id="kapittel-1-nummer-6">(3) § 3-1-19 gjelder tilsvarende ved tilbaketrekking, suspensjon og endring av tillatelser etter konvensjonen vedlegg I artikkel 55 (1).</article> <article class="defaultP" margin-top="true">Tollforskriften § 4-30-2 annet ledd skal lyde:</article><article class="numberedLegalP" data-numerator="2" id="kapittel-1-nummer-7">(2) Tillatelsen til tollager kan omfatte generell fullmakt til å gi lossetillatelse, jf. § 3-4-1. For å få innvilget generell fullmakt til lossetillatelse for varer som sendes i henhold til transitteringskonvensjonen må tollagerholderen være autorisert mottaker, jf. § 4-22-1 annet ledd. Tollagerholder som ikke har generell fullmakt må innhente lossetillatelse i det enkelte tilfelle.</article> <article class="defaultP" margin-top="true">§ 4-30-4 første til sjette ledd skal lyde:</article><article class="numberedLegalP" data-numerator="1" id="kapittel-1-nummer-8">(1) Tollagerholderen skal føre regnskap over varer på tollageret (tollagerregnskap). Tollagerregnskapet skal være oversiktlig og til enhver tid være oppdatert. Det skal inneholde opplysninger om<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">alle innlegg og uttak av varer fra tollageret,</article></article></li><li data-li-identifier="b)" data-name="b)"><article class="listArticle" id="kapittel-1-nummer-8-punkt-2"><article class="legalP" id="kapittel-1-nummer-8-punkt-2-ledd-1">hvor varene er lagret,</article></article></li><li data-li-identifier="c)" data-name="c)"><article class="listArticle" id="kapittel-1-nummer-8-punkt-3"><article class="legalP" id="kapittel-1-nummer-8-punkt-3-ledd-1">når og hvor tollekspedisjon har funnet sted, med henvisning til deklarasjoner,</article></article></li><li data-li-identifier="d)" data-name="d)"><article class="listArticle" id="kapittel-1-nummer-8-punkt-4"><article class="legalP" id="kapittel-1-nummer-8-punkt-4-ledd-1">varens art, vekt og verdi, samt andre opplysninger som er nødvendige for å identifisere varen,</article></article></li><li data-li-identifier="e)" data-name="e)"><article class="listArticle" id="kapittel-1-nummer-8-punkt-5"><article class="legalP" id="kapittel-1-nummer-8-punkt-5-ledd-1">den behandling eller bearbeiding som varen eventuelt har gjennomgått på tollageret,</article></article></li><li data-li-identifier="f)" data-name="f)"><article class="listArticle" id="kapittel-1-nummer-8-punkt-6"><article class="legalP" id="kapittel-1-nummer-8-punkt-6-ledd-1">varemottakerens navn og adresse,</article></article></li><li data-li-identifier="g)" data-name="g)"><article class="listArticle" id="kapittel-1-nummer-8-punkt-7"><article class="legalP" id="kapittel-1-nummer-8-punkt-7-ledd-1">avgangstollsted og transitteringsnummer (MRN-nummer),</article></article></li><li data-li-identifier="h)" data-name="h)"><article class="listArticle" id="kapittel-1-nummer-8-punkt-8"><article class="legalP" id="kapittel-1-nummer-8-punkt-8-ledd-1">transportmidlets kjennetegn eller navn, og</article></article></li><li data-li-identifier="i)" data-name="i)"><article class="listArticle" id="kapittel-1-nummer-8-punkt-9"><article class="legalP" id="kapittel-1-nummer-8-punkt-9-ledd-1">hvorvidt uoverensstemmelser som nevnt i annet ledd er ført i merknadsjournal.</article></article></li></ul></article><article class="numberedLegalP" data-numerator="2" id="kapittel-1-nummer-9">(2) Tollagerholderen skal avstemme regnskapet minst én gang i året.</article><article class="numberedLegalP" data-numerator="3" id="kapittel-1-nummer-10">(3) Dersom det er uoverensstemmelse mellom ankommet vare og fraktdokumentene skal tollagerholderen føre merknadsjournal som del av tollagerregnskapet. Merknadsjournalen skal leveres tollmyndighetene innen kl. 12.00 første virkedag etter lossing.</article><article class="numberedLegalP" data-numerator="4" id="kapittel-1-nummer-11">(4) Tollagerholder som er autorisert mottaker etter transitteringskonvensjonen vedlegg I artikkel 55 (1) og som avgir lossemerknader i tollmyndighetenes elektroniske transitteringssystem (NCTS) er unntatt fra kravet til å føre merknadsjournal etter tredje ledd.</article><article class="numberedLegalP" data-numerator="5" id="kapittel-1-nummer-12">(5) Tollagerholderen skal oppbevare tollagerregnskapet med nødvendig dokumentasjon i fem år og sørge for at det er betryggende sikret mot ødeleggelse, tap og endring.</article><article class="numberedLegalP" data-numerator="6" id="kapittel-1-nummer-13">(6) Tollmyndighetene kan kreve at regnskapet fremlegges vederlagsfritt på papir.</article> <article class="defaultP" margin-top="true">§ 4-30-10 annet ledd skal lyde:</article><article class="numberedLegalP" data-numerator="2" id="kapittel-1-nummer-14">(2) Dersom det søkes om fritak eller refusjon for toll eller særavgifter kan det også legges inn norske eller fortollede varer. Tilsvarende gjelder varer som er til proviantering, jf. § 4-23-4 til § 4-23-10 eller varer som er til toll- og avgiftsfritt salg (tax free) på lufthavn, jf. § 4-30-13. Varene skal deklareres til tollmyndighetene ved bruk av skjema RD 0016 eller RD 0018.</article> <article class="defaultP" margin-top="true">Vedlegg 3 til tollforskriften skal i sin helhet lyde:</article><span class="futuretitle" id="kapittel-1-foreslåttittel-1">Vedlegg 3. Landingsplasser for luftfartøy</span> <article class="defaultP" margin-top="true"><i>Tollregion Nord-Norge:</i></article><article class="legalP" id="kapittel-1-ledd-2">Bardufoss, Berlevåg, Båtsfjord, Hammerfest, Hasvik, Honningsvåg, Mehamn, Sørkjosen, Vadsø og Vardø.</article> <article class="defaultP" margin-top="true"><i>Tollregion Vest-Norge:</i></article><article class="legalP" id="kapittel-1-ledd-3">Bømoen (Voss), Florø, Førde, Gossen (Aukra), Kristiansund, Molde, Rosendal, Sandane, Sandviken (Bergen), Sogndal, Stord (Sørstokken), Ulven (Os), Vangsvatn (Voss), Vinnu (Sunndalsøra) og Ørsta/Volda.</article> <article class="defaultP" margin-top="true"><i>Tollregion Midt-Norge:</i></article><article class="legalP" id="kapittel-1-ledd-4">Andøya, Brønnøysund, Frøya (Flatval), Grogn (Bjørgan), Hattfjelldal, Jonsvann, Losen (Kvål), Mo i Rana, Mosjøen, Namsos, Oppdal (Fagerhaug), Rognan, Røros, Rørvik, Røst, Sandnessjøen, Snåsa (Grønøra), Stokmarknes, Verdal Helikopterplass Slottelid, Øian (Meråker) og Ørland.</article> <article class="defaultP" margin-top="true"><i>Tollregion Oslo og Akershus:</i></article><article class="legalP" id="kapittel-1-ledd-5">Kjeller, Lilløykilen sjøflyhavn, Oslo sjøflyplass Fornebu og Ski.</article> <article class="defaultP" margin-top="true"><i>Tollregion Sør-Norge:</i></article><article class="legalP" id="kapittel-1-ledd-6">Bykle (Hovden i Setesdal), Eggemoen, Fyresdal, Geilo (Dagali), Gullknapp (Arendal), Hokksund, Jarlsberg, Klanten (Golsfjellet), Lista (Farsund), Longum Park (Arendal), Lunde, Nordsjø havn, Notodden, Skien (Geiteryggen) og Åraksøyene (Valle i Setesdal).</article> <article class="defaultP" margin-top="true"><i>Tollregion Øst-Norge:</i></article><article class="legalP" id="kapittel-1-ledd-7">Dokka (Thomlevoll), Elverum (Starmoen), Frya, Hamar (Stafsberg), Haslemoen, Kongsvinger (Gjølstad), Maarud, Rakkestad, Reinsvoll, Strandefjorden (Fagernes), Sølenstua, Trysil, Tynset og Østre Æra.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-07-02-1099/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>