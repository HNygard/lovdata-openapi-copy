<!DOCTYPE html><html lang="no"><head><title>Forskrift om forskningsetiske komiteer og utvalg (forskningsetikkforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-03-05-321</dd><dt class="dokid">DokumentID</dt><dd class="dokid">LTI/forskrift/2018-03-05-321</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-08-593</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2017-04-28-23/§12</li></ul></dd><dt class="dateOfPublication">Kunngjort</dt><dd class="dateOfPublication">2018-03-09 14:10</dd><dt class="journalNumber">Journalnummer</dt><dd class="journalNumber">2018-0177</dd><dt class="titleShort">Korttittel</dt><dd class="titleShort">Forskningsetikkforskriften</dd><dt class="title">Tittel</dt><dd class="title">Forskrift om forskningsetiske komiteer og utvalg (forskningsetikkforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 5. mars 2018 med hjemmel i lov 28. april 2017 nr. 23 om organisering av forskningsetisk arbeid (forskningsetikkloven) § 12.</dd><dt class="refid">RefID</dt><dd class="refid">forskrift/2018-03-05-321</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forskningsetiske komiteer og utvalg (forskningsetikkforskriften)<ul class="tocSubUl"><li>§ 1. Redelighetsutvalg</li><li>§ 2. Granskingsutvalget</li><li>§ 3. Nasjonale forskningsetiske komiteer</li><li>§ 4. Regionale komiteer for medisinsk og helsefaglig forskningsetikk</li><li>§ 5. Oppnevning og funksjonsperiode</li><li>§ 6. Beslutningsdyktighet</li><li>§ 7. Avgjørelser</li><li>§ 8. Årsmelding</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2018-03-05-321" id="dokument"><h1>Forskrift om forskningsetiske komiteer og utvalg (forskningsetikkforskriften)</h1><article class="legalArticle" data-lovdata-URL="LTI/forskrift/2018-03-05-321/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Redelighetsutvalg</span></h2><article class="legalP" id="paragraf-1-ledd-1">Redelighetsutvalg skal ha minst tre medlemmer.</article></article><article class="legalArticle" data-lovdata-URL="LTI/forskrift/2018-03-05-321/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Granskingsutvalget</span></h2><article class="legalP" id="paragraf-2-ledd-1">Granskingsutvalget skal ha fem til syv medlemmer og inntil tre varamedlemmer.</article></article><article class="legalArticle" data-lovdata-URL="LTI/forskrift/2018-03-05-321/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nasjonale forskningsetiske komiteer</span></h2><article class="legalP" id="paragraf-3-ledd-1">De nasjonale forskningsetiske komiteene skal ha åtte til tretten medlemmer og inntil tre varamedlemmer.</article></article><article class="legalArticle" data-lovdata-URL="LTI/forskrift/2018-03-05-321/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Regionale komiteer for medisinsk og helsefaglig forskningsetikk</span></h2><article class="legalP" id="paragraf-4-ledd-1">De regionale komiteene for medisinsk og helsefaglig forskningsetikk skal ha fem til ni medlemmer. Varamedlemmer oppnevnes etter behov.</article></article><article class="legalArticle" data-lovdata-URL="LTI/forskrift/2018-03-05-321/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppnevning og funksjonsperiode</span></h2><article class="legalP" id="paragraf-5-ledd-1">Kunnskapsdepartementet oppnevner medlemmer og varamedlemmer og peker ut leder og nestleder i komiteer og utvalg etter § 2, § 3 og § 4, for en periode på fire år. Dersom det foreligger særlige grunner, kan en periode forlenges med inntil ett år om gangen. Medlemmer eller varamedlemmer kan til vanlig ikke oppnevnes for mer enn to perioder i sammenheng.</article><article class="legalP" id="paragraf-5-ledd-2">For utvalg og komiteer etter § 2 og § 3 skal oppnevningen skje etter forslag fra Norges forskningsråd, som gir sin tilråding etter å ha innhentet forslag fra relevante fagmiljøer og institusjoner. Utvalg etter § 2 bør ha minst ett medlem som er tilknyttet et forskningsmiljø i et annet land.</article><article class="legalP" id="paragraf-5-ledd-3">Kunnskapsdepartementet kan løse et medlem eller varamedlem fra vervet før periodens utløp.</article></article><article class="legalArticle" data-lovdata-URL="LTI/forskrift/2018-03-05-321/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Beslutningsdyktighet</span></h2><article class="legalP" id="paragraf-6-ledd-1">Redelighetsutvalg etter § 1 er beslutningsdyktig når minst to tredeler, og minimum tre, av utvalgets medlemmer er til stede.</article><article class="legalP" id="paragraf-6-ledd-2">Komiteer og utvalg etter § 2, § 3 og § 4 er beslutningsdyktig når minst to tredeler av komiteens medlemmer og herunder leder eller nestleder er til stede.</article></article><article class="legalArticle" data-lovdata-URL="LTI/forskrift/2018-03-05-321/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avgjørelser</span></h2><article class="legalP" id="paragraf-7-ledd-1">Komiteer etter § 4 treffer som hovedregel vedtak i møte og med alminnelig flertall. Ved dissens kan mindretallet kreve inntatt sin begrunnelse. Komiteene kan delegere myndighet til å treffe vedtak innen komiteen, og kan videre delegere vedtaksmyndighet til sekretariatet i saker som ikke byr på vesentlige tvilsspørsmål. Komiteene skal orienteres om vedtak som er truffet ved delegering.</article><article class="legalP" id="paragraf-7-ledd-2">Uttalelser etter forskningsetikkloven § 8 og vedtak etter loven § 10 tredje ledd skal avgis i møte og med alminnelig flertall. Ved dissens kan mindretallet kreve inntatt sin begrunnelse.</article><article class="legalP" id="paragraf-7-ledd-3">I uredelighetssaker skal det kreves klar sannsynlighetsovervekt for de faktiske forhold som ligger til grunn for å karakterisere en opptreden som vitenskapelig uredelig.</article></article><article class="legalArticle" data-lovdata-URL="LTI/forskrift/2018-03-05-321/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Årsmelding</span></h2><article class="legalP" id="paragraf-8-ledd-1">Komiteer og utvalg etter § 2, § 3 og § 4 skal hvert år innen utgangen av mars, avgi en offentlig årsmelding om sin virksomhet.</article><article class="legalP" id="paragraf-8-ledd-2">Omtale av uttalelser fra utvalg etter § 2 skal være i anonymisert form.</article></article><article class="legalArticle" data-lovdata-URL="LTI/forskrift/2018-03-05-321/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften gjelder fra 1. april 2018. Fra samme tidspunkt oppheves forskrift 8. juni 2007 nr. 593 om behandling av etikk og redelighet i forskning.</article></article></main></body></html>