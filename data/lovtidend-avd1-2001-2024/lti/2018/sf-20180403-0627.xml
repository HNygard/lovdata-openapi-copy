<!DOCTYPE html><html lang="no"><head><title>Forskrift om endring i forskrift om opptak mv. ved Menighetsfakultetet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-04-03-627</dd><dt class="dokid">DokumentID</dt><dd class="dokid">LTI/forskrift/2018-04-03-627</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-11-02-1367</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-10</li><li>lov/2005-04-01-15/§4-2</li></ul></dd><dt class="dateOfPublication">Kunngjort</dt><dd class="dateOfPublication">2018-04-26 14:20</dd><dt class="journalNumber">Journalnummer</dt><dd class="journalNumber">2018-0344</dd><dt class="titleShort">Korttittel</dt><dd class="titleShort">Endr. i forskrift om opptak mv. ved Menighetsfakultetet</dd><dt class="title">Tittel</dt><dd class="title">Forskrift om endring i forskrift om opptak mv. ved Menighetsfakultetet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Det teologiske Menighetsfakultet 3. april 2018 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-10 og § 4-2.</dd><dt class="refid">RefID</dt><dd class="refid">forskrift/2018-04-03-627</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak mv. ved Menighetsfakultetet<ul class="tocSubUl"><li>I<ul class="tocSubUl"><li>§ 14. Permisjon</li><li>§ 14a. Utsatt studiestart</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-04-03-627" id="dokument"><h1>Forskrift om endring i forskrift om opptak mv. ved Menighetsfakultetet</h1><section class="section" data-name="kapI" id="kapittel-1" data-lovdata-URL="LTI/forskrift/2018-04-03-627/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. november 2005 nr. 1367 om opptak, studier og eksamen ved Det teologiske Menighetsfakultet gjøres følgende endringer:</article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Permisjon</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Studenter som får barn under studiene, har rett til permisjon etter universitets- og høyskoleloven § 4-5.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Helse- og velferdsforhold, tjenesteplikt i Forsvaret, politiske verv og andre forhold som vanskeliggjør normal studieaktivitet, kan etter søknad også gi grunnlag for å innvilge permisjon. Ved vurdering av søknaden vil grunnlaget for søknaden og i hvilken grad dette vanskeliggjør studieaktivitet, bli vektlagt. Studentens studieprogresjon kan også trekkes inn i vurderingen.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Permisjonssøknaden skal begrunnes og sendes studieadministrasjonen innen fristen for semesterregistrering i det semesteret det søkes om permisjon. Det kan dispenseres fra søknadsfristen hvis behovet for permisjon har oppstått etter utløpet av fristen, eller hvis det foreligger andre særlige grunner for å fravike den. Relevant dokumentasjon skal vedlegges søknaden.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1">Permisjon etter annet ledd gis som hovedregel for inntil to semestre og fortrinnsvis for hele semestre. Institusjonen kan i særlige tilfeller innvilge permisjon for en lengre periode. Ved vurdering av permisjonens lengde skal det, i tillegg til momentene i annet ledd, ses hen til hvilke konsekvenser avbruddet får for studentens utdanningsplan.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-punkt-5"><article class="legalP" id="kapittel-1-foreslåttparagraf-1-punkt-5-ledd-1">Det skal legges til rette for at studenten etter endt permisjon så langt mulig skal kunne gjenoppta studiene på tilsvarende nivå som før permisjonen forutsatt at studietilbudet fortsatt eksisterer. Studentens utdanningsplan må tilpasses gjeldende studieplan på det tidspunktet studiene gjenopptas.</article></article></li></ul></article> <article class="defaultP" margin-top="true">Ny § 14a skal lyde:</article><article class="futureLegalArticle" data-name="§14a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Utsatt studiestart</span></span><article class="legalP" id="kapittel-1-foreslåttparagraf-2-ledd-1">Institusjonen kan etter søknad innvilge utsatt studiestart ved opptak til studieprogram. Utsatt studiestart innvilges som hovedregel for en periode på to semestre.</article><article class="legalP" id="kapittel-1-foreslåttparagraf-2-ledd-2">Søknaden skal begrunnes og sendes studieadministrasjonen innen fristen for semesterregistrering i det semesteret det søkes om utsettelse. Institusjonen kan be om at det vedlegges relevant dokumentasjon.</article></article> <article class="defaultP" margin-top="true">§ 36 første ledd skal lyde:</article><article class="legalP" id="kapittel-1-ledd-2">Bruk av andre hjelpemidler enn de som er oppført i emnebeskrivelsen, blir ansett som fusk.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-04-03-627/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mai 2018.</article></section></main></body></html>