<!DOCTYPE html><html lang="no"><head><title>Forskrift om endring i regler for valg av menighetsråd, bispedømmeråd og Kirkemøtet (kirkevalgreglene)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-08-853</dd><dt class="dokid">DokumentID</dt><dd class="dokid">LTI/forskrift/2018-06-08-853</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2018-07-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-04-16-584</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2018-04-16-584/§17-3</li><li>forskrift/2018-04-16-852</li></ul></dd><dt class="dateOfPublication">Kunngjort</dt><dd class="dateOfPublication">2018-06-13 13:30</dd><dt class="journalNumber">Journalnummer</dt><dd class="journalNumber">2018-0502</dd><dt class="titleShort">Korttittel</dt><dd class="titleShort">Endr. i kirkevalgreglene</dd><dt class="title">Tittel</dt><dd class="title">Forskrift om endring i regler for valg av menighetsråd, bispedømmeråd og Kirkemøtet (kirkevalgreglene)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkerådet 8. juni 2018 med hjemmel i delegeringsvedtak 16. april 2018 nr. 852 og regler 16. april 2018 nr. 584 for valg av menighetsråd, bispedømmeråd og Kirkemøtet (kirkevalgreglene) § 17-3 første ledd.</dd><dt class="refid">RefID</dt><dd class="refid">forskrift/2018-06-08-853</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i regler for valg av menighetsråd, bispedømmeråd og Kirkemøtet (kirkevalgreglene)<ul class="tocSubUl"><li>§ 8-3. Kandidatkåringen</li><li>§ 17-1a. Beregning av frister</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-08-853" id="dokument"><h1>Forskrift om endring i regler for valg av menighetsråd, bispedømmeråd og Kirkemøtet (kirkevalgreglene)</h1><article class="legalP" id="ledd-1">I regler 16. april 2018 nr. 584 for valg av menighetsråd, bispedømmeråd og Kirkemøtet (kirkevalgreglene) gjøres følgende endringer:</article> <article class="defaultP" margin-top="true">§ 7-2 tredje ledd skal lyde:</article><article class="legalP" id="ledd-2">Ved valg av menighetsråd og ved valg av bispedømmeråd og Kirkemøtet kan inntil to av de øverste kandidatene på listeforslaget gis et stemmetillegg, med unntak av kandidatene på Nominasjonskomiteens liste. Kandidatene får i så fall et tillegg i sitt personlige stemmetall som tilsvarer 25 prosent av det antall stemmesedler som kommer listen til del ved valget. Disse kandidatnavnene skal stå først på listeforslaget og med uthevet skrift.</article> <article class="defaultP" margin-top="true">§ 7-9 tredje ledd skal lyde:</article><article class="legalP" id="ledd-3">Når det er avgjort hvor mange mandater en valgliste skal ha, fordeler valgstyret og valgrådet representantplassene til kandidatene på listen. Kandidater som ikke er valgbare, settes ut av betraktning.<ul class="defaultList"><li data-li-identifier="a)" data-name="a)"><article class="listArticle" id="ledd-3-punkt-1"><article class="legalP" id="ledd-3-punkt-1-ledd-1">For valglister utenom Nominasjonskomiteens liste gjelder følgende: Kandidater som er satt opp med uthevet skrift, gis det stemmetillegg de har krav på i henhold til § 7-2 tredje ledd, før de personlige stemmer velgerne har gitt til kandidatene telles opp. Deretter kåres kandidatene i rekkefølge etter antall mottatte personlige stemmer. Har flere kandidater fått like mange stemmer, eller ingen stemmer, er rekkefølgen på listen avgjørende.</article></article></li><li data-li-identifier="b)" data-name="b)"><article class="listArticle" id="ledd-3-punkt-2"><article class="legalP" id="ledd-3-punkt-2-ledd-1">For Nominasjonskomiteens liste gjelder følgende: Kandidater på listen som har oppnådd et personlig stemmetall på minst fem prosent av listens stemmetall, kåres i rekkefølge etter antall mottatte personlige stemmer. Øvrige kandidater kåres på grunnlag av sin rekkefølge på listen. Har flere kandidater fått like mange stemmer, eller ingen stemmer, er rekkefølgen på listen avgjørende.</article></article></li></ul></article> <article class="defaultP" margin-top="true">§ 8-3 skal lyde:</article><article class="futureLegalArticle" data-name="§8-3" id="foreslåttparagraf-1"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Kandidatkåringen</span></span><article class="numberedLegalP" data-numerator="1" id="foreslåttparagraf-1-nummer-1">(1) Dersom den eneste godkjente valglisten er Nominasjonskomiteens liste, gjelder følgende: Kandidater på listen som har oppnådd et personlig stemmetall på minst fem prosent av listens stemmetall, kåres i rekkefølge etter antall mottatte personlige stemmer. Øvrige kandidater kåres på grunnlag av sin rekkefølge på listen. Kandidater som ikke er valgbare, settes ut av betraktning. Har flere kandidater fått like mange stemmer eller ingen stemmer, er rekkefølgen på listen avgjørende.</article><article class="numberedLegalP" data-numerator="2" id="foreslåttparagraf-1-nummer-2">(2) Dersom den eneste godkjente valglisten er fra en annen gruppe enn nominasjonskomiteen, gjelder følgende: Kandidater som er satt opp med uthevet skrift, gis det stemmetillegg de har krav på i henhold til § 7-2 tredje ledd, før de personlige stemmer velgerne har gitt til kandidatene telles opp. Deretter kåres kandidatene i rekkefølge etter antall mottatte personlige stemmer. Kandidater som ikke er valgbare, settes ut av betraktning. Har flere kandidater fått like mange stemmer eller ingen stemmer, er rekkefølgen på listen avgjørende.</article></article> <article class="defaultP" margin-top="true">Ny § 17-1a skal lyde:</article><article class="futureLegalArticle" data-name="§17-1a" id="foreslåttparagraf-2"><span class="futureLegalArticleHeader"><span class="legalArticleValue">§ 17-1a</span>. <span class="legalArticleTitle">Beregning av frister</span></span><article class="numberedLegalP" data-numerator="1" id="foreslåttparagraf-2-nummer-1">(1) Hvis en dato som er utgangspunktet for en frist faller på en lørdag eller en helligdag, begynner fristen å løpe nærmest påfølgende hverdag.</article><article class="numberedLegalP" data-numerator="2" id="foreslåttparagraf-2-nummer-2">(2) Hvis en dato for avslutningen av en frist faller på en lørdag eller en helligdag, løper fristen ut den nærmest påfølgende hverdag.</article><article class="numberedLegalP" data-numerator="3" id="foreslåttparagraf-2-nummer-3">(3) Bestemmelsene i første og annet ledd gjelder tilsvarende i de tilfeller hvor en dato som er det tidligste eller seneste tidspunktet for noen handling etter disse regler, faller på en lørdag eller en helligdag.</article></article></main></body></html>