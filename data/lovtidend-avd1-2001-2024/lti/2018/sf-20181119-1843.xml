<!DOCTYPE html><html lang="no"><head><title>Forskrift om endring i forskrift om erverv og tap av norsk statsborgerskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-11-19-1843</dd><dt class="dokid">DokumentID</dt><dd class="dokid">LTI/forskrift/2018-11-19-1843</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-30-756</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-10-51/§31c</li><li>lov/2005-06-10-51/§31d</li><li>lov/2005-06-10-51/§31f</li></ul></dd><dt class="dateOfPublication">Kunngjort</dt><dd class="dateOfPublication">2018-12-10 15:20</dd><dt class="journalNumber">Journalnummer</dt><dd class="journalNumber">2018-1106</dd><dt class="titleShort">Korttittel</dt><dd class="titleShort">Endr. i statsborgerforskriften</dd><dt class="title">Tittel</dt><dd class="title">Forskrift om endring i forskrift om erverv og tap av norsk statsborgerskap</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 19. november 2018 med hjemmel i lov 10. juni 2005 nr. 51 om norsk statsborgerskap (statsborgerloven) § 31c, 31d og 31f.</dd><dt class="refid">RefID</dt><dd class="refid">forskrift/2018-11-19-1843</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om erverv og tap av norsk statsborgerskap<ul class="tocSubUl"><li>I<ul class="tocSubUl"><li>§ 14A-1. Hvem som kan oppnevnes som særskilt advokat</li><li>§ 14A-2. Tilgang til bevis</li><li>§ 14A-3. Dokumenthåndtering mv.</li><li>§ 14A-4. Kommunikasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-11-19-1843" id="dokument"><h1>Forskrift om endring i forskrift om erverv og tap av norsk statsborgerskap</h1><section class="section" data-name="kapI" id="kapittel-1" data-lovdata-URL="LTI/forskrift/2018-11-19-1843/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. juni 2006 nr. 756 om erverv og tap av norsk statsborgerskap (statsborgerforskriften) foreslås følgende endring:</article> <article class="defaultP" margin-top="true">Nytt kapittel 14A skal lyde:</article><span class="futuretitle" id="kapittel-1-foreslåttittel-1">Kapittel 14A. Saksbehandlingen i domstolen ved søksmål om gyldigheten av vedtak etter § 7 annet ledd</span><article class="futureLegalArticle" data-name="§14A-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14A-1</span>. <span class="legalArticleTitle">Hvem som kan oppnevnes som særskilt advokat</span></span><article class="legalP" id="kapittel-1-foreslåttparagraf-1-ledd-1">Oslo tingrett utpeker en gruppe advokater som skal sikkerhetsklareres for høyeste nivå. Ved oppnevning av særskilt advokat etter lovens § 31c skal en advokat fra gruppen benyttes, med mindre departementet samtykker i at en advokat utenfor gruppen oppnevnes.</article><article class="legalP" id="kapittel-1-foreslåttparagraf-1-ledd-2">Dersom sakens art eller omfang tilsier det kan retten, etter begjæring fra den særskilt oppnevnte advokaten, oppnevne én eller flere advokater til å bistå i saken.</article><article class="legalP" id="kapittel-1-foreslåttparagraf-1-ledd-3">Advokaten som oppnevnes etter bestemmelsen her, må sikkerhetsklareres for høyeste nivå før oppnevning finner sted.</article></article><article class="futureLegalArticle" data-name="§14A-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14A-2</span>. <span class="legalArticleTitle">Tilgang til bevis</span></span><article class="legalP" id="kapittel-1-foreslåttparagraf-2-ledd-1">Den særskilte advokaten skal gis innsyn i bevis som nevnt i lovens § 31c straks oppnevning har funnet sted. Advokaten skal uten ugrunnet opphold gjøre seg kjent med bevisene.</article></article><article class="futureLegalArticle" data-name="§14A-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14A-3</span>. <span class="legalArticleTitle">Dokumenthåndtering mv.</span></span><article class="legalP" id="kapittel-1-foreslåttparagraf-3-ledd-1">Den særskilte advokaten skal behandle saken i et sikkerhetsrom i rettens lokaler. Dokumenter som inneholder gradert informasjon skal ikke fjernes fra rommet.</article><article class="legalP" id="kapittel-1-foreslåttparagraf-3-ledd-2">Departementet kan i den enkelte sak samtykke i at det gjøres unntak fra kravene i første ledd.</article></article><article class="futureLegalArticle" data-name="§14A-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 14A-4</span>. <span class="legalArticleTitle">Kommunikasjon</span></span><article class="legalP" id="kapittel-1-foreslåttparagraf-4-ledd-1">Den særskilte advokaten kan skriftlig bekrefte at vedkommende har mottatt skriftlig henvendelse, jf. lovens § 31f første ledd.</article><article class="legalP" id="kapittel-1-foreslåttparagraf-4-ledd-2">Den særskilte advokaten kan uttale seg om den praktiske gjennomføringen av hovedforhandlingen i saksforberedende rettsmøte som avholdes i medhold av tvisteloven § 9-4 og § 9-5, selv om den ordinære advokaten er til stede.</article><article class="legalP" id="kapittel-1-foreslåttparagraf-4-ledd-3">Etter begjæring kan departementet samtykke i annen kommunikasjon mellom den særskilte advokaten og den saken gjelder eller dennes ordinære prosessfullmektig. Departementet kan sette vilkår for samtykket.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-11-19-1843/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2019.</article></section></main></body></html>