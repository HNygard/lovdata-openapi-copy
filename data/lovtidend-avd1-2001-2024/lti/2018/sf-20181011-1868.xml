<!DOCTYPE html><html lang="no"><head><title>Forskrift om endring i forskrift om opptak, gjennomføring og eksamen for Fagskolen lokomotivførerutdanningen ved Norsk jernbaneskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-10-11-1868</dd><dt class="dokid">DokumentID</dt><dd class="dokid">LTI/forskrift/2018-10-11-1868</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-04-27-636</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§5</li><li>lov/2018-06-08-28/§6</li><li>lov/2018-06-08-28/§16</li><li>lov/2018-06-08-28/§19</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§23</li><li>lov/2018-06-08-28/§24</li><li>lov/2018-06-08-28/§25</li><li>lov/2018-06-08-28/§26</li></ul></dd><dt class="dateOfPublication">Kunngjort</dt><dd class="dateOfPublication">2018-12-11 15:25</dd><dt class="journalNumber">Journalnummer</dt><dd class="journalNumber">2018-1109</dd><dt class="titleShort">Korttittel</dt><dd class="titleShort">Endr. i forskrift om opptak mv. for Fagskolen lokomotivførerutdanningen ved Norsk jernbaneskole</dd><dt class="title">Tittel</dt><dd class="title">Forskrift om endring i forskrift om opptak, gjennomføring og eksamen for Fagskolen lokomotivførerutdanningen ved Norsk jernbaneskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fagskolestyret ved lokomotivførerutdanningen 11. oktober 2018 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 5, § 6, § 16, § 19, § 20, § 21, § 22, § 23, § 24, § 25 og § 26.</dd><dt class="refid">RefID</dt><dd class="refid">forskrift/2018-10-11-1868</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, gjennomføring og eksamen for Fagskolen lokomotivførerutdanningen ved Norsk jernbaneskole<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-10-11-1868" id="dokument"><h1>Forskrift om endring i forskrift om opptak, gjennomføring og eksamen for Fagskolen lokomotivførerutdanningen ved Norsk jernbaneskole</h1><section class="section" data-name="kapI" id="kapittel-1" data-lovdata-URL="LTI/forskrift/2018-10-11-1868/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. april 2017 nr. 636 om opptak, gjennomføring og eksamen for Fagskolen lokomotivførerutdanningen ved Norsk jernbaneskole gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om opptak, gjennomføring og eksamen for Lokomotivførerutdanningen ved Norsk fagskole for lokomotivførere</i></article> <article class="defaultP" margin-top="true">§ 1-1 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Denne forskriften gjelder fagskolestudiet ved lokomotivførerutdanningen som tilbys ved Norsk fagskole for lokomotivførere.</article> <article class="defaultP" margin-top="true">§ 1-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Forskriften gir regler for opptak og eksamen, og har som hensikt å sikre en forsvarlig gjennomføring av studiene ved lokomotivførerutdanningen ved Norsk fagskole for lokomotivførere.</article> <article class="defaultP" margin-top="true">§ 1-2 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Lov 10. februar 1967 om behandlingsmåten i forvaltningssaker (forvaltningsloven) gjelder for den virksomhet som Norsk fagskole for lokomotivførere driver.</article> <article class="defaultP" margin-top="true">§ 1-3 tredje ledd skal lyde:</article><article class="numberedLegalP" data-numerator="3" id="kapittel-1-nummer-4">(3) Studentene har rett til å danne et studentråd (tillitsvalgtforum), jf. lov om høyere yrkesfaglig utdanning § 14.</article> <article class="defaultP" margin-top="true">§ 3-1 første ledd skal lyde:</article><article class="numberedLegalP" data-numerator="1" id="kapittel-1-nummer-5">(1) Styret har ansvar for at eksamen gjennomføres slik at studentenes kunnskaper, ferdigheter og generelle kompetanse blir prøvet og vurdert på en upartisk og faglig betryggende måte, jf. lov om høyere yrkesfaglig utdanning § 21.</article> <article class="defaultP" margin-top="true">§ 3-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-6">(4) Styret oppnevner sensor ved eksamen, prøve, bedømmelse av oppgave eller annet arbeid når resultatet inngår på vitnemålet for utdanningen, jf. fagskoleloven § 21.</article> <article class="defaultP" margin-top="true">§ 3-6 første ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Fagskolen vil, så langt det er mulig og rimelig, tilrettelegge eksamen for studenter med særskilte behov jf. lov om høyere yrkesfaglig utdanning § 15.</article> <article class="defaultP" margin-top="true">§ 3-9 andre ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Dersom krav om begrunnelse eller klage på karakter er fremsatt, løper fristen fra det tidspunktet studenten har mottatt slik begrunnelse eller avgjørelse fra skolen, jf. lov om høyere yrkesfaglig utdanning § 22.</article> <article class="defaultP" margin-top="true">§ 3-10 andre ledd skal lyde:</article><article class="numberedLegalP" data-numerator="2" id="kapittel-1-nummer-9">(2) En student kan få annullert resultatet av en eksamen, prøve eller annet arbeid som bedømmes, dersom det fremkommer at studenten har benyttet falske vitnemål eller dokumenter, eller har opptrådt uredelig jf. lov om høyere yrkesfaglig utdanning § 24.</article> <article class="defaultP" margin-top="true">§ 3-10 tredje ledd skal lyde:</article><article class="numberedLegalP" data-numerator="3" id="kapittel-1-nummer-10">(3) En student som har forsettlig eller grovt uaktsomt fusket eller medvirket til fusk i forbindelse med eksamen eller prøve, jf. lov om høyere yrkesfaglig utdanning § 25, kan fratas retten til å gå opp til eksamen i inntil ett år.</article> <article class="defaultP" margin-top="true">§ 4-2 første ledd skal lyde:</article><article class="numberedLegalP" data-numerator="1" id="kapittel-1-nummer-11">(1) Fagskolen har en lokal klagenemnd som behandler klager over enkeltvedtak, jf. lov om høyere yrkesfaglig utdanning § 20.</article> <article class="defaultP" margin-top="true">§ 4-2 andre ledd skal lyde:</article><article class="numberedLegalP" data-numerator="2" id="kapittel-1-nummer-12">(2) Nasjonalt klageorgan for fagskoleutdanning skal behandle klager på annullering av eksamen, utestenging og bortvisning, vurdering av skikkethet og vedtak om utestengning, jf. lov om høyere yrkesfaglig utdanning § 20, § 24 og § 25. Det er styret som fatter vedtak i første instans i disse sakene.</article> <article class="defaultP" margin-top="true">§ 5-1 første ledd skal lyde:</article><article class="numberedLegalP" data-numerator="1" id="kapittel-1-nummer-13">(1) Studenten har krav på å få dokumentert fullført utdanning gjennom utstedelse av vitnemål, jf. lov om høyere yrkesfaglig utdanning § 19.</article> <article class="defaultP" margin-top="true">§ 5-1 femte ledd skal lyde:</article><article class="numberedLegalP" data-numerator="5" id="kapittel-1-nummer-14">(5) Norsk fagskole for lokomotivførere, lokomotivførerutdanningen har ansvaret for å utstede vitnemålet.</article> <article class="defaultP" margin-top="true">§ 6-1 skal lyde:</article><article class="legalP" id="kapittel-1-ledd-2">Forskriften trer i kraft 1. november 2017.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-10-11-1868/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2019.</article></section></main></body></html>