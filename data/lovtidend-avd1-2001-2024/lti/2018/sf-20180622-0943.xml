<!DOCTYPE html><html lang="no"><head><title>Forskrift om endring i forskrift om eksportkredittordningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-22-943</dd><dt class="dokid">DokumentID</dt><dd class="dokid">LTI/forskrift/2018-06-22-943</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2018-06-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-22-573</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2012-06-22-57/§3</li><li>lov/2012-06-22-57/§9</li></ul></dd><dt class="dateOfPublication">Kunngjort</dt><dd class="dateOfPublication">2018-06-22 15:10</dd><dt class="journalNumber">Journalnummer</dt><dd class="journalNumber">2018-0597</dd><dt class="titleShort">Korttittel</dt><dd class="titleShort">Endr. i forskrift om eksportkredittordningen</dd><dt class="title">Tittel</dt><dd class="title">Forskrift om endring i forskrift om eksportkredittordningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 22. juni 2018 med hjemmel i lov 22. juni 2012 nr. 57 om Eksportkreditt Norge AS (eksportkredittloven) § 3 andre ledd og § 9.</dd><dt class="refid">RefID</dt><dd class="refid">forskrift/2018-06-22-943</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksportkredittordningen<ul class="tocSubUl"><li>I<ul class="tocSubUl"><li>§ 6. Lån til kjøpere av skip som bygges ved verft i Norge til bruk i Norge</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-22-943" id="dokument"><h1>Forskrift om endring i forskrift om eksportkredittordningen</h1><section class="section" data-name="kapI" id="kapittel-1" data-lovdata-URL="LTI/forskrift/2018-06-22-943/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. juni 2012 nr. 573 om eksportkredittordningen gjøres følgende endringer:</article> <article class="defaultP" margin-top="true">§ 1 første ledd nytt fjerde punktum skal lyde:</article><article class="legalP" id="kapittel-1-ledd-2">Ordningen omfatter også finanstjenester i form av tilbud om lån på markedsmessige vilkår ved kjøp av skip bygget ved verft i Norge til bruk i Norge.</article> <article class="defaultP" margin-top="true">§ 1 annet ledd, annet punktum skal lyde:</article><article class="legalP" id="kapittel-1-ledd-3">Hvis det foreligger særskilte grunner, kan Eksportkreditt Norge AS tilby lån på markedsmessige vilkår selv om søknad ikke foreligger før kontrakten inngås.</article> <article class="defaultP" margin-top="true">Ny § 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Lån til kjøpere av skip som bygges ved verft i Norge til bruk i Norge</span></span><article class="legalP" id="kapittel-1-foreslåttparagraf-1-ledd-1">Det kan gis lån til selskaper registrert i Norge til kjøp av skip, inkludert utstyr og tjenester til slike, når disse enhetene helt eller delvis bygges ved verft i Norge og skal brukes i Norge. Tilsvarende som virkeområdet i Arrangements sektoravtale for skip (SSU) omfattes nye skip og større ombygginger.</article></article> <article class="defaultP" margin-top="true">Nåværende § 6–§ 14 blir nye § 7–§ 15.</article> <article class="defaultP" margin-top="true">Ny § 8 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) For finansiering av skip som nevnt under § 6 kan det kun gis lån på markedsmessige vilkår, jf. § 9. Med unntak av rentebestemmelser skal vilkårene følge Arrangement.</article> <article class="defaultP" margin-top="true">Ny § 9 første ledd første punktum skal lyde:</article><article class="legalP" id="kapittel-1-ledd-4">Renten som tilbys til markedslån (garantipremier holdt utenom), skal settes på kommersiell basis og reflektere hva som blir betraktet som markedsrente for tilsvarende lån med tilsvarende sikkerhet.</article> <article class="defaultP" margin-top="true">Ny § 14 annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Hvitvaskingsloven gjelder for Eksportkreditt Norge AS.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-06-22-943/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 22. juni 2018.</article></section></main></body></html>