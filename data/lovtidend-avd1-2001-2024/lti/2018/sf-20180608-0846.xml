<!DOCTYPE html><html lang="no"><head><title>Forskrift om utfyllende regler til regler for valg av menighetsråd, bispedømmeråd og Kirkemøtet (kirkevalgreglene)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-08-846</dd><dt class="dokid">DokumentID</dt><dd class="dokid">LTI/forskrift/2018-06-08-846</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">2018-06-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2018-04-16-584/§17-3</li><li>lov/1996-06-07-31/§4</li><li>lov/1996-06-07-31/§6</li><li>lov/1996-06-07-31/§23</li><li>lov/1996-06-07-31/§24</li></ul></dd><dt class="dateOfPublication">Kunngjort</dt><dd class="dateOfPublication">2018-06-12 14:30</dd><dt class="lastupdated">Rettet</dt><dd class="lastupdated">2018-06-22 (se nederst)</dd><dt class="journalNumber">Journalnummer</dt><dd class="journalNumber">2018-0503</dd><dt class="titleShort">Korttittel</dt><dd class="titleShort">Forskrift om utfyllende regler til kirkevalgreglene</dd><dt class="title">Tittel</dt><dd class="title">Forskrift om utfyllende regler til regler for valg av menighetsråd, bispedømmeråd og Kirkemøtet (kirkevalgreglene)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkerådet 8. juni 2018 med hjemmel i regler 16. april 2018 nr. 584 for valg av menighetsråd, bispedømmeråd og Kirkemøtet (kirkevalgreglene) § 17-3 annet ledd.</dd><dt class="refid">RefID</dt><dd class="refid">forskrift/2018-06-08-846</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utfyllende regler til regler for valg av menighetsråd, bispedømmeråd og Kirkemøtet (kirkevalgreglene)<ul class="tocSubUl"><li>§ 1. Valgpresentasjon ved valg av leke medlemmer til bispedømmeråd og Kirkemøtet</li><li>§ 2. Valgpresentasjon ved valg av andre medlemmer til bispedømmeråd og Kirkemøtet</li><li>§ 3. Stemmesedlenes utforming</li><li>§ 4. Ikrafttredelse</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-08-846" id="dokument"><h1>Forskrift om utfyllende regler til regler for valg av menighetsråd, bispedømmeråd og Kirkemøtet (kirkevalgreglene)</h1><article class="legalArticle" data-lovdata-URL="LTI/forskrift/2018-06-08-846/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Valgpresentasjon ved valg av leke medlemmer til bispedømmeråd og Kirkemøtet</span></h2><article class="legalP" id="paragraf-1-ledd-1">Valgrådet utarbeider en felles presentasjon av kandidatene og listen(e). Presentasjonen av kandidatene skal inneholde de opplysninger som finnes på valglisten, jf. kirkevalgreglene § 7-1 tredje ledd bokstav c, opplysninger om utdanning, yrke, verv i offentlig, kirkelig og organisasjonsmessig sammenheng. Kandidatene presenteres også med bilde.</article><article class="legalP" id="paragraf-1-ledd-2">Nominasjonskomiteen fastsetter spørsmål som forelegges kandidatene på Nominasjonskomiteens liste om kandidatenes syn på aktuelle kirkelige spørsmål.</article><article class="legalP" id="paragraf-1-ledd-3">I de tilfeller det innleveres lister fra nomineringsgrupper, ser valgrådet til at tillitsvalgt for lister fra nomineringsgrupper får mulighet til kort å gjøre rede for hva som er samlende for listens kandidater. Valgrådet ser også til at tillitsvalgt for Nominasjonskomiteens liste får mulighet til kort å gjøre rede for hvordan Nominasjonskomiteens liste er utarbeidet og hvilke krav som er stilt den.</article></article><article class="legalArticle" data-lovdata-URL="LTI/forskrift/2018-06-08-846/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Valgpresentasjon ved valg av andre medlemmer til bispedømmeråd og Kirkemøtet</span></h2><article class="legalP" id="paragraf-2-ledd-1">Valgrådet utarbeider presentasjoner av kandidatene ved valg av andre medlemmer til bispedømmeråd og Kirkemøtet. Ved valg av prest og lek kirkelig tilsatt, skal presentasjonen bygge på opplysningene gitt etter kirkevalgreglene § 11-2 fjerde ledd bokstav c. Ved valg av døvemenighetens representant, skal presentasjonen bygge på opplysningene gitt etter kirkevalgreglene § 12-2 fjerde ledd bokstav c. Tilsvarende gjelder ved valg av sørsamisk representant, jf. kirkevalgreglene § 13-1 fjerde ledd.</article></article><article class="legalArticle" data-lovdata-URL="LTI/forskrift/2018-06-08-846/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Stemmesedlenes utforming</span></h2><article class="legalP" id="paragraf-3-ledd-1">Kirkerådet fastsetter stemmesedlenes utforming ved valg av til menighetsråd, bispedømmeråd og Kirkemøtet, men unntak av stemmeseddel ved valg av døvemenighetenes representant.</article></article><article class="legalArticle" data-lovdata-URL="LTI/forskrift/2018-06-08-846/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks.</article></article><section class="section" id="kapittel-1" data-lovdata-URL="LTI/forskrift/2018-06-08-846/KAPITTEL_1"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 1 første ledd annet punktum skal lyde:</article><article class="legalP" id="kapittel-1-ledd-1">Presentasjonen av kandidatene skal inneholde de opplysninger som finnes på valglisten, jf. kirkevalgreglene § 7-1 tredje ledd bokstav c, opplysninger om utdanning, yrke <i>og</i> verv i offentlig, kirkelig og organisasjonsmessig sammenheng.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">Kirkerådet fastsetter stemmesedlenes utforming ved valg av til menighetsråd, bispedømmeråd og Kirkemøtet, <i>med</i> unntak av stemmeseddel ved valg av døvemenighetenes representant.</article></section></main></body></html>