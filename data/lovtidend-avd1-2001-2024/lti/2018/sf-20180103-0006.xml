<!DOCTYPE html><html lang="no"><head><title>Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning (studiekvalitetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-01-03-6</dd><dt class="dokid">DokumentID</dt><dd class="dokid">LTI/forskrift/2018-01-03-6</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-01-96</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§2-1</li></ul></dd><dt class="dateOfPublication">Kunngjort</dt><dd class="dateOfPublication">2018-01-04 14:50</dd><dt class="journalNumber">Journalnummer</dt><dd class="journalNumber">2018-0010</dd><dt class="titleShort">Korttittel</dt><dd class="titleShort">Endr. i studiekvalitetsforskriften</dd><dt class="title">Tittel</dt><dd class="title">Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning (studiekvalitetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 3. januar 2018 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 2-1 sjette ledd.</dd><dt class="refid">RefID</dt><dd class="refid">forskrift/2018-01-03-6</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning (studiekvalitetsforskriften)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2018-01-03-6" id="dokument"><h1>Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning (studiekvalitetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2018-01-03-6/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. februar 2010 nr. 96 om kvalitetssikring og kvalitetsutvikling i høyere utdanning og fagskoleutdanning gjøres følgende endringer:</article> <article class="defaultP" margin-top="true">§ 3-3 første ledd, første punktum:</article><article class="legalP" id="kapittel-1-ledd-2">Institusjonen skal tilby utdanning og forskning eller kunstnerisk utviklingsarbeid på området for doktorgradsstudiet som har en kvalitet og et omfang som sikret at doktorgradsstudiet kan gjennomføres på høyt vitenskapelig eller kunstnerisk nivå.</article> <article class="defaultP" margin-top="true">§ 3-3 andre ledd:</article><article class="legalP" id="kapittel-1-ledd-3">Området for doktorgradsstudiet skal utgjøre en vitenskapelig eller kunstnerisk helhet, og det skal være sammenheng mellom de enkelte delene studiet er satt sammen av.</article> <article class="defaultP" margin-top="true">§ 3-3 tredje ledd skal lyde:</article><article class="legalP" id="kapittel-1-ledd-4">Doktorgradsstudiet skal ha et fagmiljø med høy kompetanse innenfor utdanning og forskning. Fagmiljøet skal kunne vise til dokumenterte forskningsresultater, inkludert publisering, på høyt, internasjonalt nivå, og resultater fra samarbeid med andre fagmiljøer nasjonalt og internasjonalt. Doktorgradsstudiet i kunstnerisk utviklingsarbeid skal ha et fagmiljø med høy kompetanse innenfor utdanning og kunstnerisk utviklingsarbeid. Ved rekruttering av faglige ansatte skal kunstneriske kvalifikasjoner i fagområder beskrevet i forskrift 9. februar 2006 nr. 129 om ansettelse og opprykk i undervisnings- og forskerstillinger, jf. § 1-1 annet ledd legges til grunn. Fagmiljøet skal kunne dokumentere omfattende kunstnerisk utviklingsarbeid på høyt, internasjonalt nivå, og resultater fra samarbeid med andre fagmiljøer nasjonalt og internasjonalt.</article> <article class="defaultP" margin-top="true">§ 3-7 syvende ledd annet punktum:</article><article class="legalP" id="kapittel-1-ledd-5">Institusjonen skal delta aktivt i det nasjonale samarbeidet om doktorgradsutdanning eller tilsvarende stipendiatprogrammet for kunstnerisk utviklingsarbeid, jf. § 3-4.</article> <article class="defaultP" margin-top="true">§ 3-8 syvende ledd annet punktum:</article><article class="legalP" id="kapittel-1-ledd-6">Institusjonen skal delta i nasjonale samarbeid om doktorgradsutdanning og eventuelt tilsvarende for stipendiatprogrammet for kunstnerisk utviklingsarbeid, jf. § 3-4.</article> <article class="defaultP" margin-top="true">§ 3-9 tredje ledd annet punktum:</article><article class="legalP" id="kapittel-1-ledd-7">For doktorgradsstudier eller kunstneriske stipendiatprogram kan NOKUT trekke tilbake akkrediteringen for deler av studietilbudet. Institusjonen skal iverksette tiltak, godkjent av NOKUT, som gjør det mulig for studentene å fullføre studiet.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-01-03-6/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Med virkning fra 1. januar 2020 oppheves:</article> <article class="defaultP" margin-top="true">§ 3-4 Akkreditering av stipendiatprogram for kunstnerisk utviklingsarbeid.</article> <article class="defaultP" margin-top="true">Med virkning fra 1. januar 2020 blir nåværende § 3-5 ny § 3-4, nåværende § 3-6 ny § 3-5, nåværende § 3-7 ny § 3-6, nåværende § 3-8 ny § 3-7, nåværende § 3-9 ny § 3-8, nåværende § 3-10 ny § 3-9 og nåværende § 3-11 ny § 3-10.</article> <article class="defaultP" margin-top="true">Med virkning fra 1. januar 2020 skal § 3-6 (nåværende § 3-7) tredje ledd lyde:</article><article class="legalP" id="kapittel-2-ledd-2">Institusjonen skal ha rett til å tildele et doktorgradsstudium alene. En vitenskapelig høyskole kan tilby flere doktorgradsstudier hvis disse er komplementære.</article> <article class="defaultP" margin-top="true">Med virkning fra 1. januar 2020 skal § 3-7 (nåværende § 3-8) tredje ledd lyde:</article><article class="legalP" id="kapittel-2-ledd-3">Institusjonen skal ha rett til å tildele doktorgrad alene på minst fire fagområder. De fire doktorgradsstudiene skal være godt dekkende for institusjonens faglige profil. To av disse skal være sentrale for regionale virksomheters verdiskapning, samtidig som fagområdene også må ha nasjonal betydning.</article> <article class="defaultP" margin-top="true">Med virkning fra 1. januar 2025 skal § 3-6 (nåværende § 3-7) syvende ledd lyde:</article><article class="legalP" id="kapittel-2-ledd-4">Institusjonen skal delta aktivt i nasjonale og internasjonale nettverk innenfor høyere utdanning, forskning eller kunstnerisk utviklingsarbeid og faglig utviklingsarbeid. Institusjonen skal delta aktivt i det nasjonale samarbeidet om doktorgradsutdanning.</article> <article class="defaultP" margin-top="true">Med virkning fra 1. januar 2025 skal § 3-7 (nåværende § 3-8) syvende ledd lyde:</article><article class="legalP" id="kapittel-2-ledd-5">Institusjonen skal delta aktivt i nasjonale og internasjonale nettverk innenfor høyere utdanning, forskning eller kunstnerisk utviklingsarbeid og faglig utviklingsarbeid. Institusjonen skal delta i nasjonale samarbeid om doktorgradsutdanning.</article> <article class="defaultP" margin-top="true">Med virkning av 1. januar 2025 skal § 3-8 (nåværende § 3-9) syvende ledd lyde:</article><article class="legalP" id="kapittel-2-ledd-6">Dersom NOKUT etter dette finner at vilkårene for akkreditering ikke er oppfylt og gjør vedtak om å trekke tilbake akkrediteringen av et studietilbud, skal institusjonen umiddelbart trekke studietilbudet tilbake. For doktorgradsstudier kan NOKUT trekke tilbake akkrediteringen for deler av studietilbudet. Institusjonen skal iverksette tiltak, godkjent av NOKUT, som gjør det mulig for studentene å fullføre studiet.</article></section><section class="section" data-name="kapIII" id="kapittel-3" data-lovdata-URL="LTI/forskrift/2018-01-03-6/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikrafttreden</i></article><article class="legalP" id="kapittel-3-ledd-1">Forskriften trer i kraft 1. februar 2018.</article></section></main></body></html>