<!DOCTYPE html><html lang="no"><head><title>Forskrift om endring i forskrift om endring i forskrift om bokføring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-09-21-1351</dd><dt class="dokid">DokumentID</dt><dd class="dokid">LTI/forskrift/2018-09-21-1351</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2018-09-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-20-1752</li><li>forskrift/2004-12-01-1558</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-11-19-73/§10a</li></ul></dd><dt class="dateOfPublication">Kunngjort</dt><dd class="dateOfPublication">2018-09-21 14:35</dd><dt class="journalNumber">Journalnummer</dt><dd class="journalNumber">2018-0850</dd><dt class="titleShort">Korttittel</dt><dd class="titleShort">Endr. i forskrift om endr. i forskrift om bokføring</dd><dt class="title">Tittel</dt><dd class="title">Forskrift om endring i forskrift om endring i forskrift om bokføring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. september 2018 med hjemmel i lov 19. november 2004 nr. 73 om bokføring (bokføringsloven) § 10a.</dd><dt class="refid">RefID</dt><dd class="refid">forskrift/2018-09-21-1351</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om endring i forskrift om bokføring<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-09-21-1351" id="dokument"><h1>Forskrift om endring i forskrift om endring i forskrift om bokføring</h1><section class="section" data-name="kapI" id="kapittel-1" data-lovdata-URL="LTI/forskrift/2018-09-21-1351/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2016 nr. 1752 om endring i forskrift om bokføring gjøres følgende endringer:</article> <article class="defaultP" margin-top="true">§ 5-3-1 bokstav o skal lyde:</article><article class="legalP" id="kapittel-1-ledd-2"><i>X-rapport:</i> sammenstilling av registreringer i kassasystemet siden forrige Z-rapport,</article> <article class="defaultP" margin-top="true">§ 5-3-1 ny bokstav p skal lyde:</article><article class="legalP" id="kapittel-1-ledd-3"><i>Integrert betalingsløsning:</i> løsninger hvor informasjon om salget, beløp mv. sendes fra kassasystemet til betalingsløsningen, betalingen registreres automatisk i kassasystemet og betalingsmiddelet er annet enn sedler og mynter.</article> <article class="defaultP" margin-top="true">§ 5-3-5 første ledd skal lyde:</article><article class="legalP" id="kapittel-1-ledd-4">Ved hvert salg skal det skrives ut en salgskvittering fra kassasystemet som skal fremlegges for kunden. Dette gjelder likevel ikke dersom det benyttes en integrert betalingsløsning i forbindelse med salget og kunden ikke ønsker kvittering. Dersom kassasystemet også brukes til å registrere kredittsalg som blir fakturert på et senere tidspunkt, skal det skrives ut en utleveringskvittering.</article> <article class="defaultP" margin-top="true">§ 5-3-12 første ledd skal lyde:</article><article class="legalP" id="kapittel-1-ledd-5">Kassasystemet skal kunne skrive salgsdokument (salgskvittering) for hvert salg og beløpet som registreres på kassasystemet med display skal være lett synlig for kunden med mindre det er vanskelig gjennomførbart.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-09-21-1351/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks.</article></section></main></body></html>