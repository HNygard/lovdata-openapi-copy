<!DOCTYPE html><html lang="no"><head><title>Forskrift om midlertidig endring i forskrift om gjødselvarer mv. av organisk opphav</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-08-31-1284</dd><dt class="dokid">DokumentID</dt><dd class="dokid">LTI/forskrift/2018-08-31-1284</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2018-08-31 - 2018-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-07-04-951</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§11</li></ul></dd><dt class="dateOfPublication">Kunngjort</dt><dd class="dateOfPublication">2018-08-31 14:30</dd><dt class="journalNumber">Journalnummer</dt><dd class="journalNumber">2018-0804</dd><dt class="titleShort">Korttittel</dt><dd class="titleShort">Midl. endring i forskrift om gjødselvarer mv. av organisk opphav</dd><dt class="title">Tittel</dt><dd class="title">Forskrift om midlertidig endring i forskrift om gjødselvarer mv. av organisk opphav</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 31. august 2018 med hjemmel i lov 12. mai 1995 nr. 23 om jord ( jordlova) § 3 og § 11 første ledd.</dd><dt class="refid">RefID</dt><dd class="refid">forskrift/2018-08-31-1284</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig endring i forskrift om gjødselvarer mv. av organisk opphav<ul class="tocSubUl"><li>I<ul class="tocSubUl"><li>§ 23. Spredetidspunkt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-08-31-1284" id="dokument"><h1>Forskrift om midlertidig endring i forskrift om gjødselvarer mv. av organisk opphav</h1><section class="section" data-name="kapI" id="kapittel-1" data-lovdata-URL="LTI/forskrift/2018-08-31-1284/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. juli 2003 nr. 951 om gjødselvarer mv. av organisk opphav gjøres følgende midlertidige endring:</article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Spredetidspunkt</span></span><article class="legalP" id="kapittel-1-foreslåttparagraf-1-ledd-1">Spredning av gjødselvarer av organisk opphav er kun tillatt i perioden 15. februar til 1. november. Det er ikke tillatt å spre gjødselvarer på snødekket eller frossen mark.</article><article class="legalP" id="kapittel-1-foreslåttparagraf-1-ledd-2">Spredning uten nedmolding/nedfelling på eng og annen grøde bør gjøres så tidlig i vekstsesongen at det er mulighet for betydelig gjenvekst som høstes eller beites, og skal gjøres senest innen 1. september, dersom ikke noe annet er bestemt iht. tredje ledd.</article><article class="legalP" id="kapittel-1-foreslåttparagraf-1-ledd-3">I fylkene Østfold, Akershus, Oslo, Hedmark, Oppland, Buskerud, Vestfold, Telemark og Agder-fylkene, samt kommunene Bjerkreim, Gjesdal, Strand, Sokndal, Eigersund og Lund kan gjødsel spres uten nedmolding/nedfelling innen 1. oktober 2018. Utenfor disse områdene kan kommunen på vilkår av at klimatiske forhold og vannkvaliteten i kommunens vassdrag tillater det, ved forskrift eller enkeltvedtak, tillate en senere frist for spredning uten nedmolding/nedfelling enn 1. september, men ikke senere enn 1. oktober.</article><article class="legalP" id="kapittel-1-foreslåttparagraf-1-ledd-4">Kommunen kan ved forskrift eller enkeltvedtak forby spredning av gjødselvarer som nevnt i 1. ledd i hele eller deler av perioden fra og med 1. september til 1. november i områder med alvorlig forurensning eller fare for alvorlig forurensning.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-08-31-1284/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks og gjelder til 1. oktober 2018. Fra 2. oktober 2018 tilbakeføres bestemmelsen slik den gjaldt forut for forskriftsendringen.</article></section></main></body></html>