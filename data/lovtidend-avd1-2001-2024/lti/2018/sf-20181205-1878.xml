<!DOCTYPE html><html lang="no"><head><title>Forskrift for gradene philosophiae doctor (ph.d.) og philosophiae doctor (ph.d.) i kunstnerisk utviklingsarbeid ved Norges teknisk–naturvitenskapelig universitet (NTNU)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-05-1878</dd><dt class="dokid">DokumentID</dt><dd class="dokid">LTI/forskrift/2018-12-05-1878</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-01-23-206</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-9</li><li>lov/2005-04-01-15/§4-13</li></ul></dd><dt class="dateOfPublication">Kunngjort</dt><dd class="dateOfPublication">2018-12-12 15:20</dd><dt class="journalNumber">Journalnummer</dt><dd class="journalNumber">2018-1134</dd><dt class="titleShort">Korttittel</dt><dd class="titleShort">Forskrift for gradene ph.d. og ph.d. i kunstnerisk utviklingsarbeid ved NTNU</dd><dt class="title">Tittel</dt><dd class="title">Forskrift for gradene philosophiae doctor (ph.d.) og philosophiae doctor (ph.d.) i kunstnerisk utviklingsarbeid ved Norges teknisk–naturvitenskapelig universitet (NTNU)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved NTNU 5. desember 2018 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-9 nr. 7 og § 4-13.</dd><dt class="refid">RefID</dt><dd class="refid">forskrift/2018-12-05-1878</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for gradene philosophiae doctor (ph.d.) og philosophiae doctor (ph.d.) i kunstnerisk utviklingsarbeid ved Norges teknisk–naturvitenskapelig universitet (NTNU)<ul class="tocSubUl"><li>Del I. Innledende bestemmelser<ul class="tocSubUl"><li>§ 1. Forskriftens virkeområde</li><li>§ 2. Begreper</li><li>§ 3. Omfang, innhold og målsetting for ph.d.-utdanningen</li><li>§ 3-1.</li><li>§ 3-2.</li><li>§ 3-3.</li><li>§ 3-4.</li><li>§ 4. Ansvaret for ph.d.-utdanningen</li><li>§ 5. Kvalitetssikring</li></ul></li><li>Del II. Opptak<ul class="tocSubUl"><li>§ 6. Opptak</li><li>§ 6-1. Vilkår for opptak</li><li>§ 6-2. Søknad</li><li>§ 6-3. Residensplikt</li><li>§ 6-4. Infrastruktur</li><li>§ 6-5. Opptaksvedtak</li><li>§ 7. Ph.d.-avtalen</li><li>§ 7-1. Avtalens parter</li><li>§ 7-2. Avtaleperiode</li><li>§ 7-3. Frivillig avslutning før avtalt tid</li><li>§ 7-4. Tvungen avslutning</li><li>§ 7-5. Tvungen avslutning ved fusk på eksamen eller prøver</li><li>§ 7-6. Tvungen avslutning ved uredelighet</li><li>§ 7-7. Oppsigelse og avskjed</li></ul></li><li>Del III. Gjennomføring<ul class="tocSubUl"><li>§ 8. Veiledning</li><li>§ 8-1. Oppnevning av veiledere</li><li>§ 8-2. Veiledningens innhold</li><li>§ 9. Opplæringsdel</li><li>§ 9-1. Formål, innhold og omfang</li><li>§ 9-2. Kandidatens rettigheter ved permisjon</li><li>§ 10. Rapportering</li><li>§ 10-1. Årlig rapportering</li><li>§ 10-2. Midtveisevaluering</li><li>§ 11. Krav til avhandlingen eller det kunstneriske doktorgradsarbeidet</li><li>§ 11-1. Krav til den vitenskapelige avhandlingen</li><li>§ 11-2. Krav til det kunstneriske doktorgradsarbeidet</li><li>§ 11-3. Fellesarbeid</li><li>§ 11-4. Arbeider som ikke godtas</li><li>§ 12. Meldeplikt om resultater som har potensial for næringsmessig utnyttelse</li></ul></li><li>Del IV. Fullføring<ul class="tocSubUl"><li>§ 13. Innlevering og søknad om bedømmelse</li><li>§ 13-1. Grunnlag for bedømmelse</li><li>§ 13-2. Søknad om bedømmelse av den vitenskapelige avhandlingen</li><li>§ 13-3. Søknad om bedømmelse av det kunstneriske doktorgradsarbeidet</li><li>§ 13-4. Behandling av søknaden</li><li>§ 14. Oppnevning av bedømmelseskomité</li><li>§ 15. Bedømmelseskomiteens arbeid</li><li>§ 15-1. Bedømmelse av den vitenskapelige avhandlingen</li><li>§ 15-2. Bedømmelse av det kunstneriske doktorgradsarbeidet</li><li>§ 15-3. Bedømmelseskomiteens innstilling</li><li>§ 15-4. Retting av formelle feil</li><li>§ 16. Behandling av bedømmelseskomiteens innstilling</li><li>§ 17. Søknad om ny bedømmelse</li><li>§ 18. Offentliggjøring</li><li>§ 18-1. Krav om offentliggjøring</li><li>§ 18-2. Tilgjengelighet</li><li>§ 19. Doktorgradsprøven</li><li>§ 19-1. Prøveforelesning eller annen prøve over oppgitt emne</li><li>§ 19-2. Offentlig forsvar (disputas)</li><li>§ 20. Godkjenning av doktorgradsprøven</li><li>§ 21. Kreering og vitnemål</li><li>§ 21-1. Kreering</li><li>§ 21-2. Vitnemål</li><li>§ 22. Vedlegg til vitnemål (Diploma Supplement)</li></ul></li><li>Del V. Klage, ikrafttredelse og overgangsbestemmelser<ul class="tocSubUl"><li>§ 23. Klage</li><li>§ 23-1. Klage over avslag på søknad om opptak, vedtak om opphør av studierett og avslag på søknad om godkjenning av elementer i opplæringsdelen</li><li>§ 23-2. Klage på sensur eller formelle feil ved eksamen i opplæringsdelen</li><li>§ 23-3. Klage over avslag på søknad om bedømmelse, ikke godkjent avhandling eller kunstnerisk doktorgradsarbeid, prøveforelesning eller annen prøve over oppgitt emne, eller forsvar</li><li>§ 24. Overgangsbestemmelser</li><li>§ 25. Fellesgrader og cotutelle-avtaler</li><li>§ 25-1. Fellesgrader og cotutelle-avtaler</li><li>§ 25-2. Fellesgrader</li><li>§ 25-3. Cotutelle-avtaler</li><li>§ 25-4. Krav ved fellesgrader og cotutelle</li><li>§ 26. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-05-1878" id="dokument"><h1>Forskrift for gradene philosophiae doctor (ph.d.) og philosophiae doctor (ph.d.) i kunstnerisk utviklingsarbeid ved Norges teknisk–naturvitenskapelig universitet (NTNU)</h1><section class="section" data-name="delI" id="kapittel-1" data-lovdata-URL="LTI/forskrift/2018-12-05-1878/KAPITTEL_1"><h2>Del I. Innledende bestemmelser</h2><article class="legalArticle" data-lovdata-URL="LTI/forskrift/2018-12-05-1878/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder all utdanning som fører frem til de to gradene philosophiae doctor (ph.d.) og philosophiae doctor (ph.d.) i kunstnerisk utviklingsarbeid. Forskriften gir regler om opptak til, gjennomføring og avslutning av ph.d.-utdanningen, herunder fellesgrader og cotutelle. Integrert ph.d.-utdanning er et spesielt tilrettelagt studieopplegg frem til graden ph.d. ved NTNU. Det er fastsatt enkelte særbestemmelser for dette utdanningsløpet i egen forskrift om integrert ph.d.-utdanning (2005).</article><article class="legalP" id="kapittel-1-paragraf-1-ledd-2">Forskrift om studier ved NTNU, vedtatt av styret 8. desember 2015, gjelder for eksamener i opplæringsdelen av ph.d.-programmene så langt dette ikke er i strid med ph.d.-forskriften.</article><article class="legalP" id="kapittel-1-paragraf-1-ledd-3">For andre bestemmelser som regulerer forhold knyttet til doktorgradene, vises det til lov om universiteter og høyskoler (UH-loven, 2005), Nasjonalt kvalifikasjonsrammeverk for livslang læring (NKR, 2011), forskrift om ansettelsesvilkår for stillinger som postdoktor, stipendiat, vitenskapelig assistent og spesialistkandidat (2006), forskrift om grader og yrkesutdanninger, beskyttet tittel og normert studietid ved universiteter og høyskoler (2005), Kunnskapsdepartementets forskrift om kvalitetssikring og kvalitetsutvikling i høyere utdanning og fagskoleutdanning (2010), NOKUTs forskrift om tilsyn med utdanningskvaliteten i høyere utdanning (2017), lov om organisering av forskningsetisk arbeid (2017) og European Charter for Researchers &amp; Code of Conduct for the Recruitment of Researchers (2005) og NTNUs forskrift om stipendiaters pliktarbeid (2009).</article></article><article class="legalArticle" data-lovdata-URL="LTI/forskrift/2018-12-05-1878/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Begreper</span></h3><article class="legalP" id="kapittel-1-paragraf-2-ledd-1">De to gradene omtales heretter samlet som <i>doktorgradene</i> eller hver for seg som <i>vitenskapelig ph.d.</i> og <i>kunstnerisk ph.d.</i></article><article class="legalP" id="kapittel-1-paragraf-2-ledd-2">Begrepet <i>doktorgradsarbeidet</i> benyttes for begge grader om resultatene av det arbeidet kandidaten gjør innenfor avtalt periode mellom oppstart og avslutning, opplæringsdelen <i>ikke</i> medregnet.</article><article class="legalP" id="kapittel-1-paragraf-2-ledd-3">Begrepet <i>vitenskapelig avhandling</i> eller <i>avhandlingen</i> betegner resultatet av det vitenskapelige doktorgradsarbeidet, jf. § 11-1.</article><article class="legalP" id="kapittel-1-paragraf-2-ledd-4">Begrepet <i>kunstnerisk doktorgradsarbeid</i> omfatter både det utøvende eller det skapende kunstneriske resultatet og <i>materialet som dokumenterer kritisk refleksjon</i>, som også omtales som <i>refleksjonsdelen</i>, jf. § 11-2.</article><article class="legalP" id="kapittel-1-paragraf-2-ledd-5">Betegnelsen <i>kunstnerisk resultat</i> omfatter bare det utøvende eller skapende kunstneriske resultatet.</article></article><article class="legalArticle" data-lovdata-URL="LTI/forskrift/2018-12-05-1878/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Omfang, innhold og målsetting for ph.d.-utdanningen</span></h3></article><article class="legalArticle" data-lovdata-URL="LTI/forskrift/2018-12-05-1878/§3-1" data-name="§3-1" id="kapittel-1-paragraf-4"><h3 class="legalArticleHeader"><span class="legalArticleValue">§ 3-1</span>.</h3><article class="legalP" id="kapittel-1-paragraf-4-ledd-1">Ph.d.-utdanningen skal kvalifisere for vitenskapelig forskning eller kunstnerisk utviklingsarbeid av høy internasjonal standard og for annet arbeid i samfunnet hvor det stilles store krav til vitenskapelig eller kunstnerisk innsikt og kompetanse, i samsvar med god akademisk skikk og fag- og forskningsetiske standarder. Ph.d.-utdanningen skal gi kandidaten kunnskap, ferdigheter og kompetanse i tråd med det nasjonale kvalifikasjonsrammeverket. Den skal bidra til internasjonalisering av forskning og kunstnerisk utviklingsarbeid, fagmiljø og kandidaten selv.</article><article class="legalP" id="kapittel-1-paragraf-4-ledd-2">Ph.d.-utdanningen er normert til tre (3) års fulltidsstudier og inkluderer en opplæringsdel av minimum 30 studiepoengs omfang.</article><article class="legalP" id="kapittel-1-paragraf-4-ledd-3">Ph.d.-utdanningenes viktigste komponent er et selvstendig arbeid innen forskning eller kunstnerisk utviklingsarbeid som gjennomføres under aktiv veiledning.</article></article><article class="legalArticle" data-lovdata-URL="LTI/forskrift/2018-12-05-1878/§3-2" data-name="§3-2" id="kapittel-1-paragraf-5"><h3 class="legalArticleHeader"><span class="legalArticleValue">§ 3-2</span>.</h3><article class="legalP" id="kapittel-1-paragraf-5-ledd-1">Der kravene til henholdsvis vitenskapelig ph.d. og kunstnerisk ph.d. er forskjellige, vil dette bli presisert. Det gjelder særlig vilkår for opptak (jf. § 6-1), krav til doktorgradsarbeidet, jf. § 11-1 og § 11-2, elementer i doktorgradsprøven (jf. § 19) og prosedyrer for bedømmelse, jf. hele § 13 og § 15, samt forhold som følger av disse.</article></article><article class="legalArticle" data-lovdata-URL="LTI/forskrift/2018-12-05-1878/§3-3" data-name="§3-3" id="kapittel-1-paragraf-6"><h3 class="legalArticleHeader"><span class="legalArticleValue">§ 3-3</span>.</h3><article class="legalP" id="kapittel-1-paragraf-6-ledd-1">Den vitenskapelige doktorgraden tildeles på grunnlag av<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">godkjent vitenskapelig avhandling, jf. § 11-1</article></article></li><li data-li-identifier="-" data-name="-"><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">godkjent gjennomføring av opplæringsdelen</article></article></li><li data-li-identifier="-" data-name="-"><article class="listArticle" id="kapittel-1-paragraf-6-ledd-1-punkt-3"><article class="legalP" id="kapittel-1-paragraf-6-ledd-1-punkt-3-ledd-1">godkjent prøveforelesning over oppgitt emne</article></article></li><li data-li-identifier="-" data-name="-"><article class="listArticle" id="kapittel-1-paragraf-6-ledd-1-punkt-4"><article class="legalP" id="kapittel-1-paragraf-6-ledd-1-punkt-4-ledd-1">godkjent offentlig forsvar av den vitenskapelige avhandlingen (disputas).</article></article></li></ul></article></article><article class="legalArticle" data-lovdata-URL="LTI/forskrift/2018-12-05-1878/§3-4" data-name="§3-4" id="kapittel-1-paragraf-7"><h3 class="legalArticleHeader"><span class="legalArticleValue">§ 3-4</span>.</h3><article class="legalP" id="kapittel-1-paragraf-7-ledd-1">Den kunstneriske doktorgraden tildeles på grunnlag av<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-7-ledd-1-punkt-1"><article class="legalP" id="kapittel-1-paragraf-7-ledd-1-punkt-1-ledd-1">godkjent kunstnerisk resultat, jf. § 11-2</article></article></li><li data-li-identifier="-" data-name="-"><article class="listArticle" id="kapittel-1-paragraf-7-ledd-1-punkt-2"><article class="legalP" id="kapittel-1-paragraf-7-ledd-1-punkt-2-ledd-1">godkjent refleksjonsdel, jf. § 11-2</article></article></li><li data-li-identifier="-" data-name="-"><article class="listArticle" id="kapittel-1-paragraf-7-ledd-1-punkt-3"><article class="legalP" id="kapittel-1-paragraf-7-ledd-1-punkt-3-ledd-1">godkjent gjennomføring av opplæringsdelen</article></article></li><li data-li-identifier="-" data-name="-"><article class="listArticle" id="kapittel-1-paragraf-7-ledd-1-punkt-4"><article class="legalP" id="kapittel-1-paragraf-7-ledd-1-punkt-4-ledd-1">godkjent prøve over oppgitt emne</article></article></li><li data-li-identifier="-" data-name="-"><article class="listArticle" id="kapittel-1-paragraf-7-ledd-1-punkt-5"><article class="legalP" id="kapittel-1-paragraf-7-ledd-1-punkt-5-ledd-1">godkjent offentlig forsvar av det kunstneriske doktorgradsarbeidet (disputas).</article></article></li></ul></article></article><article class="legalArticle" data-lovdata-URL="LTI/forskrift/2018-12-05-1878/§4" data-name="§4" id="kapittel-1-paragraf-8"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ansvaret for ph.d.-utdanningen</span></h3><article class="legalP" id="kapittel-1-paragraf-8-ledd-1">NTNUs styre har det overordnede ansvaret for ph.d.-utdanningen. Utdanningen organiseres i programmer som forvaltes av fakultetene.</article><article class="legalP" id="kapittel-1-paragraf-8-ledd-2">Rektor oppretter ph.d.-programmer etter forslag fra fakultetene og fastsetter samtidig hvilket fakultet som skal forvalte programmet (vertsfakultetet). Ph.d.-programmer kan opprettes i samarbeid mellom flere fakulteter og med nasjonale eller internasjonale forskningsinstitusjoner.</article><article class="legalP" id="kapittel-1-paragraf-8-ledd-3">Programråd for ph.d.-program opprettes av vertsfakultet. Når et ph.d.-program opprettes i samarbeid mellom flere fakulteter, skal det oppnevnes et programråd med representanter for de fakultetene som deltar. Programrådet gir anbefaling om opptak av kandidater, godkjenning av utdanning, studieplan og emnebeskrivelser.</article><article class="legalP" id="kapittel-1-paragraf-8-ledd-4">Fakultetet som forvalter ph.d.-programmet vedtar studieplanen og emnebeskrivelsene.</article></article><article class="legalArticle" data-lovdata-URL="LTI/forskrift/2018-12-05-1878/§5" data-name="§5" id="kapittel-1-paragraf-9"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kvalitetssikring</span></h3><article class="legalP" id="kapittel-1-paragraf-9-ledd-1">Ph.d.-utdanningen omfattes av NTNUs kvalitetssystem. NTNUs felles standard for doktorgradsutdanning skal ligge til grunn for fakultetets kvalitetssikring.</article></article></section><section class="section" data-name="delII" id="kapittel-2" data-lovdata-URL="LTI/forskrift/2018-12-05-1878/KAPITTEL_2"><h2>Del II. Opptak</h2><article class="legalArticle" data-lovdata-URL="LTI/forskrift/2018-12-05-1878/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptak</span></h3></article><article class="legalArticle" data-lovdata-URL="LTI/forskrift/2018-12-05-1878/§6-1" data-name="§6-1" id="kapittel-2-paragraf-2"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vilkår for opptak</span></h3><article class="legalP" id="kapittel-2-paragraf-2-ledd-1">For opptak til ph.d.-utdanningen må søkeren normalt ha en mastergrad, jamfør beskrivelsene i kvalifikasjonsrammeverket. Fakultetet kan etter særskilt vurdering godkjenne annen likeverdig utdanning som grunnlag for opptak. For kunstnerisk ph.d. kan også tilsvarende kunstnerisk kompetanse vurderes. Norsk erfaringsbasert mastergrad (90 studiepoeng) alene gir ikke grunnlag for opptak.</article><article class="legalP" id="kapittel-2-paragraf-2-ledd-2">Fakultetet kan stille ytterligere krav til kvalifikasjoner etter kriterier som er åpent tilgjengelig og i tråd med NTNUs rekrutteringspolitikk og faglige profil.</article><article class="legalP" id="kapittel-2-paragraf-2-ledd-3">Søkeren skal ha en sterk faglig bakgrunn fra sitt tidligere studium, og ha en veid gjennomsnittskarakter de siste to år av mastergradstudiet eller tilsvarende utdanning som er lik B eller bedre sammenholdt med NTNUs karakterskala. Søkere uten bokstavkarakterer fra tidligere studium skal ha et like godt faglig grunnlag. Søkere med svakere karakterbakgrunn vil kunne bli opptatt dersom det dokumenteres at kandidaten er særskilt egnet til en ph.d.-utdanning.</article></article><article class="legalArticle" data-lovdata-URL="LTI/forskrift/2018-12-05-1878/§6-2" data-name="§6-2" id="kapittel-2-paragraf-3"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Søknad</span></h3><article class="legalP" id="kapittel-2-paragraf-3-ledd-1">NTNU fastsetter søknadsskjema. Søknaden sendes gjennom instituttet til fakultetet og skal normalt inneholde:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">dokumentasjon av den utdanning som skal ligge til grunn for opptaket</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">prosjektbeskrivelse som omfatter faglig redegjørelse for prosjektet og plan for fremdrift</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">dokumentasjon av finansiering</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">dokumentasjon av spesielle behov for faglige og materielle ressurser</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-5"><article class="legalP" id="kapittel-2-paragraf-3-ledd-1-punkt-5-ledd-1">planer for opphold ved annen institusjon</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-6"><article class="legalP" id="kapittel-2-paragraf-3-ledd-1-punkt-6-ledd-1">plan for faglig formidling</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-7"><article class="legalP" id="kapittel-2-paragraf-3-ledd-1-punkt-7-ledd-1">opplysninger om eventuelle immaterialrettslige restriksjoner for å beskytte andres rettigheter</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-8"><article class="legalP" id="kapittel-2-paragraf-3-ledd-1-punkt-8-ledd-1">plan for opplæringsdelen</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-9"><article class="legalP" id="kapittel-2-paragraf-3-ledd-1-punkt-9-ledd-1">forslag på hoved- og medveiledere, samt angivelse av tilknytning til aktivt fagmiljø for forskning eller kunstnerisk utviklingsarbeid</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-10"><article class="legalP" id="kapittel-2-paragraf-3-ledd-1-punkt-10-ledd-1">redegjørelse for eventuelle rettslige og etiske problemstillinger som prosjektet reiser og hvordan disse kan avklares. Det skal fremgå av søknaden om prosjektet er avhengig av tillatelse fra forskningsetiske komiteer eller andre myndigheter eller fra private (informanter, pasienter, foreldre etc.). Slike tillatelser skal om mulig være innhentet og legges ved søknaden.</article></article></li></ul></article><article class="legalP" id="kapittel-2-paragraf-3-ledd-2">Fakultetet kan fastsette krav til ytterligere dokumentasjon.</article><article class="legalP" id="kapittel-2-paragraf-3-ledd-3">Det skal normalt søkes om opptak til ph.d.-utdanning innen tre (3) måneder etter oppstart av det forskningsprosjektet som skal lede frem til ph.d.-graden. Dersom det gjenstår mindre enn ett (1) års fulltidsarbeid med forskningsprosjektet ved søknadstidspunkt, skal søknaden avvises, jf. § 6-5. Det gjelder egne regler for søkere som har bakgrunn fra forskerlinjer og tilsvarende studieordninger.</article><article class="legalP" id="kapittel-2-paragraf-3-ledd-4">Kandidat og hovedveileder skal sammen så snart som mulig gå gjennom prosjektbeskrivelsen og vurdere eventuelle behov for justeringer. Fullstendig prosjektbeskrivelse skal normalt foreligge senest innen tre (3) måneder etter opptak, og gjøre rede for tema, problemstillinger, teori og metode samt vurdere risiko ved prosjektet.</article></article><article class="legalArticle" data-lovdata-URL="LTI/forskrift/2018-12-05-1878/§6-3" data-name="§6-3" id="kapittel-2-paragraf-4"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Residensplikt</span></h3><article class="legalP" id="kapittel-2-paragraf-4-ledd-1">Kandidater med ekstern finansiering eller arbeidsplass må ha et opphold i et godt og relevant fagmiljø ved NTNU på til sammen ett år eller mer av ph.d.-utdanningen. I spesielle tilfeller kan kravet om residensplikt reduseres, men den foreslåtte ordningen må ivareta kravene til veiledning og høy kvalitet i fagmiljøet, samt NTNUs ønske om at kandidaten skal bidra til institusjonens faglige utvikling og miljø. Uttalelse fra hovedveileder og institutt skal følge søknad om redusert residensplikt. Fakultetet avgjør søknaden.</article></article><article class="legalArticle" data-lovdata-URL="LTI/forskrift/2018-12-05-1878/§6-4" data-name="§6-4" id="kapittel-2-paragraf-5"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Infrastruktur</span></h3><article class="legalP" id="kapittel-2-paragraf-5-ledd-1">Kandidaten skal ha til disposisjon nødvendig infrastruktur for gjennomføring av doktorgradsarbeidet. Avgjørelsen av hva som anses som nødvendig infrastruktur for gjennomføring, tas av fakultetet. For kandidater med ekstern finansiering eller arbeidsplass inngås det avtale mellom fakultet og ekstern part i forbindelse med det enkelte prosjekt. Slik avtale skal som hovedregel foreligge på det tidspunkt opptaksvedtaket for den aktuelle kandidaten fattes.</article></article><article class="legalArticle" data-lovdata-URL="LTI/forskrift/2018-12-05-1878/§6-5" data-name="§6-5" id="kapittel-2-paragraf-6"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Opptaksvedtak</span></h3><article class="legalP" id="kapittel-2-paragraf-6-ledd-1">Vedtak om opptak gjøres av fakultetet selv og baseres på en samlet vurdering av søknaden. Fakultetet kan fastsette kriterier for rangering mellom kvalifiserte søkere og begrensning av opptak når antallet søkere overstiger kapasiteten.</article><article class="legalP" id="kapittel-2-paragraf-6-ledd-2">I vedtaket skal hoved- og medveiledere oppnevnes, ansvaret for håndtering av andre behov som er skissert i søknaden plasseres, og avtaleperioden fastsettes med startdato og sluttdato. Startdato settes lik startdato for finansiering. Eventuell forlengelse av avtaleperioden må relateres til rettighet som arbeidstaker og avklares spesielt i forhold til kandidatens finansieringsgrunnlag.</article><article class="legalP" id="kapittel-2-paragraf-6-ledd-3">Opptak skal nektes om:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-6-ledd-3-punkt-1"><article class="legalP" id="kapittel-2-paragraf-6-ledd-3-punkt-1-ledd-1">avtaler med ekstern tredjepart er til hinder for offentliggjøring og offentlig forsvar av doktorgradsarbeidet,</article></article></li><li data-li-identifier="-" data-name="-"><article class="listArticle" id="kapittel-2-paragraf-6-ledd-3-punkt-2"><article class="legalP" id="kapittel-2-paragraf-6-ledd-3-punkt-2-ledd-1">de immaterialrettslige avtaler som er inngått er så urimelige at institusjonen ikke bør medvirke i prosjektet</article></article></li><li data-li-identifier="-" data-name="-"><article class="listArticle" id="kapittel-2-paragraf-6-ledd-3-punkt-3"><article class="legalP" id="kapittel-2-paragraf-6-ledd-3-punkt-3-ledd-1">søkeren ikke vil kunne oppfylle kravet om at minimum ett år av prosjektet skal gjennomføres etter at vedkommende er tatt opp til ph.d.-utdanningen, jf. § 6-2.</article></article></li></ul></article></article><article class="legalArticle" data-lovdata-URL="LTI/forskrift/2018-12-05-1878/§7" data-name="§7" id="kapittel-2-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ph.d.-avtalen</span></h3></article><article class="legalArticle" data-lovdata-URL="LTI/forskrift/2018-12-05-1878/§7-1" data-name="§7-1" id="kapittel-2-paragraf-8"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Avtalens parter</span></h3><article class="legalP" id="kapittel-2-paragraf-8-ledd-1">Opptak til NTNUs ph.d.-utdanning formaliseres ved at skriftlig avtale underskrives av ph.d.-kandidat, veiledere og det fakultet kandidaten er tatt opp ved. Avtalen regulerer partenes rettigheter og plikter i opptaksperioden. Den skal sikre at kandidaten deltar regelmessig og bidrar aktivt i fagmiljøet og legge til rette for at ph.d.-utdanningen skal kunne gjennomføres til avtalt tid. NTNU fastsetter avtaleskjema.</article><article class="legalP" id="kapittel-2-paragraf-8-ledd-2">For ph.d.-kandidater med finansiering fra, tilsetting hos eller andre bidrag fra en ekstern part, skal det, i tråd med fastsatte retningslinjer, inngås egen avtale mellom kandidaten, institusjonen og den eksterne part.</article><article class="legalP" id="kapittel-2-paragraf-8-ledd-3">I tilfeller der ph.d.-kandidaten skal ha tilknytning til utenlandske institusjoner, må NTNUs retningslinjer for slikt samarbeid følges, og egne avtaler inngås. Slike avtaler skal normalt foreligge sammen med ph.d.-avtalen.</article></article><article class="legalArticle" data-lovdata-URL="LTI/forskrift/2018-12-05-1878/§7-2" data-name="§7-2" id="kapittel-2-paragraf-9"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Avtaleperiode</span></h3><article class="legalP" id="kapittel-2-paragraf-9-ledd-1">Ph.d.-utdanningen er normert til tre (3) års fulltidsstudier. Ved pliktarbeid og lovhjemlede avbrudd forlenges avtaleperioden tilsvarende.</article><article class="legalP" id="kapittel-2-paragraf-9-ledd-2">Etter avtaleperiodens utløp opphører partenes rettigheter og plikter i henhold til ph.d.-avtalen, slik at ph.d.-kandidaten kan miste sin rett til veiledning, kursdeltakelse og tilgang til institusjonens infrastruktur.</article><article class="legalP" id="kapittel-2-paragraf-9-ledd-3">Fakultetet kan forlenge avtaleperioden etter begrunnet søknad. Ved innvilget forlengelse kan fakultetet sette ytterligere betingelser.</article><article class="legalP" id="kapittel-2-paragraf-9-ledd-4">Maksimal studietid er seks (6) år fra starttidspunkt til innlevering av doktorgradsarbeidet til bedømmelse. Pliktarbeid og lovhjemlede avbrudd medregnes ikke i de 6 årene. Kandidaten mister retten til å disputere hvis maksimal studietid overskrides. Vedtak om at maksimal studietid er overskredet, treffes av fakultetet selv. Kandidaten kan søke om å få doktorgradsarbeidet bedømt for ph.d. -graden etter at maksimal studietid er overskredet. Fakultetet avgjør om søknaden skal innvilges.</article></article><article class="legalArticle" data-lovdata-URL="LTI/forskrift/2018-12-05-1878/§7-3" data-name="§7-3" id="kapittel-2-paragraf-10"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Frivillig avslutning før avtalt tid</span></h3><article class="legalP" id="kapittel-2-paragraf-10-ledd-1">Kandidaten og fakultetet kan avtale at ph.d.-utdanningen avbrytes før avtalt tid. Ved slik avslutning av ph.d.-utdanningen skal det fastsettes skriftlig hvordan forhold knyttet til tilsetting, finansiering, rettigheter til resultater mv. skal ordnes.</article><article class="legalP" id="kapittel-2-paragraf-10-ledd-2">Ved frivillig avslutning som skyldes kandidatens ønske om å skifte prosjekt eller overgang til annet program, skal kandidaten søke nytt opptak på grunnlag av det nye prosjektet. Eventuell ekstern finansieringskilde må godkjenne skifte av prosjekt.</article></article><article class="legalArticle" data-lovdata-URL="LTI/forskrift/2018-12-05-1878/§7-4" data-name="§7-4" id="kapittel-2-paragraf-11"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Tvungen avslutning</span></h3><article class="legalP" id="kapittel-2-paragraf-11-ledd-1">Fakultet selv kan vedta tvungen avslutning av ph.d.-utdanningen før avtalt tid. Slik avslutning kan besluttes hvis ett eller flere av følgende forhold foreligger:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-11-ledd-1-punkt-1"><article class="legalP" id="kapittel-2-paragraf-11-ledd-1-punkt-1-ledd-1">Vesentlig forsinkelse i gjennomføringen av opplæringsdelen, grunnet forhold som kandidaten selv rår over.</article></article></li><li data-li-identifier="-" data-name="-"><article class="listArticle" id="kapittel-2-paragraf-11-ledd-1-punkt-2"><article class="legalP" id="kapittel-2-paragraf-11-ledd-1-punkt-2-ledd-1">Gjentatte eller vesentlige brudd fra kandidatens side på informasjons-, oppfølgings- eller rapporteringsplikt, herunder unnlatt innsendelse av fremdriftsrapport, jf. § 10.</article></article></li><li data-li-identifier="-" data-name="-"><article class="listArticle" id="kapittel-2-paragraf-11-ledd-1-punkt-3"><article class="legalP" id="kapittel-2-paragraf-11-ledd-1-punkt-3-ledd-1">Forsinkelse i fremdriften av forskningsprosjektet som er av en slik art at det skaper begrunnet tvil om kandidaten vil kunne fullføre prosjektet innenfor avtalt tid. For å danne grunnlag for tvungen avslutning må forsinkelsen skyldes forhold som kandidaten selv rår over.</article></article></li><li data-li-identifier="-" data-name="-"><article class="listArticle" id="kapittel-2-paragraf-11-ledd-1-punkt-4"><article class="legalP" id="kapittel-2-paragraf-11-ledd-1-punkt-4-ledd-1">Opptreden fra en kandidat som bryter med den tillit som må foreligge mellom universitetet og en kandidat under gjennomføringen, herunder straffbare forhold knyttet til gjennomføringen av ph.d.-utdanningen.</article></article></li></ul></article></article><article class="legalArticle" data-lovdata-URL="LTI/forskrift/2018-12-05-1878/§7-5" data-name="§7-5" id="kapittel-2-paragraf-12"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Tvungen avslutning ved fusk på eksamen eller prøver</span></h3><article class="legalP" id="kapittel-2-paragraf-12-ledd-1">Ved fusk på eksamener eller prøver underveis i utdanningen, kan institusjonen vedta annullering, jf. UH-loven § 4-7. Dersom forholdet er så alvorlig at det er å anse som uredelighet, jf. samme lov § 4-13 (1) og forskningsetikkloven § 8, andre ledd, kan institusjonen vedta tvungen avslutning, jf. § 7-6 nedenfor.</article><article class="legalP" id="kapittel-2-paragraf-12-ledd-2">Vedtak etter første setning fattes av NTNUs klagenemnd. Klager behandles av Felles klagenemnd for studentsaker, jf. UH-loven § 5-1 og forskrift til denne.</article></article><article class="legalArticle" data-lovdata-URL="LTI/forskrift/2018-12-05-1878/§7-6" data-name="§7-6" id="kapittel-2-paragraf-13"><h3 class="legalArticleHeader"><span class="legalArticleValue">§ 7-6</span>. <span class="legalArticleTitle">Tvungen avslutning ved uredelighet</span></h3><article class="legalP" id="kapittel-2-paragraf-13-ledd-1">Dersom en kandidat gjør seg skyldig i uredelighet, jf. UH-loven § 4-13 (1) og forskningsetikkloven § 8, andre ledd, kan institusjonen vedta tvungen avslutning.</article><article class="legalP" id="kapittel-2-paragraf-13-ledd-2">Vedtak om tvungen avslutning på grunn av uredelighet fattes av fakultetet. Klage over slikt vedtak behandles av departementet eller særskilt klagenemnd oppnevnt av departementet.</article></article><article class="legalArticle" data-lovdata-URL="LTI/forskrift/2018-12-05-1878/§7-7" data-name="§7-7" id="kapittel-2-paragraf-14"><h3 class="legalArticleHeader"><span class="legalArticleValue">§ 7-7</span>. <span class="legalArticleTitle">Oppsigelse og avskjed</span></h3><article class="legalP" id="kapittel-2-paragraf-14-ledd-1">En kandidat kan sies opp fra sin stilling som stipendiat når det er saklig grunn i virksomhetens eller kandidatens forhold, jf. statsansatteloven § 19 og § 20, eller avskjediges i henhold til § 26.</article><article class="legalP" id="kapittel-2-paragraf-14-ledd-2">Fakultetet kan vedta tvungen avslutning av studieretten dersom kandidaten er blitt sagt opp eller avskjediget.</article></article></section><section class="section" data-name="delIII" id="kapittel-3" data-lovdata-URL="LTI/forskrift/2018-12-05-1878/KAPITTEL_3"><h2>Del III. Gjennomføring</h2><article class="legalArticle" data-lovdata-URL="LTI/forskrift/2018-12-05-1878/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Veiledning</span></h3><article class="legalP" id="kapittel-3-paragraf-1-ledd-1">Arbeidet med doktorgradsprosjektet skal foregå under individuell veiledning. Fakultet, institutt og veiledere skal sammen sikre at ph.d.-kandidaten deltar i et fagmiljø med aktiv forskning eller kunstnerisk utviklingsarbeid.</article></article><article class="legalArticle" data-lovdata-URL="LTI/forskrift/2018-12-05-1878/§8-1" data-name="§8-1" id="kapittel-3-paragraf-2"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Oppnevning av veiledere</span></h3><article class="legalP" id="kapittel-3-paragraf-2-ledd-1">Fakultetet selv oppnevner veiledere. Ph.d.-kandidaten skal som hovedregel ha minst to veiledere, der én oppnevnes som hovedveileder.</article><article class="legalP" id="kapittel-3-paragraf-2-ledd-2">Hovedveilederen har det faglige hovedansvaret for kandidaten. Dersom fakultetet oppnevner ekstern hovedveileder, skal det oppnevnes medveileder som er vitenskapelig eller kunstnerisk ansatt ved NTNU.</article><article class="legalP" id="kapittel-3-paragraf-2-ledd-3">Medveiledere er fagpersoner som gir veiledning og som deler det faglige ansvaret for kandidaten med hovedveileder.</article><article class="legalP" id="kapittel-3-paragraf-2-ledd-4">Habilitetsreglene i forvaltningslovens andre kapittel «Om ugildhet» (§ 6–§ 10) gjelder for veilederne og oppnevnte støtteveiledere.</article><article class="legalP" id="kapittel-3-paragraf-2-ledd-5">Alle veiledere skal ha doktorgrad eller tilsvarende kompetanse innenfor fagfeltet og være aktive innen sitt fagfelt. Minst én av de oppnevnte veilederne skal ha tidligere erfaring fra ph.d.-veiledning, normalt frem til fullført doktorgrad.</article><article class="legalP" id="kapittel-3-paragraf-2-ledd-6">Fakultetet kan i tillegg oppnevne en eller flere støtteveiledere som ikke fyller de formelle kompetansekravene til veiledere, men som innehar en konkret kompetanse som er avgjørende for gjennomføringen av prosjektet. Kompetanse og relevans må spesifiseres i søknad om oppnevning.</article><article class="legalP" id="kapittel-3-paragraf-2-ledd-7">Ph.d.-kandidat og veileder kan be fakultetet om å oppnevne en annen veileder for kandidaten. Veileder kan ikke fratre før ny veileder er oppnevnt. Tvister om veileders og kandidats faglige rettigheter og plikter kan bringes inn av partene til behandling og avgjørelse ved fakultetet.</article></article><article class="legalArticle" data-lovdata-URL="LTI/forskrift/2018-12-05-1878/§8-2" data-name="§8-2" id="kapittel-3-paragraf-3"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Veiledningens innhold</span></h3><article class="legalP" id="kapittel-3-paragraf-3-ledd-1">Veiledere skal gi råd om formulering og avgrensing av tema og problemstillinger, drøfte og vurdere metoder og resultater, drøfte opplegg, gjennomføring, dokumentasjons- og fremstillingsformer, og bidra til orientering i den aktuelle faglige diskursen. Kandidaten skal ha veiledning i fag- og forskningsetiske spørsmål knyttet til doktorgradsarbeidet.</article><article class="legalP" id="kapittel-3-paragraf-3-ledd-2">Kandidat og veiledere skal ha jevnlig kontakt. Kontakthyppigheten skal fremgå av den årlige fremdriftsrapporteringen, jf. § 10-1.</article><article class="legalP" id="kapittel-3-paragraf-3-ledd-3">Kandidat og veiledere har en gjensidig plikt til å holde hverandre orientert om fremdriften i arbeidet og vurdere den i forhold til prosjektbeskrivelsen.</article><article class="legalP" id="kapittel-3-paragraf-3-ledd-4">Veilederne plikter å følge opp faglige forhold som kan medføre forsinket gjennomføring av ph.d.-utdanningen, slik at denne kan fullføres innenfor normert tid.</article></article><article class="legalArticle" data-lovdata-URL="LTI/forskrift/2018-12-05-1878/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Opplæringsdel</span></h3></article><article class="legalArticle" data-lovdata-URL="LTI/forskrift/2018-12-05-1878/§9-1" data-name="§9-1" id="kapittel-3-paragraf-5"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Formål, innhold og omfang</span></h3><article class="legalP" id="kapittel-3-paragraf-5-ledd-1">Ph.d.-utdanningen skal være lagt opp slik at den skal kunne fullføres innenfor normert tidsramme.</article><article class="legalP" id="kapittel-3-paragraf-5-ledd-2">Fakultetet har ansvar for at opplæringsdelen, sammen med prosjektet, gir utdanning på høyt faglig nivå i henhold til internasjonal standard. Opplæringen skal blant annet gi trening i faglig formidling og innføring i fag- og forskningsetikk, vitenskapsteori og metode. Opplæringen skal sammen med doktorgradsarbeidet bidra til oppnåelse av forventet læringsutbytte i henhold til det nasjonale kvalifikasjonsrammeverket.</article><article class="legalP" id="kapittel-3-paragraf-5-ledd-3">Opplæringsdelen skal tilsvare minst 30 studiepoeng, hvorav minst 20 studiepoeng som hovedregel skal avlegges etter opptak. Minst 20 studiepoeng skal bestå av studieplanfestede emner på ph.d.-nivå. For at et masteremne skal kunne inngå i opplæringsdelen, kreves et nivå som tilsvarer karakteren B eller bedre sammenholdt med NTNUs karakterskala.</article><article class="legalP" id="kapittel-3-paragraf-5-ledd-4">Elementer som skal inngå i opplæringsdelen, kan ikke være eldre enn to (2) år ved opptaksdato. Unntak kan innvilges dersom særlige faglige grunner taler for det. For ph.d.-kandidater med bakgrunn fra forskerlinjer gjelder egne regler.</article><article class="legalP" id="kapittel-3-paragraf-5-ledd-5">Fakultetet selv fastsetter hvilke elementer som kan og skal inngå i opplæringsdelen, krav til dokumentasjon og kriterier for bestått prøve ved eksamener. Dersom NTNU ikke selv arrangerer hele opplæringsdelen, skal fakultetet legge forholdene til rette for at kandidaten får tilsvarende opplæring ved andre institusjoner.</article><article class="legalP" id="kapittel-3-paragraf-5-ledd-6">Kurs på doktorgradsnivå ved annen institusjon skal godkjennes når de fyller de faglige kravene i opplæringsdelen, i samsvar med reglene i lov om universiteter og høyskoler, § 3-5.</article><article class="legalP" id="kapittel-3-paragraf-5-ledd-7">Som ledd i ph.d.-utdanningen skal ph.d.-kandidaten få veiledning om fremtidige yrkesmuligheter i og utenfor akademia, herunder bevisstgjøring om den kompetansen som kandidaten har oppnådd gjennom doktorgradsarbeidet.</article></article><article class="legalArticle" data-lovdata-URL="LTI/forskrift/2018-12-05-1878/§9-2" data-name="§9-2" id="kapittel-3-paragraf-6"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Kandidatens rettigheter ved permisjon</span></h3><article class="legalP" id="kapittel-3-paragraf-6-ledd-1">Ph.d.-kandidater som har foreldrepermisjon fra ph.d.-utdanningen, kan likevel følge undervisning og avlegge eksamener i emner og kurs som skal inngå som en del av kandidatens opplæringsdel under permisjonstiden, i tråd med lov om folketrygd (folketrygdloven), kapittel 14, § 14-10, fjerde ledd, og NAVs rundskriv til § 14-10, fjerde ledd av 18. desember 2006.</article></article><article class="legalArticle" data-lovdata-URL="LTI/forskrift/2018-12-05-1878/§10" data-name="§10" id="kapittel-3-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Rapportering</span></h3></article><article class="legalArticle" data-lovdata-URL="LTI/forskrift/2018-12-05-1878/§10-1" data-name="§10-1" id="kapittel-3-paragraf-8"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Årlig rapportering</span></h3><article class="legalP" id="kapittel-3-paragraf-8-ledd-1">I avtaleperioden skal ph.d.-kandidaten årlig rapportere til fakultetet om fremdriften i ph.d.-utdanningen. Veilederne rapporter årlig til fakultetet. Rapportene leveres på fastsatt skjema og skal behandles konfidensielt når opplysningene tilsier det.</article><article class="legalP" id="kapittel-3-paragraf-8-ledd-2">Kandidat og veileder har et likeverdig ansvar for rapportering. Manglende eller mangelfull fremdriftsrapportering fra kandidaten kan medføre tvungen avslutning av forskerutdanningen før avtaleperiodens utløp, jf. § 7-4. Veiledere som unnlater å følge opp rapporteringsplikten kan bli fratatt veilederansvaret.</article><article class="legalP" id="kapittel-3-paragraf-8-ledd-3">Fakultetet kan ved behov kreve særskilt rapportering.</article></article><article class="legalArticle" data-lovdata-URL="LTI/forskrift/2018-12-05-1878/§10-2" data-name="§10-2" id="kapittel-3-paragraf-9"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Midtveisevaluering</span></h3><article class="legalP" id="kapittel-3-paragraf-9-ledd-1">Midtveisevaluering av doktorgradsarbeidet skal normalt finne sted innen halvgått løp. Fakultetet fastsetter retningslinjer for innholdet og formen på midtveisevalueringen.</article></article><article class="legalArticle" data-lovdata-URL="LTI/forskrift/2018-12-05-1878/§11" data-name="§11" id="kapittel-3-paragraf-10"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til avhandlingen eller det kunstneriske doktorgradsarbeidet</span></h3></article><article class="legalArticle" data-lovdata-URL="LTI/forskrift/2018-12-05-1878/§11-1" data-name="§11-1" id="kapittel-3-paragraf-11"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Krav til den vitenskapelige avhandlingen</span></h3><article class="legalP" id="kapittel-3-paragraf-11-ledd-1">Den vitenskapelige avhandlingen skal være et selvstendig forskningsarbeid eller forsknings- og utviklingsarbeid som oppfyller internasjonale standarder med hensyn til etiske krav, faglig nivå og metode innen fagområdet.</article><article class="legalP" id="kapittel-3-paragraf-11-ledd-2">Avhandlingen skal bidra til å utvikle ny faglig kunnskap og ligge på et nivå som tilsier at den kan publiseres eller offentliggjøres i egnet format som en del av fagets forskningsbaserte kunnskapsutvikling.</article><article class="legalP" id="kapittel-3-paragraf-11-ledd-3">Avhandlingen kan bestå av en monografi eller en sammenstilling av flere mindre arbeider. Dersom avhandlingen består av flere mindre arbeider, skal det redegjøres for sammenhengen mellom dem.</article><article class="legalP" id="kapittel-3-paragraf-11-ledd-4">Den vitenskapelige avhandlingen kan også bestå av en skriftlig komponent i kombinasjon med et varig dokumentert produkt eller en produksjon. I slike tilfeller skal arbeidene til sammen tilfredsstille kravene til et selvstendig forskningsarbeid for graden ph.d. i henhold til internasjonale standarder innen fagområdet. Fakultetet kan sette ytterligere krav til produkt- eller produksjonsandelen når det gjelder omfang eller innhold.</article><article class="legalP" id="kapittel-3-paragraf-11-ledd-5">Fakultetet bestemmer hvilke språk som kan benyttes.</article></article><article class="legalArticle" data-lovdata-URL="LTI/forskrift/2018-12-05-1878/§11-2" data-name="§11-2" id="kapittel-3-paragraf-12"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Krav til det kunstneriske doktorgradsarbeidet</span></h3><article class="legalP" id="kapittel-3-paragraf-12-ledd-1">Det kunstneriske doktorgradsarbeidet skal bestå av et kunstnerisk resultat samt materiale som dokumenterer kritisk refleksjon. Det kunstneriske doktorgradsarbeidet skal være et selvstendig arbeid som oppfyller internasjonale standarder med hensyn til nivå og etiske krav innen fagområdet.</article><article class="legalP" id="kapittel-3-paragraf-12-ledd-2">Det kunstneriske doktorgradsarbeidet skal ligge på et nivå som gjør at det kan bidra til utvikling av ny kunnskap, innsikt og erfaring innen fagområdet.</article><article class="legalP" id="kapittel-3-paragraf-12-ledd-3">Det kunstneriske resultatet kan bestå av en eller flere deler eller av en samling arbeider som utgjør et hele. Dersom det kunstneriske resultatet består av flere mindre arbeider, skal kandidaten gjøre rede for sammenhengen mellom dem.</article><article class="legalP" id="kapittel-3-paragraf-12-ledd-4">Normalt skal bare arbeider som er produsert etter opptak i et doktorgradsprogram inngå, men unntaksvis kan tidligere arbeider benyttes dersom det har vært en forutsetning i prosjektbeskrivelsen.</article><article class="legalP" id="kapittel-3-paragraf-12-ledd-5">Det kunstneriske resultatet skal være et kunstnerisk arbeid på høyt nivå når det gjelder originalitet, uttrykk, koherens og formidling. Det kunstneriske resultatet skal presenteres offentlig, jf. § 18-2.</article><article class="legalP" id="kapittel-3-paragraf-12-ledd-6">Den kritiske refleksjonen skal dokumenteres i form av innlevert materiale, særskilt når det gjelder<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-12-ledd-6-punkt-1"><article class="legalP" id="kapittel-3-paragraf-12-ledd-6-punkt-1-ledd-1">prosess mht. kunstneriske valg og vendepunkt, bruk av teori og metoder, dialog med ulike nettverk og fagmiljøer m.m.</article></article></li><li data-li-identifier="-" data-name="-"><article class="listArticle" id="kapittel-3-paragraf-12-ledd-6-punkt-2"><article class="legalP" id="kapittel-3-paragraf-12-ledd-6-punkt-2-ledd-1">plassering og beskrivelse av eget kunstneriske ståsted og arbeid i forhold til det aktuelle fagfeltet, nasjonalt og internasjonalt</article></article></li><li data-li-identifier="-" data-name="-"><article class="listArticle" id="kapittel-3-paragraf-12-ledd-6-punkt-3"><article class="legalP" id="kapittel-3-paragraf-12-ledd-6-punkt-3-ledd-1">bidrag til fagutviklingen i feltet, herunder eventuelle faglige nyvinninger.</article></article></li></ul></article><article class="legalP" id="kapittel-3-paragraf-12-ledd-7">Kandidaten velger selv medium og form for refleksjonsdelen og for eventuell annen dokumentasjon.</article><article class="legalP" id="kapittel-3-paragraf-12-ledd-8">Fakultetet bestemmer hvilke språk som kan benyttes for refleksjon og dokumentasjon.</article><article class="legalP" id="kapittel-3-paragraf-12-ledd-9">Det kunstneriske doktorgradsarbeidet skal dokumenteres i et varig format.</article></article><article class="legalArticle" data-lovdata-URL="LTI/forskrift/2018-12-05-1878/§11-3" data-name="§11-3" id="kapittel-3-paragraf-13"><h3 class="legalArticleHeader"><span class="legalArticleValue">§ 11-3</span>. <span class="legalArticleTitle">Fellesarbeid</span></h3><article class="legalP" id="kapittel-3-paragraf-13-ledd-1">Fakultetet bestemmer om et doktorgradsarbeid som er produsert av flere i fellesskap, kan innleveres til bedømmelse dersom de individuelle bidragene kan identifiseres.</article><article class="legalP" id="kapittel-3-paragraf-13-ledd-2">For arbeider som er blitt til i samarbeid med flere partnere eller medforfattere, skal kandidaten følge de normer for kreditering av medvirkning som er allment akseptert i fagmiljøet, i samsvar med internasjonale standarder.</article><article class="legalP" id="kapittel-3-paragraf-13-ledd-3">For en vitenskapelig avhandling som hovedsakelig består av artikler, skal kandidaten normalt være hovedbidragsyter på minst to av artiklene.</article><article class="legalP" id="kapittel-3-paragraf-13-ledd-4">Med doktorgradsarbeid hvor det inngår bidrag fra flere, skal det følge en underskrevet erklæring som beskriver kandidatens innsats i hvert enkelt arbeid. Både kandidat og andre bidragsytere skal skrive under.</article></article><article class="legalArticle" data-lovdata-URL="LTI/forskrift/2018-12-05-1878/§11-4" data-name="§11-4" id="kapittel-3-paragraf-14"><h3 class="legalArticleHeader"><span class="legalArticleValue">§ 11-4</span>. <span class="legalArticleTitle">Arbeider som ikke godtas</span></h3><article class="legalP" id="kapittel-3-paragraf-14-ledd-1">Arbeider eller deler av et arbeid kandidaten har fått godtatt som grunnlag for sine tidligere avlagte eksamener eller grader, kan ikke antas til bedømmelse. Data, analyser eller metoder fra tidligere grader kan likevel benyttes som grunnlag for arbeid med prosjektet.</article><article class="legalP" id="kapittel-3-paragraf-14-ledd-2">Bruk av offentliggjorte arbeider som er eldre enn fem (5) år ved opptakstidspunktet, kan ikke godtas. Fakultetet kan dispensere fra dette kravet dersom ekstraordinære forhold tilsier det, jf. § 11-2.</article><article class="legalP" id="kapittel-3-paragraf-14-ledd-3">Avhandlingen eller det kunstneriske doktorgradsarbeidet kan bedømmes ved kun ett lærested, jf. § 13-2 og § 13-3.</article></article><article class="legalArticle" data-lovdata-URL="LTI/forskrift/2018-12-05-1878/§12" data-name="§12" id="kapittel-3-paragraf-15"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Meldeplikt om resultater som har potensial for næringsmessig utnyttelse</span></h3><article class="legalP" id="kapittel-3-paragraf-15-ledd-1">Regulering av rettigheter mellom samarbeidende institusjoner skal fastsettes i egen avtale.</article><article class="legalP" id="kapittel-3-paragraf-15-ledd-2">NTNUs gjeldende regelverk skal danne utgangspunkt for hvilken meldeplikt ph.d.-kandidater med tilsetting ved NTNU har for arbeidsresultater med næringsmessig potensial som gjøres i arbeidsforholdet.</article><article class="legalP" id="kapittel-3-paragraf-15-ledd-3">For ph.d.-kandidater med ekstern arbeidsgiver skal tilsvarende meldeplikt nedfelles i avtale mellom institusjonen, ph.d.-kandidaten og den eksterne arbeidsgiver.</article><article class="legalP" id="kapittel-3-paragraf-15-ledd-4">For ph.d.-kandidater uten arbeidsgiver, skal tilsvarende meldeplikt nedfelles i doktorgradsavtalen.</article></article></section><section class="section" data-name="delIV" id="kapittel-4" data-lovdata-URL="LTI/forskrift/2018-12-05-1878/KAPITTEL_4"><h2>Del IV. Fullføring</h2><article class="legalArticle" data-lovdata-URL="LTI/forskrift/2018-12-05-1878/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Innlevering og søknad om bedømmelse</span></h3></article><article class="legalArticle" data-lovdata-URL="LTI/forskrift/2018-12-05-1878/§13-1" data-name="§13-1" id="kapittel-4-paragraf-2"><h3 class="legalArticleHeader"><span class="legalArticleValue">§ 13-1</span>. <span class="legalArticleTitle">Grunnlag for bedømmelse</span></h3><article class="legalP" id="kapittel-4-paragraf-2-ledd-1">Kravene for å tildele den vitenskapelige eller den kunstneriske doktorgraden fremgår av § 3-3 og § 3-4.</article><article class="legalP" id="kapittel-4-paragraf-2-ledd-2">Søknad om bedømmelse skjer ved innlevering av vitenskapelig avhandling, jf. § 13-2, eller ved søknad om bedømmelse av kunstnerisk doktorgradsarbeid, jf. § 13-3.</article><article class="legalP" id="kapittel-4-paragraf-2-ledd-3">Det er hovedveileders ansvar å gjøre instituttet og fakultetet oppmerksom på at innlevering eller søknad om bedømmelse er nært forestående, slik at nødvendige forberedelser kan iverksettes.</article></article><article class="legalArticle" data-lovdata-URL="LTI/forskrift/2018-12-05-1878/§13-2" data-name="§13-2" id="kapittel-4-paragraf-3"><h3 class="legalArticleHeader"><span class="legalArticleValue">§ 13-2</span>. <span class="legalArticleTitle">Søknad om bedømmelse av den vitenskapelige avhandlingen</span></h3><article class="legalP" id="kapittel-4-paragraf-3-ledd-1">Søknad om å få avhandlingen bedømt kan først leveres når opplæringsdelen er godkjent.</article><article class="legalP" id="kapittel-4-paragraf-3-ledd-2">Som vedlegg til søknaden skal følge:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">Den vitenskapelige avhandlingen i henhold til fakultetets bestemmelser, i den form og det antall eksemplarer fakultetet har bestemt.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">Dokumentasjon av nødvendige tillatelser, jf. § 6-1.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-3"><article class="legalP" id="kapittel-4-paragraf-3-ledd-2-punkt-3-ledd-1">Medforfattererklæringer der dette er påkrevd, jf. § 11-3.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-4"><article class="legalP" id="kapittel-4-paragraf-3-ledd-2-punkt-4-ledd-1">Erklæring om avhandlingen leveres inn til bedømmelse for første eller andre gang.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-5"><article class="legalP" id="kapittel-4-paragraf-3-ledd-2-punkt-5-ledd-1">Erklæring om at avhandlingen ikke er levert inn til bedømmelse ved annen institusjon.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-6"><article class="legalP" id="kapittel-4-paragraf-3-ledd-2-punkt-6-ledd-1">Uttalelse fra hovedveileder.</article></article></li></ul></article><article class="legalP" id="kapittel-4-paragraf-3-ledd-3">Fakultetet må sørge for at tiden fra innlevering av avhandling til disputas er kortest mulig, normalt ikke lenger enn fem (5) måneder.</article></article><article class="legalArticle" data-lovdata-URL="LTI/forskrift/2018-12-05-1878/§13-3" data-name="§13-3" id="kapittel-4-paragraf-4"><h3 class="legalArticleHeader"><span class="legalArticleValue">§ 13-3</span>. <span class="legalArticleTitle">Søknad om bedømmelse av det kunstneriske doktorgradsarbeidet</span></h3><article class="legalP" id="kapittel-4-paragraf-4-ledd-1">Som vedlegg til søknaden skal følge:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">Redegjørelse for hva som skal danne grunnlaget for bedømmelsen, herunder plan for hvor, når og på hvilken måte det kunstneriske resultatet skal presenteres offentlig.</article></article></li><li data-li-identifier="-" data-name="-"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">Redegjørelse for valg av medium, språk og form for refleksjonsdelen og tidspunkt for innlevering, jf. § 15-2.</article></article></li><li data-li-identifier="-" data-name="-"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">Redegjørelse for hvordan opplæringsdelen er oppfylt, og for eventuelt annen faglig skolering eller kompetanse</article></article></li><li data-li-identifier="-" data-name="-"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">Dokumentasjon av nødvendige tillatelser, jf. § 6-1.</article></article></li><li data-li-identifier="-" data-name="-"><article class="listArticle" id="kapittel-4-paragraf-4-ledd-1-punkt-5"><article class="legalP" id="kapittel-4-paragraf-4-ledd-1-punkt-5-ledd-1">Plan for godkjent dokumentasjon og arkivering i varig format av hele doktorgradsarbeidet.</article></article></li><li data-li-identifier="-" data-name="-"><article class="listArticle" id="kapittel-4-paragraf-4-ledd-1-punkt-6"><article class="legalP" id="kapittel-4-paragraf-4-ledd-1-punkt-6-ledd-1">Erklæring fra samarbeidspartner der dette er påkrevd, jf. § 11-3.</article></article></li><li data-li-identifier="-" data-name="-"><article class="listArticle" id="kapittel-4-paragraf-4-ledd-1-punkt-7"><article class="legalP" id="kapittel-4-paragraf-4-ledd-1-punkt-7-ledd-1">Erklæring om arbeidet leveres inn til bedømmelse for første eller andre gang.</article></article></li><li data-li-identifier="-" data-name="-"><article class="listArticle" id="kapittel-4-paragraf-4-ledd-1-punkt-8"><article class="legalP" id="kapittel-4-paragraf-4-ledd-1-punkt-8-ledd-1">Erklæring om at arbeidet ikke er levert inn til bedømmelse ved annen institusjon.</article></article></li><li data-li-identifier="-" data-name="-"><article class="listArticle" id="kapittel-4-paragraf-4-ledd-1-punkt-9"><article class="legalP" id="kapittel-4-paragraf-4-ledd-1-punkt-9-ledd-1">Uttalelse fra hovedveileder.</article></article></li></ul></article><article class="legalP" id="kapittel-4-paragraf-4-ledd-2">Søknaden rettes til fakultetet senest tre (3) måneder før det planlagte tidspunktet for presentasjon av det kunstneriske resultatet.</article><article class="legalP" id="kapittel-4-paragraf-4-ledd-3">Fakultetet må sørge for at tiden fra doktorgradsarbeidet foreligger til disputas er kortest mulig, normalt ikke lenger enn fem (5) måneder.</article></article><article class="legalArticle" data-lovdata-URL="LTI/forskrift/2018-12-05-1878/§13-4" data-name="§13-4" id="kapittel-4-paragraf-5"><h3 class="legalArticleHeader"><span class="legalArticleValue">§ 13-4</span>. <span class="legalArticleTitle">Behandling av søknaden</span></h3><article class="legalP" id="kapittel-4-paragraf-5-ledd-1">Fakultetet behandler søknad om å få den vitenskapelige avhandlingen eller det kunstneriske doktorgradsarbeidet bedømt. Søknad som ikke fyller kravene i § 13-2 eller § 13-3 skal avvises. Fakultetet kan på selvstendig grunnlag avvise søknad om å få doktorgradsarbeidet bedømt dersom det er åpenbart at det ikke holder høy nok kvalitet og vil bli underkjent av en komité.</article></article><article class="legalArticle" data-lovdata-URL="LTI/forskrift/2018-12-05-1878/§14" data-name="§14" id="kapittel-4-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Oppnevning av bedømmelseskomité</span></h3><article class="legalP" id="kapittel-4-paragraf-6-ledd-1">Når fakultetet har godkjent søknad om å få den vitenskapelige avhandlingen eller det kunstneriske doktorgradsarbeidet bedømt, oppnevner det en sakkyndig komité på minst tre medlemmer som skal bedømme avhandlingen eller doktorgradsarbeidet, prøven over oppgitt emne og disputasen. Habilitetsreglene i forvaltningslovens § 6 gjelder for komiteens medlemmer.</article><article class="legalP" id="kapittel-4-paragraf-6-ledd-2">Bedømmelseskomiteen skal normalt settes sammen slik at<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-6-ledd-2-punkt-1"><article class="legalP" id="kapittel-4-paragraf-6-ledd-2-punkt-1-ledd-1">minst to kjønn er representert</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-2-punkt-2"><article class="legalP" id="kapittel-4-paragraf-6-ledd-2-punkt-2-ledd-1">minst to av medlemmene er uten tilknytning til NTNU</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-2-punkt-3"><article class="legalP" id="kapittel-4-paragraf-6-ledd-2-punkt-3-ledd-1">minst ett av medlemmene har hovedstilling ved en utenlandsk institusjon</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-2-punkt-4"><article class="legalP" id="kapittel-4-paragraf-6-ledd-2-punkt-4-ledd-1">alle medlemmene har doktorgrad eller tilsvarende kompetanse</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-2-punkt-5"><article class="legalP" id="kapittel-4-paragraf-6-ledd-2-punkt-5-ledd-1">flertallet i bedømmelseskomiteen er eksterne medlemmer.</article></article></li></ul></article><article class="legalP" id="kapittel-4-paragraf-6-ledd-3">Dersom kriteriene fravikes, skal dette begrunnes særskilt.</article><article class="legalP" id="kapittel-4-paragraf-6-ledd-4">Instituttet fremmer forslag om bedømmelseskomité. Komiteens sammensetning skal begrunnes med hensyn til hvordan den samlet dekker doktorgradsarbeidets fagfelt. Fakultetet utpeker en administrator blant komiteens medlemmer eller i tillegg til komiteens medlemmer.</article><article class="legalP" id="kapittel-4-paragraf-6-ledd-5">Oppnevnte veiledere og andre som har bidratt til doktorgradsarbeidet, kan ikke være medlemmer av bedømmelseskomiteen eller administrere den.</article><article class="legalP" id="kapittel-4-paragraf-6-ledd-6">Fakultetet kan, ved frafall, oppnevne et settemedlem til bedømmelseskomiteen.</article><article class="legalP" id="kapittel-4-paragraf-6-ledd-7">Kandidaten skal underrettes om forslaget til sammensetning av komité og har anledning til å innlevere skriftlige merknader, senest innen én uke etter at forslaget til sammensetning er gjort kjent for kandidaten.</article></article><article class="legalArticle" data-lovdata-URL="LTI/forskrift/2018-12-05-1878/§15" data-name="§15" id="kapittel-4-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Bedømmelseskomiteens arbeid</span></h3><article class="legalP" id="kapittel-4-paragraf-7-ledd-1">Bedømmelseskomiteen skal gjøres kjent med NTNUs ph.d.-forskrift og retningslinjer for bedømmelse.</article></article><article class="legalArticle" data-lovdata-URL="LTI/forskrift/2018-12-05-1878/§15-1" data-name="§15-1" id="kapittel-4-paragraf-8"><h3 class="legalArticleHeader"><span class="legalArticleValue">§ 15-1</span>. <span class="legalArticleTitle">Bedømmelse av den vitenskapelige avhandlingen</span></h3><article class="legalP" id="kapittel-4-paragraf-8-ledd-1">Bedømmelseskomiteen kan kreve å få fremlagt kandidatens grunnlagsmateriale og utfyllende eller oppklarende tilleggsinformasjon.</article><article class="legalP" id="kapittel-4-paragraf-8-ledd-2">Bedømmelseskomiteen kan be veileder om å gjøre rede for veiledningen og arbeidet med prosjektet.</article><article class="legalP" id="kapittel-4-paragraf-8-ledd-3">Bedømmelseskomiteen kan på grunnlag av innlevert avhandling og eventuelt tilleggsmateriale anbefale at fakultetet gir tillatelse til mindre omarbeiding før endelig innstilling foreligger. Komiteen skal skriftlig gi en konkret oversikt over hva kandidaten må omarbeide.</article><article class="legalP" id="kapittel-4-paragraf-8-ledd-4">Tillater fakultetet en mindre omarbeiding av avhandlingen, skal det gis en frist som normalt ikke er lengre enn tre (3) måneder. Det skal også fastsettes en ny frist for oversendelse av komiteens endelige innstilling. Fakultetets avgjørelse etter denne paragrafen kan ikke påklages av kandidaten.</article><article class="legalP" id="kapittel-4-paragraf-8-ledd-5">Dersom komiteen finner at dyptgripende endringer vedrørende teori, problemstilling, materiale eller metode er nødvendige for at arbeidet skal kunne anbefales til disputas, skal komiteen underkjenne avhandlingen.</article></article><article class="legalArticle" data-lovdata-URL="LTI/forskrift/2018-12-05-1878/§15-2" data-name="§15-2" id="kapittel-4-paragraf-9"><h3 class="legalArticleHeader"><span class="legalArticleValue">§ 15-2</span>. <span class="legalArticleTitle">Bedømmelse av det kunstneriske doktorgradsarbeidet</span></h3><article class="legalP" id="kapittel-4-paragraf-9-ledd-1">Bedømmelseskomiteen skal få en redegjørelse for hva som skal danne grunnlaget for bedømmelsen, herunder plan for hvor, når og på hvilken måte det kunstneriske resultatet skal presenteres offentlig, jf. § 13-3, og når og i hvilken form refleksjonsdelen skal leveres.</article><article class="legalP" id="kapittel-4-paragraf-9-ledd-2">Skjer den offentlige presentasjonen av det kunstneriske resultatet i form av konsert, utstilling, forestilling eller annen tids- og stedsbestemt visning, skal hele bedømmelseskomiteen være til stede.</article><article class="legalP" id="kapittel-4-paragraf-9-ledd-3">Materiale som dokumenterer kritisk refleksjon skal leveres senest tre uker etter den offentlige presentasjonen av det kunstneriske resultatet.</article><article class="legalP" id="kapittel-4-paragraf-9-ledd-4">Bedømmelseskomiteen kan anbefale at fakultetet gir tillatelse til mindre omarbeiding av refleksjonsdelen før endelig innstilling foreligger. Komiteen skal skriftlig gi en konkret oversikt over hva kandidaten må omarbeide.</article><article class="legalP" id="kapittel-4-paragraf-9-ledd-5">Tillater fakultetet en mindre omarbeiding av refleksjonsdelen, skal det gis en frist som normalt ikke er lengre enn tre (3) måneder. Det skal også fastsettes en ny frist for oversendelse av komiteens endelige innstilling. Fakultetets avgjørelse etter denne paragrafen kan ikke påklages av kandidaten.</article><article class="legalP" id="kapittel-4-paragraf-9-ledd-6">Dersom komiteen finner at dyptgripende endringer er nødvendige for at det kunstneriske doktorgradsarbeidet skal kunne anbefales til disputas, skal komiteen underkjenne det.</article></article><article class="legalArticle" data-lovdata-URL="LTI/forskrift/2018-12-05-1878/§15-3" data-name="§15-3" id="kapittel-4-paragraf-10"><h3 class="legalArticleHeader"><span class="legalArticleValue">§ 15-3</span>. <span class="legalArticleTitle">Bedømmelseskomiteens innstilling</span></h3><article class="legalP" id="kapittel-4-paragraf-10-ledd-1">Bedømmelseskomiteen avgir en begrunnet innstilling om doktorgradsarbeidet er verdig til å forsvares for doktorgraden. Alle deler av den innleverte eller fremviste dokumentasjonen skal omtales ut fra kriteriene i § 11-1 eller § 11-2. Innstillingen bør ha en drøftende form og avsluttes med en klar konklusjon om arbeidet skal godkjennes eller ikke. Eventuelle dissenser eller individuelle uttalelser skal inngå i innstillingen, og de skal være begrunnet.</article><article class="legalP" id="kapittel-4-paragraf-10-ledd-2">Bedømmelseskomiteens innstilling stiles til fakultetet.</article><article class="legalP" id="kapittel-4-paragraf-10-ledd-3">Komiteens innstilling skal foreligge senest innen tre (3) måneder etter at komiteen har fått alle deler av doktorgradsarbeidet til vurdering. Hvis komiteen tillater en mindre omarbeiding av den vitenskapelige avhandlingen eller refleksjonsdelen av det kunstneriske doktorgradsarbeidet, løper ny frist fra den dato arbeidet leveres på nytt.</article><article class="legalP" id="kapittel-4-paragraf-10-ledd-4">Komiteens innstilling oversendes fakultetet som forelegger denne for kandidaten. Kandidaten gis en frist på ti (10) arbeidsdager til å fremme skriftlige merknader til innstillingen. Hvis kandidaten ikke ønsker å fremme merknader, skal fakultetet snarest underrettes skriftlig om dette.</article><article class="legalP" id="kapittel-4-paragraf-10-ledd-5">Kandidatens eventuelle merknader skal sendes fakultetet. Fakultetet fatter vedtak i saken, jf. § 16.</article></article><article class="legalArticle" data-lovdata-URL="LTI/forskrift/2018-12-05-1878/§15-4" data-name="§15-4" id="kapittel-4-paragraf-11"><h3 class="legalArticleHeader"><span class="legalArticleValue">§ 15-4</span>. <span class="legalArticleTitle">Retting av formelle feil</span></h3><article class="legalP" id="kapittel-4-paragraf-11-ledd-1">Et innlevert eller presentert doktorgradsarbeid kan ikke endres eller trekkes tilbake før det er endelig avgjort om det er verdig til å forsvares for doktorgraden.</article><article class="legalP" id="kapittel-4-paragraf-11-ledd-2">Kandidaten kan likevel etter innlevering eller presentasjon rette formelle feil. For kunstnerisk ph.d. gjelder dette kun refleksjonsdelen. Kandidaten skal vedlegge en fullstendig oversikt over de feil (errata) som er rettet. Retting av formelle feil må skje før offentliggjøring.</article></article><article class="legalArticle" data-lovdata-URL="LTI/forskrift/2018-12-05-1878/§16" data-name="§16" id="kapittel-4-paragraf-12"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Behandling av bedømmelseskomiteens innstilling</span></h3><article class="legalP" id="kapittel-4-paragraf-12-ledd-1">På grunnlag av bedømmelseskomiteens innstilling fatter fakultetet vedtak om doktorgradsarbeidet er verdig til å forsvares.</article> <article class="defaultP" margin-top="true"><i>Enstemmig innstilling</i></article><article class="legalP" id="kapittel-4-paragraf-12-ledd-2">Dersom komiteen avgir <i>enstemmig</i> innstilling og fakultetet legger denne til grunn for sin behandling, fatter fakultetet selv vedtak i samsvar med den enstemmige innstillingen.</article><article class="legalP" id="kapittel-4-paragraf-12-ledd-3">Dersom fakultetet finner at det foreligger begrunnet tvil hvorvidt komiteens enstemmige innstilling skal legges til grunn, skal fakultetet selv søke nærmere avklaring fra komiteen og eventuelt oppnevne to nye sakkyndige som avgir individuelle uttalelser om doktorgradsarbeidet. Slike tilleggsuttalelser eller individuelle uttalelser skal forelegges kandidaten, som gis anledning til å komme med merknader.</article><article class="legalP" id="kapittel-4-paragraf-12-ledd-4">Fakultetet fatter vedtak i saken på grunnlag av innstillingen og de innhentede uttalelsene.</article> <article class="defaultP" margin-top="true"><i>Delt innstilling</i></article><article class="legalP" id="kapittel-4-paragraf-12-ledd-5">Dersom komiteen avgir <i>delt</i> innstilling og fakultetet velger å legge flertallets uttalelser til grunn for sin behandling, fatter fakultetet vedtak i samsvar med flertallets innstilling. Dersom komiteen avgir delt innstilling og fakultetet vurderer å legge mindretallets uttalelser til grunn for sitt vedtak, kan fakultetet søke nærmere avklaring fra komiteen og eventuelt oppnevne to nye sakkyndige som avgir individuelle uttalelser. Slike tilleggsuttalelser eller individuelle uttalelser skal forelegges kandidaten som gis anledning til å komme med merknader. Dersom begge de nye sakkyndige slutter seg til flertallet i den opprinnelige innstillingen, skal denne innstillingen følges.</article><article class="legalP" id="kapittel-4-paragraf-12-ledd-6">Kandidaten skal underrettes om utfallet etter behandling av uttalelser fra nye sakkyndige.</article></article><article class="legalArticle" data-lovdata-URL="LTI/forskrift/2018-12-05-1878/§17" data-name="§17" id="kapittel-4-paragraf-13"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Søknad om ny bedømmelse</span></h3><article class="legalP" id="kapittel-4-paragraf-13-ledd-1">Et doktorgradsarbeid som ikke er funnet verdig til forsvar, kan bedømmes i omarbeidet utgave først seks (6) måneder etter at fakultetet har fattet sitt vedtak. Fakultetet oppnevner da en ny bedømmelseskomite, der minst ett av medlemmene i den opprinnelige komiteen bør gjenoppnevnes. Ny bedømmelse kan bare finne sted én gang.</article><article class="legalP" id="kapittel-4-paragraf-13-ledd-2">Siste frist for å fremme søknad om ny bedømmelse er to (2) år etter at fakultetet har fattet vedtak om ikke godkjent resultat første gang.</article><article class="legalP" id="kapittel-4-paragraf-13-ledd-3">Kandidaten skal ved ny søknad om bedømmelse opplyse om at arbeidet tidligere har vært bedømt og ikke blitt funnet verdig til å forsvares, jf. § 13-2 og § 13-3.</article></article><article class="legalArticle" data-lovdata-URL="LTI/forskrift/2018-12-05-1878/§18" data-name="§18" id="kapittel-4-paragraf-14"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Offentliggjøring</span></h3></article><article class="legalArticle" data-lovdata-URL="LTI/forskrift/2018-12-05-1878/§18-1" data-name="§18-1" id="kapittel-4-paragraf-15"><h3 class="legalArticleHeader"><span class="legalArticleValue">§ 18-1</span>. <span class="legalArticleTitle">Krav om offentliggjøring</span></h3><article class="legalP" id="kapittel-4-paragraf-15-ledd-1">Den vitenskapelige avhandlingen eller det kunstneriske doktorgradsarbeidet skal offentliggjøres. Det er særskilte krav til offentliggjøring av henholdsvis vitenskapelig avhandling og det kunstneriske doktorgradsarbeidet, jf. § 18-2.</article><article class="legalP" id="kapittel-4-paragraf-15-ledd-2">Kandidaten skal levere en kortfattet skriftlig oppsummering eller fremstilling av avhandlingen eller doktorgradsarbeidet på engelsk og norsk. Fremstillingen skal offentliggjøres.</article></article><article class="legalArticle" data-lovdata-URL="LTI/forskrift/2018-12-05-1878/§18-2" data-name="§18-2" id="kapittel-4-paragraf-16"><h3 class="legalArticleHeader"><span class="legalArticleValue">§ 18-2</span>. <span class="legalArticleTitle">Tilgjengelighet</span></h3><article class="legalP" id="kapittel-4-paragraf-16-ledd-1">Den vitenskapelige avhandlingen skal være offentlig tilgjengelig senest tre (3) uker før dato for offentlig forsvar. Avhandlingen gjøres tilgjengelig i den form det ble innlevert til bedømmelse, eventuelt etter omarbeiding på grunnlag av komiteens foreløpige kommentarer, jf. § 15-1.</article><article class="legalP" id="kapittel-4-paragraf-16-ledd-2">Det kunstneriske doktorgradsarbeidet skal presenteres offentlig. Refleksjonsdelen og eventuelt annet materiale som inngår i bedømmelsen, skal være offentlig tilgjengelig senest tre (3) uker før dato for offentlig forsvar. Materialet gjøres tilgjengelig i den form det ble innlevert til bedømmelse, jf. § 15-2.</article><article class="legalP" id="kapittel-4-paragraf-16-ledd-3">Det kunstneriske resultatet skal dokumenteres i et varig format og arkiveres sammen med refleksjonsdelen.</article><article class="legalP" id="kapittel-4-paragraf-16-ledd-4">Det kan ikke legges restriksjoner på offentliggjøring av doktorgradsarbeidet med unntak av en på forhånd avtalt utsettelse av datoen for offentliggjøring. Slik utsettelse kan finne sted for at institusjonen og eventuelt ekstern part som helt eller delvis har finansiert doktorgradsutdanningen, skal kunne ta stilling til eventuell patentering eller lignende. Ekstern part kan ikke stille krav om at hele eller deler av avhandlingen eller det kunstneriske doktorgradsarbeidet ikke skal kunne offentliggjøres, jf. § 6.</article><article class="legalP" id="kapittel-4-paragraf-16-ledd-5">Ved publisering eller offentliggjøring skal kandidater følge gjeldende retningslinjer for kreditering av institusjoner. Hovedregelen er at en institusjon skal oppgis dersom den har gitt et nødvendig og vesentlig bidrag til eller grunnlag for det offentliggjorte arbeidet. Også andre institusjoner skal oppgis dersom disse i hvert enkelt tilfelle tilfredsstiller kravet til medvirkning.</article></article><article class="legalArticle" data-lovdata-URL="LTI/forskrift/2018-12-05-1878/§19" data-name="§19" id="kapittel-4-paragraf-17"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Doktorgradsprøven</span></h3></article><article class="legalArticle" data-lovdata-URL="LTI/forskrift/2018-12-05-1878/§19-1" data-name="§19-1" id="kapittel-4-paragraf-18"><h3 class="legalArticleHeader"><span class="legalArticleValue">§ 19-1</span>. <span class="legalArticleTitle">Prøveforelesning eller annen prøve over oppgitt emne</span></h3><article class="legalP" id="kapittel-4-paragraf-18-ledd-1">Etter at den vitenskapelige avhandlingen eller det kunstneriske doktorgradsarbeidet er innlevert til bedømmelse, skal kandidaten gjennomføre en prøveforelesning eller tilsvarende kunstnerisk formidling, begge over oppgitt emne. Dette er en selvstendig del av doktorgradsprøven. Hensikten er å prøve kandidatens evne til å tilegne seg kunnskaper ut over sitt spesialområde og evnen til å formidle kunnskapene i en forelesningssituasjon eller i annen relevant formidlingsform.</article><article class="legalP" id="kapittel-4-paragraf-18-ledd-2">Bedømmelseskomiteen gir oppgaven og forestår selv bedømmelsen. Tittel for prøven kunngjøres for kandidaten ti (10) arbeidsdager før den skal finne sted. Emnet skal ikke stå i direkte forbindelse med temaet for doktorgradsarbeidet.</article><article class="legalP" id="kapittel-4-paragraf-18-ledd-3">Bedømmelseskomiteen avgjør om prøven over oppgitt emne er bestått eller ikke bestått. Det skal begrunnes dersom prøven vurderes som ikke bestått.</article><article class="legalP" id="kapittel-4-paragraf-18-ledd-4">Prøven over oppgitt emne skal være bestått før disputas kan avholdes.</article></article><article class="legalArticle" data-lovdata-URL="LTI/forskrift/2018-12-05-1878/§19-2" data-name="§19-2" id="kapittel-4-paragraf-19"><h3 class="legalArticleHeader"><span class="legalArticleValue">§ 19-2</span>. <span class="legalArticleTitle">Offentlig forsvar (disputas)</span></h3><article class="legalP" id="kapittel-4-paragraf-19-ledd-1">Offentlig forsvar av doktorgradsarbeidet skal normalt finne sted innen to (2) måneder etter at fakultetet har funnet arbeidet verdig til å forsvares.</article><article class="legalP" id="kapittel-4-paragraf-19-ledd-2">Tid og sted for det offentlige forsvaret skal kunngjøres minst ti (10) arbeidsdager før det avholdes.</article><article class="legalP" id="kapittel-4-paragraf-19-ledd-3">Den komiteen som opprinnelig har bedømt doktorgradsarbeidet, bedømmer også det offentlige forsvaret. Det offentlige forsvaret skjer på engelsk eller norsk med mindre fakultetet godkjenner et annet språk.</article><article class="legalP" id="kapittel-4-paragraf-19-ledd-4">Det skal normalt være to opponenter. De to opponentene skal være medlemmer av komiteen og utpekes av fakultetet.</article><article class="legalP" id="kapittel-4-paragraf-19-ledd-5">Disputasen ledes av dekan eller den fakultetet bemyndiger. Den som leder disputasen, gjør rede for innlevering og bedømmelse av doktorgradsarbeidet og resultatet av prøven over oppgitt emne (jf. § 19-1). Deretter redegjør doktoranden for hensikten med og resultatet av doktorgradsarbeidet.</article><article class="legalP" id="kapittel-4-paragraf-19-ledd-6">Førsteopponenten innleder og andreopponenten avslutter opposisjonen. Fakultetet kan eventuelt fastsette en annen oppgavefordeling mellom opponentene og mellom doktoranden og førsteopponenten. Etter at begge opponenter har avsluttet sin opposisjon, gis de øvrige tilstedeværende anledning til å kommentere <i>ex auditorio</i>. Disputasleder avslutter disputasen.</article><article class="legalP" id="kapittel-4-paragraf-19-ledd-7">Bedømmelseskomitéen avgir innstilling til fakultetet der den gjør rede for hvordan den har vurdert forsvaret av doktorgradsarbeidet. Innstillingen skal vurdere doktorgradsarbeidets nivå i forhold til internasjonal standard i faget, og konkludere med om disputasen bør bli godkjent eller ikke godkjent.</article></article><article class="legalArticle" data-lovdata-URL="LTI/forskrift/2018-12-05-1878/§20" data-name="§20" id="kapittel-4-paragraf-20"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Godkjenning av doktorgradsprøven</span></h3><article class="legalP" id="kapittel-4-paragraf-20-ledd-1">Fakultetet fatter vedtak om godkjenning av doktorgradsprøven på grunnlag av bedømmelseskomiteens innstilling.</article><article class="legalP" id="kapittel-4-paragraf-20-ledd-2">Dersom komiteen ikke godkjenner resultatet av prøveforelesningen eller prøven over oppgitt emne, jf. § 19-1, må det avholdes ny prøve over nytt emne, ikke senere enn seks (6) måneder etter første forsøk. Ny prøve over oppgitt emne kan bare holdes én gang. Ny prøve bedømmes så vidt mulig av den samme komité som den opprinnelige, dersom ikke fakultetet har bestemt noe annet.</article><article class="legalP" id="kapittel-4-paragraf-20-ledd-3">Dersom fakultetet ikke godkjenner disputasen, kan kandidaten forsvare doktorgradsarbeidet på nytt én gang. Ny disputas kan tidligst avholdes etter seks (6) måneder og bedømmes så vidt mulig av den samme komiteen som den opprinnelige.</article></article><article class="legalArticle" data-lovdata-URL="LTI/forskrift/2018-12-05-1878/§21" data-name="§21" id="kapittel-4-paragraf-21"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Kreering og vitnemål</span></h3></article><article class="legalArticle" data-lovdata-URL="LTI/forskrift/2018-12-05-1878/§21-1" data-name="§21-1" id="kapittel-4-paragraf-22"><h3 class="legalArticleHeader"><span class="legalArticleValue">§ 21-1</span>. <span class="legalArticleTitle">Kreering</span></h3><article class="legalP" id="kapittel-4-paragraf-22-ledd-1">På grunnlag av fakultetets vedtak om at opplæringsdelen og alle deler av doktorgradsprøven er godkjent, kreeres kandidaten til <i>philosophiae doctor</i> eller <i>philosophiae doctor i kunstnerisk utviklingsarbeid</i>.</article></article><article class="legalArticle" data-lovdata-URL="LTI/forskrift/2018-12-05-1878/§21-2" data-name="§21-2" id="kapittel-4-paragraf-23"><h3 class="legalArticleHeader"><span class="legalArticleValue">§ 21-2</span>. <span class="legalArticleTitle">Vitnemål</span></h3><article class="legalP" id="kapittel-4-paragraf-23-ledd-1">Vitnemål utstedes av fakultetet. I vitnemålet skal det gis opplysninger om den faglige opplæringen kandidaten har deltatt i, tittel på avhandlingen eller det kunstneriske doktorgradsarbeidet, prøve over oppgitt emne og veiledere. Vitnemålet underskrives av dekan.</article><article class="legalP" id="kapittel-4-paragraf-23-ledd-2">Vitnemål for kandidater som har gjennomført et tverrfakultært ph.d.-program, utstedes av det fakultetet der kandidaten er tatt opp.</article><article class="legalP" id="kapittel-4-paragraf-23-ledd-3">I tillegg til vitnemålet fra fakultetet, får doktoren et doktorgradsdiplom underskrevet av rektor og dekan.</article></article><article class="legalArticle" data-lovdata-URL="LTI/forskrift/2018-12-05-1878/§22" data-name="§22" id="kapittel-4-paragraf-24"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Vedlegg til vitnemål (Diploma Supplement)</span></h3><article class="legalP" id="kapittel-4-paragraf-24-ledd-1">NTNU skal utstede vedlegg til vitnemålet i tråd med gjeldende retningslinjer for Diploma Supplement.</article></article></section><section class="section" data-name="delV" id="kapittel-5" data-lovdata-URL="LTI/forskrift/2018-12-05-1878/KAPITTEL_5"><h2>Del V. Klage, ikrafttredelse og overgangsbestemmelser</h2><article class="legalArticle" data-lovdata-URL="LTI/forskrift/2018-12-05-1878/§23" data-name="§23" id="kapittel-5-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Klage</span></h3></article><article class="legalArticle" data-lovdata-URL="LTI/forskrift/2018-12-05-1878/§23-1" data-name="§23-1" id="kapittel-5-paragraf-2"><h3 class="legalArticleHeader"><span class="legalArticleValue">§ 23-1</span>. <span class="legalArticleTitle">Klage over avslag på søknad om opptak, vedtak om opphør av studierett og avslag på søknad om godkjenning av elementer i opplæringsdelen</span></h3><article class="legalP" id="kapittel-5-paragraf-2-ledd-1">Avslag på søknad om opptak, vedtak om opphør av studierett og søknad om godkjenning av elementer i opplæringsdelen kan påklages etter reglene i forvaltningslovens § 28 flg. Grunngitt klage sendes fakultetet. Blir vedtaket opprettholdt, sendes klagen til Den sentrale klagenemnd ved NTNU til endelig avgjørelse.</article></article><article class="legalArticle" data-lovdata-URL="LTI/forskrift/2018-12-05-1878/§23-2" data-name="§23-2" id="kapittel-5-paragraf-3"><h3 class="legalArticleHeader"><span class="legalArticleValue">§ 23-2</span>. <span class="legalArticleTitle">Klage på sensur eller formelle feil ved eksamen i opplæringsdelen</span></h3><article class="legalP" id="kapittel-5-paragraf-3-ledd-1">Eksamener som er avlagt under opplæringsdelen, kan påklages etter lov 1. april 2005 nr. 15 om universiteter og høyskoler, § 5-3 «Klage over karakterfastsetting» og § 5-2 «Klage over formelle feil ved eksamen».</article><article class="legalP" id="kapittel-5-paragraf-3-ledd-2">Behandling av mistanke om fusk eller forsøk på fusk følger NTNUs fastsatte rutiner for dette.</article></article><article class="legalArticle" data-lovdata-URL="LTI/forskrift/2018-12-05-1878/§23-3" data-name="§23-3" id="kapittel-5-paragraf-4"><h3 class="legalArticleHeader"><span class="legalArticleValue">§ 23-3</span>. <span class="legalArticleTitle">Klage over avslag på søknad om bedømmelse, ikke godkjent avhandling eller kunstnerisk doktorgradsarbeid, prøveforelesning eller annen prøve over oppgitt emne, eller forsvar</span></h3><article class="legalP" id="kapittel-5-paragraf-4-ledd-1">Avslag på søknad om å få doktorgradsarbeidet bedømt og vedtak om ikke godkjent doktorgradsarbeid, obligatorisk prøve eller forsvar kan påklages etter reglene i forvaltningslovens § 28 flg.</article><article class="legalP" id="kapittel-5-paragraf-4-ledd-2">Grunngitt klage sendes fakultetet. Fakultetet kan oppheve eller endre vedtaket hvis det finner klagen begrunnet. Hvis fakultetet ikke tar klagen til følge, sendes klagen til NTNUs sentrale klagenemnd til avgjørelse. Klageinstansen kan prøve alle sider ved det påklagede vedtak.</article><article class="legalP" id="kapittel-5-paragraf-4-ledd-3">Dersom fakultetet eller klageinstansen finner grunn til det, kan det oppnevnes enkeltpersoner eller et utvalg til å foreta en vurdering av den foretatte bedømmelse og de kriterier denne bygger på, eller til å foreta en ny eller supplerende sakkyndig vurdering.</article></article><article class="legalArticle" data-lovdata-URL="LTI/forskrift/2018-12-05-1878/§24" data-name="§24" id="kapittel-5-paragraf-5"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Overgangsbestemmelser</span></h3><article class="legalP" id="kapittel-5-paragraf-5-ledd-1">Kandidater som er tatt opp i Stipendiatprogrammet for kunstnerisk utviklingsarbeid, kan søke fakultetet om å bli vurdert for opptak til ph.d.-program for kunstnerisk utviklingsarbeid. Fristen for overgang til ph.d.-program er 2025.</article><article class="legalP" id="kapittel-5-paragraf-5-ledd-2">Ph.d.-graden i kunstnerisk utviklingsarbeid tildeles bare etter gjennomført ph.d.-program.</article></article><article class="legalArticle" data-lovdata-URL="LTI/forskrift/2018-12-05-1878/§25" data-name="§25" id="kapittel-5-paragraf-6"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Fellesgrader og cotutelle-avtaler</span></h3></article><article class="legalArticle" data-lovdata-URL="LTI/forskrift/2018-12-05-1878/§25-1" data-name="§25-1" id="kapittel-5-paragraf-7"><h3 class="legalArticleHeader"><span class="legalArticleValue">§ 25-1</span>. <span class="legalArticleTitle">Fellesgrader og cotutelle-avtaler</span></h3><article class="legalP" id="kapittel-5-paragraf-7-ledd-1">NTNU kan inngå avtale med en eller flere norske eller utenlandske institusjoner om samarbeid i form av fellesgrader eller cotutelle-avtaler.</article><article class="legalP" id="kapittel-5-paragraf-7-ledd-2">For fellesgrad og cotutelle-samarbeid gjelder retningslinjer vedtatt i styret 4. desember 2008 (S-sak 83/08).</article></article><article class="legalArticle" data-lovdata-URL="LTI/forskrift/2018-12-05-1878/§25-2" data-name="§25-2" id="kapittel-5-paragraf-8"><h3 class="legalArticleHeader"><span class="legalArticleValue">§ 25-2</span>. <span class="legalArticleTitle">Fellesgrader</span></h3><article class="legalP" id="kapittel-5-paragraf-8-ledd-1">Med fellesgrader menes et samarbeid mellom flere institusjoner, der alle i fellesskap har ansvar for doktorgradsprogrammet, opptak, veiledning, gradstildeling og annet som er beskrevet i denne forskriften. Samarbeidet organiseres normalt i et konsortium og reguleres i avtale mellom konsortiedeltakerne. For fullført fellesgrad utstedes felles vitnemål i form av: a) et vitnemålsdokument utstedt av alle konsortiemedlemmene, b) et vitnemål fra hver av konsortiedeltakerne, eller en kombinasjon av a) og b).</article><article class="legalP" id="kapittel-5-paragraf-8-ledd-2">Fellesgrader skal normalt bare inngås dersom det fra før er et etablert, stabilt faglig samarbeid mellom institusjonen og minst en av de andre konsortiedeltakerne.</article></article><article class="legalArticle" data-lovdata-URL="LTI/forskrift/2018-12-05-1878/§25-3" data-name="§25-3" id="kapittel-5-paragraf-9"><h3 class="legalArticleHeader"><span class="legalArticleValue">§ 25-3</span>. <span class="legalArticleTitle">Cotutelle-avtaler</span></h3><article class="legalP" id="kapittel-5-paragraf-9-ledd-1">Med cotutelle-avtaler menes felles veiledning av ph.d.-kandidater og samarbeid om utdanning av ph.d.-kandidater. Cotutelle-avtalen inngås mellom institusjonene for hver enkelt kandidat og må bygge på et stabilt faglig samarbeid mellom institusjonene.</article></article><article class="legalArticle" data-lovdata-URL="LTI/forskrift/2018-12-05-1878/§25-4" data-name="§25-4" id="kapittel-5-paragraf-10"><h3 class="legalArticleHeader"><span class="legalArticleValue">§ 25-4</span>. <span class="legalArticleTitle">Krav ved fellesgrader og cotutelle</span></h3><article class="legalP" id="kapittel-5-paragraf-10-ledd-1">Ved avtaler om fellesgradssamarbeid og cotutelle kan rektor dispensere fra forskriften, dersom det er nødvendig av hensyn til regelverket ved de samarbeidende institusjonene. Slike unntak skal, både enkeltvis og samlet, fremstå som fullt ut forsvarlige ut fra de faglige kvalitetskravene som stilles til en tilsvarende ph.d.-grad ved NTNU. Kvalifikasjonskrav for opptak, krav om at avhandlingen skal være offentlig tilgjengelig og krav om offentlig disputas med en habil bedømmelseskomité kan ikke fravikes.</article><article class="legalP" id="kapittel-5-paragraf-10-ledd-2">Avtaler om fellesgrad og cotutelle må som et minimum regulere opptak, finansiering, opplæringsdel, veiledning, opphold ved institusjonene, rapporteringsplikt, avhandlingens språk, avhandlingens form, bedømmelse, gradstildeling, vitnemål og rettigheter til resultater. Avtalen undertegnes av rektor.</article><article class="legalP" id="kapittel-5-paragraf-10-ledd-3">Ph.d.-utdanningen ved samarbeidsinstitusjonen må også ha et omfang av tre års normert studietid. Kandidaten må tas opp ved begge institusjonene.</article></article><article class="legalArticle" data-lovdata-URL="LTI/forskrift/2018-12-05-1878/§26" data-name="§26" id="kapittel-5-paragraf-11"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-11-ledd-1">Forskriften trer i kraft fra og med 1. januar 2019. Samtidig oppheves forskrift 23. januar 2012 nr. 206 for graden philosophiae doctor (ph.d.) ved Norges teknisk–naturvitenskapelige universitet (NTNU).</article></article></section></main></body></html>