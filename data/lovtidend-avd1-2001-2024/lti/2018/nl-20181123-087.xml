<!DOCTYPE html><html lang="no"><head><title>Lov om endringer i finansforetaksloven mv. (andre betalingstjenestedirektiv)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2018-11-23-87</dd><dt class="dokid">DokumentID</dt><dd class="dokid">LTI/lov/2018-11-23-87</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1956-12-07-1</li><li>lov/1999-06-25-46</li><li>lov/1999-12-17-95</li><li>lov/2015-04-10-17</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Forsikring</li> <li>Bank, finans og regnskapsrett &gt; Revisjon</li> <li>EU/EØS-rett &gt; Finansielle tjenester</li></ul></dd><dt class="dateOfPublication">Kunngjort</dt><dd class="dateOfPublication">2018-11-23 15:55</dd><dt class="journalNumber">Journalnummer</dt><dd class="journalNumber">2018-0992</dd><dt class="titleShort">Korttittel</dt><dd class="titleShort">Endringslov til finansforetaksloven mv.</dd><dt class="title">Tittel</dt><dd class="title">Lov om endringer i finansforetaksloven mv. (andre betalingstjenestedirektiv)</dd><dt class="miscInformation">Annet om dokumentet</dt><dd class="miscInformation">Prop.110 L (2017–2018), Innst.25 L (2018–2019), Lovvedtak 4 (2018–2019). Stortingets første og andre gangs behandling hhv. 8. og 13. november 2018. Fremmet av Finansdepartementet.</dd><dt class="refid">RefID</dt><dd class="refid">lov/2018-11-23-87</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i finansforetaksloven mv. (andre betalingstjenestedirektiv)<ul class="tocSubUl"><li>I</li><li>II<ul class="tocSubUl"><li>§ 9 a. Forskrift om betalingstjenester</li></ul></li><li>III<ul class="tocSubUl"><li>§ 5-3. Unntak</li><li>§ 6-1. Tilgang til kredittinstitusjoners betalingskontotjenester</li></ul></li><li>IV<ul class="tocSubUl"><li>§ 2-3. Betalingstjenester mv.</li><li>§ 2-10. Konsesjon som betalingsforetak</li><li>§ 2-10 a. Opplysningsfullmektig</li><li>§ 5-10. Nasjonalt kontaktpunkt for agenter av utenlandske betalingsforetak og e-pengeforetak</li></ul></li><li>V Ikrafttredelse og overgangsregler</li></ul></li></ul></dd></dl></header><main class="documentBody" data-lovdata-URL="LTI/lov/2018-11-23-87" id="dokument"><h1>Lov om endringer i finansforetaksloven mv. (andre betalingstjenestedirektiv)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 7. desember 1956 nr. 1 om tilsynet med finansforetak mv. (finanstilsynsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 25. juni 1999 nr. 46 om finansavtaler og finansoppdrag (finansavtaleloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. desember 1999 nr. 95 om betalingssystemer m.v.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 10. april 2015 nr. 17 om finansforetak og finanskonsern (finansforetaksloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2018-11-23-87/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 7. desember 1956 nr. 1 om tilsynet med finansforetak mv. skal § 1 første ledd nr. 4 lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">betalingsforetak og opplysningsfullmektiger,</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2018-11-23-87/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 25. juni 1999 nr. 46 om finansavtaler og finansoppdrag skal ny § 9 a lyde:</article><article class="futureLegalArticle" data-name="§9a" id="kapittel-2-foreslåttparagraf-1"><span class="futureLegalArticleHeader">§ 9 a. <span class="legalArticleTitle">Forskrift om betalingstjenester</span></span><article class="legalP" id="kapittel-2-foreslåttparagraf-1-ledd-1">Kongen kan i forskrift gi regler om betalingstjenester som nevnt i vedlegg I nr. 7 og nr. 8 til Europaparlaments- og rådsdirektiv (EU) 2015/2366 av 25. november 2015 om betalingstjenester i det indre marked, om endring av direktiv 2002/65/EF, 2009/110/EF og 2013/36/EU og forordning (EU) nr. 1093/2010 og oppheving av direktiv 2007/64/EF. I forskriften kan det bestemmes at slike tjenester skal anses som betalingstjenester etter denne loven, og bestemmelsene kan helt eller delvis fravike reglene i denne loven.</article></article></section><section class="section" data-name="kapIII" id="kapittel-3" data-lovdata-URL="LTI/lov/2018-11-23-87/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 17. desember 1999 nr. 95 om betalingssystemer m.v. gjøres følgende endringer:</article> <article class="defaultP" margin-top="true">§ 1-1 tredje ledd skal lyde:</article><article class="legalP" id="kapittel-3-ledd-2">Som systemer for betalingstjenester regnes systemer basert på standardvilkår for overføring av penger fra eller mellom kundekonti i banker eller andre som kan yte betalingstjenester etter finansforetaksloven § 2-3 første ledd når overføringene bygger på bruk av betalingskort, tallkoder eller annen form for selvstendig brukerlegitimasjon utstedt til en ubestemt krets.</article> <article class="defaultP" margin-top="true">§ 5-1 første ledd skal lyde:</article><article class="legalP" id="kapittel-3-ledd-3">Bestemmelsene i dette kapitlet gjelder betalingsforetaks adgang til å delta i betalingssystemer i Norge. Bestemmelsene får tilsvarende anvendelse for andre ytere av betalingstjenester som nevnt i finansforetaksloven § 2-3.</article> <article class="defaultP" margin-top="true">§ 5-1 annet ledd skal lyde:</article><article class="legalP" id="kapittel-3-ledd-4">Med betalingsforetak menes foretak med tillatelse til å drive betalingstjenestevirksomhet etter reglene i eller i medhold av finansforetaksloven § 2-10.</article> <article class="defaultP" margin-top="true">§ 5-3 skal lyde:</article><article class="futureLegalArticle" data-name="§5-3" id="kapittel-3-foreslåttparagraf-1"><span class="futureLegalArticleHeader">§ 5-3. <span class="legalArticleTitle">Unntak</span></span><article class="legalP" id="kapittel-3-foreslåttparagraf-1-ledd-1">Reglene i § 5-2 gjelder ikke for<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-1-ledd-1-punkt-1"><article class="legalP" id="kapittel-3-foreslåttparagraf-1-ledd-1-punkt-1-ledd-1">betalingssystemer som omfattes av rådsdirektiv 98/26/EF om endelig oppgjør i betalingssystem og i oppgjørssystem for verdipapir,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-1-ledd-1-punkt-2"><article class="legalP" id="kapittel-3-foreslåttparagraf-1-ledd-1-punkt-2-ledd-1">betalingssystemer som utelukkende er sammensatt av ytere av betalingstjenester innenfor et finanskonsern.</article></article></li></ul></article><article class="legalP" id="kapittel-3-foreslåttparagraf-1-ledd-2">Deltaker i et betalingssystem som omfattes av rådsdirektiv 98/26/EF om endelig oppgjør i betalingssystem og i oppgjørssystem for verdipapir som gir én betalingstjenestetilbyder adgang til å sende transaksjoner gjennom systemet, skal på anmodning gi andre betalingstjenestetilbydere tilsvarende tilgang i samsvar med § 5-2. Deltaker i det notifiserte systemet som avslår å gi betalingstjenestetilbyderen mulighet til å sende betalingsordre gjennom systemet, skal gi betalingstjenestetilbyderen begrunnelse for avslaget.</article></article> <article class="defaultP" margin-top="true">Ny § 6-1 skal lyde:</article><article class="futureLegalArticle" data-name="§6-1" id="kapittel-3-foreslåttparagraf-2"><span class="futureLegalArticleHeader">§ 6-1. <span class="legalArticleTitle">Tilgang til kredittinstitusjoners betalingskontotjenester</span></span><article class="legalP" id="kapittel-3-foreslåttparagraf-2-ledd-1">En kredittinstitusjon skal gi betalingsforetak adgang til sine betalingskontotjenester på objektive, ikke-diskriminerende og forholdsmessige vilkår. Slik tilgang skal gis i den utstrekning som kreves for at betalingsforetaket uhindret og effektivt skal kunne tilby betalingstjenester.</article><article class="legalP" id="kapittel-3-foreslåttparagraf-2-ledd-2">Dersom en kredittinstitusjon gir et betalingsforetak avslag på tilgang til institusjonens betalingskontotjenester etter første ledd, skal institusjonen melde fra til tilsynsmyndighetene og begrunne avslaget.</article></article> <article class="defaultP" margin-top="true">Nåværende §§ 6-1 til 6-4 blir §§ 6-2 til 6-5.</article></section><section class="section" data-name="kapIV" id="kapittel-4" data-lovdata-URL="LTI/lov/2018-11-23-87/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 10. april 2015 nr. 17 om finansforetak og finanskonsern gjøres følgende endringer:</article> <article class="defaultP" margin-top="true">§ 2-3 skal lyde:</article><article class="futureLegalArticle" data-name="§2-3" id="kapittel-4-foreslåttparagraf-1"><span class="futureLegalArticleHeader">§ 2-3. <span class="legalArticleTitle">Betalingstjenester mv.</span></span><article class="numberedLegalP" data-numerator="1" id="kapittel-4-foreslåttparagraf-1-nummer-1">(1) Betalingstjenester kan bare utføres av banker, kredittforetak, betalingsforetak, e-pengeforetak og opplysningsfullmektiger og av finansieringsforetak som etter denne loven har tillatelse til å drive slik virksomhet her i riket. Pengeoverføringer kan også utføres av foretak med tillatelse etter § 2-10 tredje ledd.</article><article class="numberedLegalP" data-numerator="2" id="kapittel-4-foreslåttparagraf-1-nummer-2">(2) Betalingstjenester kan også utføres av utenlandske kredittinstitusjoner, betalingsforetak, e-pengeforetak og opplysningsfullmektiger som etter denne loven har adgang til å drive slik virksomhet her i riket.</article><article class="numberedLegalP" data-numerator="3" id="kapittel-4-foreslåttparagraf-1-nummer-3">(3) Som betalingstjenester regnes i denne loven tjenester som angitt i finansavtaleloven § 11. Med pengeoverføringer menes betalingstjeneste som angitt i finansavtaleloven § 12 bokstav k.</article><article class="numberedLegalP" data-numerator="4" id="kapittel-4-foreslåttparagraf-1-nummer-4">(4) Tillatelse til å utføre betalingstjenester omfatter, når ikke annet er fastsatt, også omsetning av valuta i forbindelse med pengeoverføringer med utlandet og kredittyting innenfor fastsatte kredittgrenser ved gjennomføringen av betalingstjeneste som angitt i finansavtaleloven § 11 første ledd bokstav b og c, dersom kreditten ikke ytes av midler mottatt for å utføre betalingsoverføringer, og er kortsiktig og skal tilbakebetales senest innen 12 måneder.</article><article class="numberedLegalP" data-numerator="5" id="kapittel-4-foreslåttparagraf-1-nummer-5">(5) Departementet kan fastsette nærmere regler om betalingstjenestevirksomhet, hva som skal regnes som betalingstjenester og hva som ikke skal regnes som betalingstjenester. I forskriften kan det bestemmes at enkelte typer av virksomhet er underlagt meldeplikt.</article></article> <article class="defaultP" margin-top="true">§ 2-9 annet ledd skal lyde:</article><article class="numberedLegalP" data-numerator="2" id="kapittel-4-nummer-1">(2) Et finansieringsforetak kan også gis tillatelse til å drive virksomhet som e-pengeforetak, betalingsforetak eller som opplysningsfullmektig med mindre hensyn til foretakets risikostyring og soliditet eller andre tilsynsmessige hensyn tilsier at slik virksomhet drives i eget foretak.</article> <article class="defaultP" margin-top="true">§ 2-10 skal lyde:</article><article class="futureLegalArticle" data-name="§2-10" id="kapittel-4-foreslåttparagraf-2"><span class="futureLegalArticleHeader">§ 2-10. <span class="legalArticleTitle">Konsesjon som betalingsforetak</span></span><article class="numberedLegalP" data-numerator="1" id="kapittel-4-foreslåttparagraf-2-nummer-1">(1) Tillatelse til å drive virksomhet som betalingsforetak gir adgang til å utføre betalingstjenester og til å motta betalingsmidler fra kunder til bruk ved utførelsen av slike tjenester. Tillatelsen kan avgrenses til å gjelde én eller flere av de tjenester som er nevnt i finansavtaleloven § 11 første ledd.</article><article class="numberedLegalP" data-numerator="2" id="kapittel-4-foreslåttparagraf-2-nummer-2">(2) For foretak som kun har tillatelse til å tilby betalingsfullmakttjeneste, gjelder ikke finansforetaksloven § 3-1 tredje ledd bokstav d og bokstav j og § 13-18. Betalingsfullmektiger skal ha ansvarsforsikring som dekker de geografiske områder hvor den tilbyr tjenester, eller stille annen lignende garanti til dekning av eventuelt erstatningsansvar. Departementet kan i forskrift gi bestemmelser om ansvarsforsikring og tilsvarende garanti, herunder om beregning av minimumsbeløpet.</article><article class="numberedLegalP" data-numerator="3" id="kapittel-4-foreslåttparagraf-2-nummer-3">(3) Et betalingsforetak kan også gis tillatelse til å drive virksomhet som finansieringsforetak, med mindre hensynet til foretakets risikostyring og soliditet eller andre tilsynsmessige hensyn tilsier at slik virksomhet drives i eget foretak.</article><article class="numberedLegalP" data-numerator="4" id="kapittel-4-foreslåttparagraf-2-nummer-4">(4) Foretak med hovedkontor i Norge kan gis en begrenset tillatelse som betalingsforetak. Bestemmelsene i kapittel 4 gjelder ikke ved en begrenset tillatelse. For virksomhet i henhold til begrenset tillatelse gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-4-foreslåttparagraf-2-nummer-4-punkt-1"><article class="legalP" id="kapittel-4-foreslåttparagraf-2-nummer-4-punkt-1-ledd-1">Foretaket kan bare yte betalingstjenesten pengeoverføring, jf. finansavtaleloven § 11 første ledd bokstav d.</article></article></li><li data-li-identifier="b)" data-name="b)"><article class="listArticle" id="kapittel-4-foreslåttparagraf-2-nummer-4-punkt-2"><article class="legalP" id="kapittel-4-foreslåttparagraf-2-nummer-4-punkt-2-ledd-1">Foretaket skal ha systemer og retningslinjer for kontroll og avdekking av risiko for å påse at forpliktelsene på alle vesentlige aktivitetsområder vil bli oppfylt, herunder sikring av midler mottatt i forbindelse med pengeoverføringer.</article></article></li><li data-li-identifier="c)" data-name="c)"><article class="listArticle" id="kapittel-4-foreslåttparagraf-2-nummer-4-punkt-3"><article class="legalP" id="kapittel-4-foreslåttparagraf-2-nummer-4-punkt-3-ledd-1">Foretaket skal ha startkapital som angitt i § 3-4 annet ledd bokstav a.</article></article></li><li data-li-identifier="d)" data-name="d)"><article class="listArticle" id="kapittel-4-foreslåttparagraf-2-nummer-4-punkt-4"><article class="legalP" id="kapittel-4-foreslåttparagraf-2-nummer-4-punkt-4-ledd-1">Det samlede beløpet for betalingstransaksjoner utført av virksomheten i gjennomsnitt over de 12 foregående måneder skal ikke overstige et beløp på fem millioner kroner per måned. Departementet kan ved enkeltvedtak fastsette et annet maksimalbeløp, men ikke et beløp i norske kroner som overstiger tilsvarende tre millioner euro per måned.</article></article></li><li data-li-identifier="e)" data-name="e)"><article class="listArticle" id="kapittel-4-foreslåttparagraf-2-nummer-4-punkt-5"><article class="legalP" id="kapittel-4-foreslåttparagraf-2-nummer-4-punkt-5-ledd-1">Foretaket har ikke adgang til å benytte agenter.</article></article></li></ul></article><article class="numberedLegalP" data-numerator="5" id="kapittel-4-foreslåttparagraf-2-nummer-5">(5) Departementet kan fastsette nærmere regler om betalingsforetak og foretak med begrenset tillatelse etter fjerde ledd, herunder gjøre unntak fra reglene som gjelder for finansforetak, og fastsette regler om organisering, virksomhet, kapitalkrav, eierforhold, sikring av midler, bruk av agenter og oppdragstakere, vilkår for tillatelse, tilbakekall av tillatelse, utenrettslig tvisteløsningsordning og tilsyn. Departementet kan ved forskrift eller enkeltvedtak gjøre unntak for virksomhet som omfattes av fjerde ledd.</article></article> <article class="defaultP" margin-top="true">Ny § 2-10 a skal lyde:</article><article class="futureLegalArticle" data-name="§2-10a" id="kapittel-4-foreslåttparagraf-3"><span class="futureLegalArticleHeader">§ 2-10 a. <span class="legalArticleTitle">Opplysningsfullmektig</span></span><article class="numberedLegalP" data-numerator="1" id="kapittel-4-foreslåttparagraf-3-nummer-1">(1) Tillatelse som opplysningsfullmektig gir adgang til å tilby kontoinformasjonstjeneste.</article><article class="numberedLegalP" data-numerator="2" id="kapittel-4-foreslåttparagraf-3-nummer-2">(2) For opplysningsfullmektiger gjelder reglene i kapittel 3 med unntak av § 3-1 annet ledd og tredje ledd bokstav a om eierforhold og bokstav c, d, i og j, og § 3-3 og § 3-4. Bestemmelsen i § 3-7 gjelder med unntak av første ledd bokstav d og e. Kapittel 4 og 5 og tilhørende forskrifter gjelder tilsvarende.</article><article class="numberedLegalP" data-numerator="3" id="kapittel-4-foreslåttparagraf-3-nummer-3">(3) Opplysningsfullmektiger skal ha ansvarsforsikring eller stille garanti til dekning av eventuelt erstatningsansvar.</article><article class="numberedLegalP" data-numerator="4" id="kapittel-4-foreslåttparagraf-3-nummer-4">(4) Opplysningsfullmektiger skal uten ugrunnet opphold melde fra til Finanstilsynet om endringer i de opplysninger som tidligere er mottatt fra virksomheten og som lå til grunn for tillatelsen.</article><article class="numberedLegalP" data-numerator="5" id="kapittel-4-foreslåttparagraf-3-nummer-5">(5) Departementet kan ved forskrift fastsette nærmere regler om kravene til opplysningsfullmektigers virksomhet, vilkår for tillatelse og tilbakekall av tillatelse, utenrettslig tvisteløsningsordning, tilsyn, ansvarsforsikring og tilsvarende garanti, herunder om beregning av minimumsbeløpet.</article></article> <article class="defaultP" margin-top="true">§ 3-1 nytt femte ledd skal lyde:</article><article class="numberedLegalP" data-numerator="5" id="kapittel-4-nummer-2">(5) Departementet kan gi nærmere regler om kravene til søknader fra betalingsforetak og e-pengeforetak i forskrift.</article> <article class="defaultP" margin-top="true">§ 3-4 annet ledd bokstav b skal lyde:<ul class="defaultList"><li data-li-identifier="(b)" data-name="(b)"><article class="listArticle" id="kapittel-4-nummer-2-punkt-1"><article class="legalP" id="kapittel-4-nummer-2-punkt-1-ledd-1">50&#xa0;000 euro dersom betalingsforetaket tilbyr betalingsfullmakttjeneste,</article></article></li></ul></article> <article class="defaultP" margin-top="true">§ 3-7 første ledd bokstav e og ny bokstav f skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-4-nummer-2-punkt-2"><article class="legalP" id="kapittel-4-nummer-2-punkt-2-ledd-1">foretaket ikke oppfyller kapitalkrav fastsatt i eller i medhold av denne loven, eller unnlater å etterkomme pålegg av Finanstilsynet,</article></article></li><li data-li-identifier="f)" data-name="f)"><article class="listArticle" id="kapittel-4-nummer-2-punkt-3"><article class="legalP" id="kapittel-4-nummer-2-punkt-3-ledd-1">foretaket ville utgjøre en trussel mot betalingssystemets stabilitet eller tilliten til det, dersom det fortsatte sin betalingstjenestevirksomhet.</article></article></li></ul></article> <article class="defaultP" margin-top="true">Ny § 5-10 skal lyde:</article><article class="futureLegalArticle" data-name="§5-10" id="kapittel-4-foreslåttparagraf-4"><span class="futureLegalArticleHeader">§ 5-10. <span class="legalArticleTitle">Nasjonalt kontaktpunkt for agenter av utenlandske betalingsforetak og e-pengeforetak</span></span><article class="legalP" id="kapittel-4-foreslåttparagraf-4-ledd-1">Departementet kan i forskrift gi nærmere regler om nasjonalt kontaktpunkt for agenter av utenlandske betalingsforetak og e-pengeforetak, herunder plikter for kontaktpunktet.</article></article> <article class="defaultP" margin-top="true">§ 13-21 annet ledd skal lyde:</article><article class="numberedLegalP" data-numerator="2" id="kapittel-4-nummer-3">(2) Departementet kan gi forskrift om behandling av betalingsinformasjon. Departementet kan i forskrift gi nærmere regler om betalingstjenestetilbyderes behandling av personopplysninger. Forskriften kan gi hjemmel til behandling av sensitive betalingsopplysninger.</article> <article class="defaultP" margin-top="true">§ 16-2 femte ledd skal lyde:</article><article class="numberedLegalP" data-numerator="5" id="kapittel-4-nummer-4">(5) Taushetsplikten etter første ledd er ikke til hinder for utlevering av opplysninger i forbindelse med gjennomføring av betalingstransaksjoner eller ved tilbud av en tjeneste betalingstjenestebrukeren har anmodet om.</article> <article class="defaultP" margin-top="true">Nåværende femte til syvende ledd blir sjette til åttende ledd.</article></section><section class="section" data-name="kapV" id="kapittel-5" data-lovdata-URL="LTI/lov/2018-11-23-87/KAPITTEL_5"><h2 data-text-align="center">V<br /><i>Ikrafttredelse og overgangsregler</i></h2><ul class="defaultList"><li data-li-identifier="(1)" data-name="(1)"><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene i loven til forskjellig tid.</article></article></li><li data-li-identifier="(2)" data-name="(2)"><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Departementet kan gi overgangsregler.</article></article></li></ul></section></main></body></html>