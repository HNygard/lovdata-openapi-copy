<!DOCTYPE html><html lang="no"><head><title>Forskrift om behandling av personopplysninger etter introduksjonsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-08-30-1283</dd><dt class="dokid">DokumentID</dt><dd class="dokid">LTI/forskrift/2018-08-30-1283</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-04-20-342</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-80/§25</li><li>lov/2003-07-04-80/§25a</li><li>lov/2003-07-04-80/§25b</li></ul></dd><dt class="dateOfPublication">Kunngjort</dt><dd class="dateOfPublication">2018-08-31 14:30</dd><dt class="journalNumber">Journalnummer</dt><dd class="journalNumber">2018-0803</dd><dt class="titleShort">Korttittel</dt><dd class="titleShort">Forskrift om behandling av personopplysninger etter introduksjonsloven</dd><dt class="title">Tittel</dt><dd class="title">Forskrift om behandling av personopplysninger etter introduksjonsloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 30. august 2018 med hjemmel i lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven) § 25 til § 25b.</dd><dt class="refid">RefID</dt><dd class="refid">forskrift/2018-08-30-1283</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om behandling av personopplysninger etter introduksjonsloven<ul class="tocSubUl"><li>§ 1. Formål og virkeområde</li><li>§ 2. Innhenting av personopplysninger</li><li>§ 3. Krav til personopplysningene og behandlingen av dem</li><li>§ 4. Personopplysninger som kan behandles for alle formålene</li><li>§ 5. Personopplysninger om kompetanse og for å gjennomføre karriereveiledning</li><li>§ 6. Opplysninger om beboer i mottak som deltar i integreringsfremmende program</li><li>§ 7. Opplysninger om beboer i mottak som deltar i opplæring</li><li>§ 8. Opplysninger om personer som bosettes</li><li>§ 9. Opplysninger om personer som deltar i introduksjonsprogrammet</li><li>§ 10. Personopplysninger til opplæring i norsk og samfunnskunnskap</li><li>§ 11. Opplysninger om prøveavvikling</li><li>§ 12. Opplysninger om tilskudd</li><li>§ 13. Integrerings- og mangfoldsdirektoratets ansvar</li><li>§ 14. Kompetanse Norges ansvar</li><li>§ 15. Kommunenes ansvar</li><li>§ 16. Lagring</li><li>§ 17. Sletting</li><li>§ 18. Behandling av personopplysninger til forskning og analyse</li><li>§ 19. Verifikasjon av prøveresultater</li><li>§ 20. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2018-08-30-1283" id="dokument"><h1>Forskrift om behandling av personopplysninger etter introduksjonsloven</h1><article class="legalArticle" data-lovdata-URL="LTI/forskrift/2018-08-30-1283/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Forskriften gjelder behandling av personopplysninger om personer som omfattes av formålene i introduksjonsloven § 25 første ledd.</article><article class="legalP" id="paragraf-1-ledd-2">Behandlingen skal følge personvernforordningen, jf. personopplysningsloven § 1.</article></article><article class="legalArticle" data-lovdata-URL="LTI/forskrift/2018-08-30-1283/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innhenting av personopplysninger</span></h2><article class="legalP" id="paragraf-2-ledd-1">Integrerings- og mangfoldsdirektoratet (IMDi) og Kompetanse Norge kan innhente nødvendige personopplysninger til de etablerte personregistrene etter introduksjonsloven § 25a første ledd fra følgende aktører:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Utlendingsdirektoratet (UDI)</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Utlendingsnemnda (UNE)</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Folkeregisteret</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Integrerings- og mangfoldsdirektoratet (IMDi)</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Barne-, ungdoms- og familieetaten (Bufetat)</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">Kompetanse Norge</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">Kommunene</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">Omsorgssentrene</article></article></li><li data-li-identifier="i)" data-name="i)"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1">Offentlige karrieresentre</article></article></li><li data-li-identifier="j)" data-name="j)"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1">Arbeids- og velferdsetaten.</article></article></li></ul></article><article class="legalP" id="paragraf-2-ledd-2">I saker der hensynet til barnets beste gjør det nødvendig, kan IMDi innhente opplysninger fra barnevernet og krisesentre uten hinder av disse organenes taushetsplikt.</article></article><article class="legalArticle" data-lovdata-URL="LTI/forskrift/2018-08-30-1283/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til personopplysningene og behandlingen av dem</span></h2><article class="legalP" id="paragraf-3-ledd-1">Personopplysningene i registrene skal<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">være korrekte og oppdaterte</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">bare brukes til formål som er forenlige med formålene i introduksjonsloven § 25 første ledd</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">være relevante og begrenset til det som er nødvendig for formålene med behandlingen.</article></article></li></ul></article><article class="legalP" id="paragraf-3-ledd-2">Offentlige organer som behandler personopplysninger etter forskriften skal sørge for tilstrekkelig personopplysningssikkerhet, jf. personvernforordningen artikkel 32.</article></article><article class="legalArticle" data-lovdata-URL="LTI/forskrift/2018-08-30-1283/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Personopplysninger som kan behandles for alle formålene</span></h2><article class="legalP" id="paragraf-4-ledd-1">Følgende personopplysninger om asylsøkere og nyankomne innvandrere anses som nødvendige for alle formålene som nevnt i introduksjonsloven § 25:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">navn, kjønn og fødselsdato</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">personnummer eller annet identifikasjonsnummer i form av DUF-nummer, registreringsnummer i mottak, D-nummer eller passnummer</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">kontaktinformasjon</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">sivilstatus</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">familierelasjoner og andre nære relasjoner</article></article></li><li data-li-identifier="f)" data-name="f)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">statsborgerskap og opprinnelsesland</article></article></li><li data-li-identifier="g)" data-name="g)"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">om personen er enslig mindreårig</article></article></li><li data-li-identifier="h)" data-name="h)"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">boform</article></article></li><li data-li-identifier="i)" data-name="i)"><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1">opplysninger om personens oppholdstillatelse, herunder søknads- og vedtaksdato for innvilgelse eller avslag, oppholdsgrunnlag, varighet på oppholdstillatelsen, tidligere oppholdstillatelser, saker om tilbakekall av tillatelsen og utvisning og om det er søkt om fornyet oppholdstillatelse</article></article></li><li data-li-identifier="j)" data-name="j)"><article class="listArticle" id="paragraf-4-ledd-1-punkt-10"><article class="legalP" id="paragraf-4-ledd-1-punkt-10-ledd-1">særskilte opplysninger om kvoteflyktninger.</article></article></li></ul></article><article class="legalP" id="paragraf-4-ledd-2">Personopplysningene innhentes fra utlendingsmyndighetenes registre, Folkeregisteret eller den enkelte. Opplysningene kan i registrene knyttes til personnummer eller annet identifikasjonsnummer.</article></article><article class="legalArticle" data-lovdata-URL="LTI/forskrift/2018-08-30-1283/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Personopplysninger om kompetanse og for å gjennomføre karriereveiledning</span></h2><article class="legalP" id="paragraf-5-ledd-1">Følgende opplysninger om en persons kompetanse kan behandles:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">morsmål, foretrukket tolkespråk og landbakgrunn</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">utdanning og realkompetanse</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">språk den enkelte behersker og med hvilket ferdighetsnivå</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">digitale ferdigheter</article></article></li><li data-li-identifier="e)" data-name="e)"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">sertifikat for kjøretøy</article></article></li><li data-li-identifier="f)" data-name="f)"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">arbeidserfaring</article></article></li><li data-li-identifier="g)" data-name="g)"><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1">interesser</article></article></li><li data-li-identifier="h)" data-name="h)"><article class="listArticle" id="paragraf-5-ledd-1-punkt-8"><article class="legalP" id="paragraf-5-ledd-1-punkt-8-ledd-1">ønsker og forutsetninger for utdanning og arbeid.</article></article></li></ul></article><article class="legalP" id="paragraf-5-ledd-2">Har den som det registreres opplysninger om, gjennomgått karriereveiledning, kan følgende opplysninger også behandles:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">utfyllende kompetanseopplysninger</article></article></li><li data-li-identifier="b)" data-name="b)"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">ønsker og muligheter innen utdanning og arbeid</article></article></li><li data-li-identifier="c)" data-name="c)"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">behov for å søke kompletterende utdanning, godkjenning, autorisasjon eller behov for eventuell realkompetansevurdering</article></article></li><li data-li-identifier="d)" data-name="d)"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">informasjon om nedsatt evne til å delta i kvalifiseringstiltak, arbeid og utdanning.</article></article></li></ul></article></article><article class="legalArticle" data-lovdata-URL="LTI/forskrift/2018-08-30-1283/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysninger om beboer i mottak som deltar i integreringsfremmende program</span></h2><article class="legalP" id="paragraf-6-ledd-1">Følgende opplysninger om beboer i mottak som deltar i integreringsfremmende program kan behandles:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">navn og adresse til mottaket</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">registrering i mottak</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">tilbud om og tildeling, start og stans av fulltidsprogrammet</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">kontrakten mellom beboeren og mottaket</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">fravær</article></article></li><li data-li-identifier="f)" data-name="f)"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">tiltak som følges i fulltidsprogrammet, herunder varighet og omfang</article></article></li><li data-li-identifier="g)" data-name="g)"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">relevante helseopplysninger.</article></article></li></ul></article></article><article class="legalArticle" data-lovdata-URL="LTI/forskrift/2018-08-30-1283/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysninger om beboer i mottak som deltar i opplæring</span></h2><article class="legalP" id="paragraf-7-ledd-1">Følgende opplysninger om en asylsøker som deltar i opplæring i norsk og opplæring i norsk kultur og norske verdier i mottak, kan behandles:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">navn og adresse til mottaket</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">tidspunkt for registrering i mottak</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">tidspunktene opplæringen starter og stanser</article></article></li><li data-li-identifier="d)" data-name="d)"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">språket opplæringen blir gitt på og opplæringens omfang</article></article></li><li data-li-identifier="e)" data-name="e)"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">fritak fra plikten til å delta i opplæringen og rettsgrunnlaget for slikt fritak.</article></article></li></ul></article></article><article class="legalArticle" data-lovdata-URL="LTI/forskrift/2018-08-30-1283/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysninger om personer som bosettes</span></h2><article class="legalP" id="paragraf-8-ledd-1">Følgende opplysninger om den som bosettes kan behandles:<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">bosettingsønsker</article></article></li><li data-li-identifier="b)" data-name="b)"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">særlige forhold det bør tas hensyn til ved bosettingen</article></article></li><li data-li-identifier="c)" data-name="c)"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">opplysninger om bosettingsprosessen, tidspunkter og adresser</article></article></li><li data-li-identifier="d)" data-name="d)"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">morsmål og foretrukket tolkespråk.</article></article></li></ul></article><article class="legalP" id="paragraf-8-ledd-2">Når det er nødvendig for bosettingen, kan også følgende personopplysninger behandles:<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">etnisk opprinnelse</article></article></li><li data-li-identifier="b)" data-name="b)"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">religiøs oppfatning og tilknytning</article></article></li><li data-li-identifier="c)" data-name="c)"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">straffbare forhold</article></article></li><li data-li-identifier="d)" data-name="d)"><article class="listArticle" id="paragraf-8-ledd-2-punkt-4"><article class="legalP" id="paragraf-8-ledd-2-punkt-4-ledd-1">helseforhold</article></article></li><li data-li-identifier="e)" data-name="e)"><article class="listArticle" id="paragraf-8-ledd-2-punkt-5"><article class="legalP" id="paragraf-8-ledd-2-punkt-5-ledd-1">seksuelle forhold.</article></article></li></ul></article></article><article class="legalArticle" data-lovdata-URL="LTI/forskrift/2018-08-30-1283/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opplysninger om personer som deltar i introduksjonsprogrammet</span></h2><article class="legalP" id="paragraf-9-ledd-1">Følgende opplysninger om personer som deltar i introduksjonsprogram kan behandles:<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">tilbud om og tildeling, start og stans av introduksjonsprogrammet</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">tiltak som følges i introduksjonsprogrammet, herunder varighet og omfang</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">permisjoner og fravær, herunder årsak til fravær til fravær etter endt permisjon ved fødsel og adopsjon</article></article></li><li data-li-identifier="d)" data-name="d)"><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">klager</article></article></li><li data-li-identifier="e)" data-name="e)"><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">introduksjonsstønad.</article></article></li></ul></article></article><article class="legalArticle" data-lovdata-URL="LTI/forskrift/2018-08-30-1283/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Personopplysninger til opplæring i norsk og samfunnskunnskap</span></h2><article class="legalP" id="paragraf-10-ledd-1">Følgende opplysninger om personer som deltar i opplæring i norsk og samfunnskunnskap kan behandles:<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">tildeling, start og stans av opplæringen</article></article></li><li data-li-identifier="b)" data-name="b)"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">fritak fra plikten til å delta i opplæringen og rettsgrunnlaget for slikt fritak</article></article></li><li data-li-identifier="c)" data-name="c)"><article class="listArticle" id="paragraf-10-ledd-1-punkt-3"><article class="legalP" id="paragraf-10-ledd-1-punkt-3-ledd-1">fritak fra plikten til å avlegge avsluttende prøver og rettsgrunnlaget for slikt fritak</article></article></li><li data-li-identifier="d)" data-name="d)"><article class="listArticle" id="paragraf-10-ledd-1-punkt-4"><article class="legalP" id="paragraf-10-ledd-1-punkt-4-ledd-1">språket opplæringen blir gitt på og opplæringens omfang</article></article></li><li data-li-identifier="e)" data-name="e)"><article class="listArticle" id="paragraf-10-ledd-1-punkt-5"><article class="legalP" id="paragraf-10-ledd-1-punkt-5-ledd-1">hvilken opplæring som er gjennomført med antall timer, inkludert timer gjennomført som oppfølging under omsorgspermisjon</article></article></li><li data-li-identifier="f)" data-name="f)"><article class="listArticle" id="paragraf-10-ledd-1-punkt-6"><article class="legalP" id="paragraf-10-ledd-1-punkt-6-ledd-1">permisjoner og fravær</article></article></li><li data-li-identifier="g)" data-name="g)"><article class="listArticle" id="paragraf-10-ledd-1-punkt-7"><article class="legalP" id="paragraf-10-ledd-1-punkt-7-ledd-1">klager og klagebehandling.</article></article></li></ul></article></article><article class="legalArticle" data-lovdata-URL="LTI/forskrift/2018-08-30-1283/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Opplysninger om prøveavvikling</span></h2><article class="legalP" id="paragraf-11-ledd-1">Følgende opplysninger om den som avlegger prøver i norsk og samfunnskunnskap kan behandles:<ul class="defaultList"><li data-li-identifier="a)" data-name="a)"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">kandidatnummeret</article></article></li><li data-li-identifier="b)" data-name="b)"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">morsmålet</article></article></li><li data-li-identifier="c)" data-name="c)"><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">hvorvidt kandidaten avlegger prøven som ledd i et kvalifiseringsløp etter introduksjonsloven</article></article></li><li data-li-identifier="d)" data-name="d)"><article class="listArticle" id="paragraf-11-ledd-1-punkt-4"><article class="legalP" id="paragraf-11-ledd-1-punkt-4-ledd-1">hvorvidt kandidaten har betalt for prøven</article></article></li><li data-li-identifier="e)" data-name="e)"><article class="listArticle" id="paragraf-11-ledd-1-punkt-5"><article class="legalP" id="paragraf-11-ledd-1-punkt-5-ledd-1">antall år med skolegang</article></article></li><li data-li-identifier="f)" data-name="f)"><article class="listArticle" id="paragraf-11-ledd-1-punkt-6"><article class="legalP" id="paragraf-11-ledd-1-punkt-6-ledd-1">antatt nivå i lese- og lytteforståelse</article></article></li><li data-li-identifier="g)" data-name="g)"><article class="listArticle" id="paragraf-11-ledd-1-punkt-7"><article class="legalP" id="paragraf-11-ledd-1-punkt-7-ledd-1">behovet for tilrettelegging på grunn av helsemessige eller andre forhold</article></article></li><li data-li-identifier="h)" data-name="h)"><article class="listArticle" id="paragraf-11-ledd-1-punkt-8"><article class="legalP" id="paragraf-11-ledd-1-punkt-8-ledd-1">tid og sted for prøvene og hvordan de ble gjennomført, herunder eventuell tilrettelegging</article></article></li><li data-li-identifier="i)" data-name="i)"><article class="listArticle" id="paragraf-11-ledd-1-punkt-9"><article class="legalP" id="paragraf-11-ledd-1-punkt-9-ledd-1">IP-adresser og andre personidentifiserende nettverkselementer</article></article></li><li data-li-identifier="j)" data-name="j)"><article class="listArticle" id="paragraf-11-ledd-1-punkt-10"><article class="legalP" id="paragraf-11-ledd-1-punkt-10-ledd-1">hvilket språk og målform prøvene ble avlagt på</article></article></li><li data-li-identifier="k)" data-name="k)"><article class="listArticle" id="paragraf-11-ledd-1-punkt-11"><article class="legalP" id="paragraf-11-ledd-1-punkt-11-ledd-1">besvarelsene, vurderingene og resultatene</article></article></li><li data-li-identifier="l)" data-name="l)"><article class="listArticle" id="paragraf-11-ledd-1-punkt-12"><article class="legalP" id="paragraf-11-ledd-1-punkt-12-ledd-1">klager, bortvisning fra prøver og om prøven ble annullert</article></article></li><li data-li-identifier="m)" data-name="m)"><article class="listArticle" id="paragraf-11-ledd-1-punkt-13"><article class="legalP" id="paragraf-11-ledd-1-punkt-13-ledd-1">fravær på grunn av helsemessige eller andre forhold.</article></article></li></ul></article></article><article class="legalArticle" data-lovdata-URL="LTI/forskrift/2018-08-30-1283/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Opplysninger om tilskudd</span></h2><article class="legalP" id="paragraf-12-ledd-1">Følgende opplysninger kan behandles om tilskudd:<ul class="defaultList"><li data-li-identifier="a)" data-name="a)"><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">hvem som er tilskuddsmottaker</article></article></li><li data-li-identifier="b)" data-name="b)"><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">tidspunktet for utbetaling av tilskudd</article></article></li><li data-li-identifier="c)" data-name="c)"><article class="listArticle" id="paragraf-12-ledd-1-punkt-3"><article class="legalP" id="paragraf-12-ledd-1-punkt-3-ledd-1">type tilskudd</article></article></li><li data-li-identifier="d)" data-name="d)"><article class="listArticle" id="paragraf-12-ledd-1-punkt-4"><article class="legalP" id="paragraf-12-ledd-1-punkt-4-ledd-1">tilskuddssats</article></article></li><li data-li-identifier="e)" data-name="e)"><article class="listArticle" id="paragraf-12-ledd-1-punkt-5"><article class="legalP" id="paragraf-12-ledd-1-punkt-5-ledd-1">hvilken person det utbetales tilskudd for.</article></article></li></ul></article></article><article class="legalArticle" data-lovdata-URL="LTI/forskrift/2018-08-30-1283/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Integrerings- og mangfoldsdirektoratets ansvar</span></h2><article class="legalP" id="paragraf-13-ledd-1">Integrerings- og mangfoldsdirektoratet er behandlingsansvarlig for registre og saksbehandlingsverktøy om kompetanse, kvalifisering, bosetting og tilskudd som opprettes i medhold av introduksjonsloven § 25a. Direktoratet skal sørge for at personopplysninger slettes når lagringstiden etter § 16 er ute.</article><article class="legalP" id="paragraf-13-ledd-2">Direktoratet skal overføre opplysninger om antall timer den enkelte asylsøker har gjennomført av opplæring per uke i norsk og i norsk kultur og norske verdier til utlendingsmyndighetene.</article><article class="legalP" id="paragraf-13-ledd-3">Direktoratet skal overføre følgende opplysninger til utlendingsmyndighetene om personer som har deltatt i introduksjonsprogram:<ul class="defaultList"><li data-li-identifier="a)" data-name="a)"><article class="listArticle" id="paragraf-13-ledd-3-punkt-1"><article class="legalP" id="paragraf-13-ledd-3-punkt-1-ledd-1">hvorvidt personen har rett og plikt til deltakelse i introduksjonsprogram</article></article></li><li data-li-identifier="b)" data-name="b)"><article class="listArticle" id="paragraf-13-ledd-3-punkt-2"><article class="legalP" id="paragraf-13-ledd-3-punkt-2-ledd-1">når introduksjonsprogrammet startet og stanset</article></article></li><li data-li-identifier="c)" data-name="c)"><article class="listArticle" id="paragraf-13-ledd-3-punkt-3"><article class="legalP" id="paragraf-13-ledd-3-punkt-3-ledd-1">permisjoner.</article></article></li></ul></article><article class="legalP" id="paragraf-13-ledd-4">Direktoratet skal overføre følgende opplysninger til utlendingsmyndighetene om personer som omfattes av målgruppen for opplæring i norsk og samfunnskunnskap:<ul class="defaultList"><li data-li-identifier="a)" data-name="a)"><article class="listArticle" id="paragraf-13-ledd-4-punkt-1"><article class="legalP" id="paragraf-13-ledd-4-punkt-1-ledd-1">gjennomføringen av pliktig opplæring i norsk og samfunnskunnskap</article></article></li><li data-li-identifier="b)" data-name="b)"><article class="listArticle" id="paragraf-13-ledd-4-punkt-2"><article class="legalP" id="paragraf-13-ledd-4-punkt-2-ledd-1">når avsluttende prøver eller delprøver i norsk og avsluttende prøver i samfunnskunnskap ble avlagt</article></article></li><li data-li-identifier="c)" data-name="c)"><article class="listArticle" id="paragraf-13-ledd-4-punkt-3"><article class="legalP" id="paragraf-13-ledd-4-punkt-3-ledd-1">resultatet på avsluttende prøve eller delprøve i norsk</article></article></li><li data-li-identifier="d)" data-name="d)"><article class="listArticle" id="paragraf-13-ledd-4-punkt-4"><article class="legalP" id="paragraf-13-ledd-4-punkt-4-ledd-1">resultatet på avsluttende prøve i samfunnskunnskap og på hvilket språk prøven ble avlagt</article></article></li><li data-li-identifier="e)" data-name="e)"><article class="listArticle" id="paragraf-13-ledd-4-punkt-5"><article class="legalP" id="paragraf-13-ledd-4-punkt-5-ledd-1">resultatet på statsborgerprøven, dersom avsluttende prøve i samfunnskunnskap er avlagt på et annet språk enn norsk</article></article></li><li data-li-identifier="f)" data-name="f)"><article class="listArticle" id="paragraf-13-ledd-4-punkt-6"><article class="legalP" id="paragraf-13-ledd-4-punkt-6-ledd-1">fritak fra plikten til å delta i opplæringen i norsk og samfunnskunnskap eller fritak fra plikten til å avlegge avsluttende prøve eller delprøve i norsk eller avsluttende prøve i samfunnskunnskap og rettsgrunnlaget for fritaket</article></article></li><li data-li-identifier="g)" data-name="g)"><article class="listArticle" id="paragraf-13-ledd-4-punkt-7"><article class="legalP" id="paragraf-13-ledd-4-punkt-7-ledd-1">permisjoner.</article></article></li></ul></article><article class="legalP" id="paragraf-13-ledd-5">Direktoratet skal inngå informasjonsutvekslingsavtaler med kommunene for at kommunene skal kunne oppfylle sitt ansvar etter § 15.</article></article><article class="legalArticle" data-lovdata-URL="LTI/forskrift/2018-08-30-1283/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Kompetanse Norges ansvar</span></h2><article class="legalP" id="paragraf-14-ledd-1">Kompetanse Norge er behandlingsansvarlig for registre og saksbehandlingsverktøy om prøver i norsk og samfunnskunnskap som opprettes i medhold av introduksjonsloven § 25a. Kompetanse Norge skal sørge for at personopplysninger slettes når lagringstiden etter § 16 er ute.</article><article class="legalP" id="paragraf-14-ledd-2">Kompetanse Norge skal overføre følgende opplysninger til utlendingsmyndighetene om personer som avlegger prøver i norsk og samfunnskunnskap uten å ha deltatt i ordningene i introduksjonsloven for behandling av søknader etter utlendingsloven eller statsborgerloven:<ul class="defaultList"><li data-li-identifier="a)" data-name="a)"><article class="listArticle" id="paragraf-14-ledd-2-punkt-1"><article class="legalP" id="paragraf-14-ledd-2-punkt-1-ledd-1">tidspunktet for når prøvene ble avlagt</article></article></li><li data-li-identifier="b)" data-name="b)"><article class="listArticle" id="paragraf-14-ledd-2-punkt-2"><article class="legalP" id="paragraf-14-ledd-2-punkt-2-ledd-1">resultatet på avsluttende prøve eller delprøve i norsk</article></article></li><li data-li-identifier="c)" data-name="c)"><article class="listArticle" id="paragraf-14-ledd-2-punkt-3"><article class="legalP" id="paragraf-14-ledd-2-punkt-3-ledd-1">resultatet på avsluttende prøve i samfunnskunnskap og på hvilket språk prøven i samfunnskunnskap ble avlagt</article></article></li><li data-li-identifier="d)" data-name="d)"><article class="listArticle" id="paragraf-14-ledd-2-punkt-4"><article class="legalP" id="paragraf-14-ledd-2-punkt-4-ledd-1">resultatet på statsborgerprøven dersom den avsluttende prøven i samfunnskunnskap ble avlagt på et annet språk enn norsk.</article></article></li></ul></article><article class="legalP" id="paragraf-14-ledd-3">Kompetanse Norge skal inngå informasjonsutvekslingsavtaler med kommunene for at kommunene skal kunne oppfylle sitt ansvar etter § 15.</article></article><article class="legalArticle" data-lovdata-URL="LTI/forskrift/2018-08-30-1283/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Kommunenes ansvar</span></h2><article class="legalP" id="paragraf-15-ledd-1">Kommunene er behandlingsansvarlig for behandling av personopplysninger etter introduksjonsloven § 25 til § 25b og denne forskriften, som ikke skjer i registre etter § 25a første ledd.</article><article class="legalP" id="paragraf-15-ledd-2">Kommunene skal registrere personopplysninger nevnt i § 4 til § 12 i registrene til Integrerings- og mangfoldsdirektoratet og Kompetanse Norge i tråd med introduksjonsloven § 25a annet ledd. Opplysningene skal registreres innen to måneder etter at de foreligger.</article></article><article class="legalArticle" data-lovdata-URL="LTI/forskrift/2018-08-30-1283/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Lagring</span></h2><article class="legalP" id="paragraf-16-ledd-1">Personopplysninger skal ikke lagres lengre enn det som er nødvendig for formålene i introduksjonsloven § 25 første ledd.</article><article class="legalP" id="paragraf-16-ledd-2">Bosettings- og tilskuddsrelevante personopplysninger kan lagres i inntil 15 år etter bosettingstidspunktet.</article><article class="legalP" id="paragraf-16-ledd-3">Personopplysninger om innvandrer som gjennomfører kvalifiserende tiltak som introduksjonsprogram, opplæring i norsk og samfunnskunnskap og annet, kan lagres i inntil 15 år beregnet fra tidspunkt for påbegynt kvalifiseringstiltak.</article><article class="legalP" id="paragraf-16-ledd-4">Personopplysninger om innvandrer som er i målgruppen for ordningene etter introduksjonsloven, men ikke deltar, kan lagres i inntil 15 år beregnet fra det tidspunktet personen kom inn i målgruppa.</article><article class="legalP" id="paragraf-16-ledd-5">Personopplysninger om person som avlegger prøver kan lagres i inntil 20 år beregnet fra tidspunktet for avlagte prøver.</article><article class="legalP" id="paragraf-16-ledd-6">Personopplysninger om beboer i mottak som deltar i opplæring i norsk og i norsk kultur og norske verdier, og om tilhørende tilskudd, kan lagres i inntil fem år etter at opplæringen ble påbegynt.</article><article class="legalP" id="paragraf-16-ledd-7">Personopplysninger om beboer i mottak som er i målgruppen for kvalifiserende tiltak som opplæring i norsk og i norsk kultur og norske verdier, men ikke deltar i tiltakene, kan lagres i inntil fem år etter at personen kom inn i målgruppa.</article><article class="legalP" id="paragraf-16-ledd-8">Personopplysninger om beboer i mottak som deltar i integreringsfremmende program kan lagres i inntil fem år etter at beboeren flyttet inn på mottaket.</article><article class="legalP" id="paragraf-16-ledd-9">Opplysninger om kompetanse kan lagres i inntil 15 år etter at kartlegging av personen startet. Opplysningene kan lagres lenger dersom det er nødvendig for personens videre kvalifisering. Kompetanseopplysninger om asylsøkere som får endelig avslag på sin søknad om beskyttelse kan lagres i inntil fem år.</article></article><article class="legalArticle" data-lovdata-URL="LTI/forskrift/2018-08-30-1283/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Sletting</span></h2><article class="legalP" id="paragraf-17-ledd-1">Personopplysningene skal slettes senest når lagringstiden etter § 15 utløper. Før sletting skal opplysninger som er nødvendige for utlendingsmyndighetenes oppgaver overføres til deres registre, jf. § 13 og § 14.</article></article><article class="legalArticle" data-lovdata-URL="LTI/forskrift/2018-08-30-1283/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Behandling av personopplysninger til forskning og analyse</span></h2><article class="legalP" id="paragraf-18-ledd-1">Viderebehandling av personopplysninger til forskning og analyse er forenlig med formålene i introduksjonsloven § 25 første ledd, jf. personvernforordningen artikkel 5 nr. 1 bokstav b. Personopplysninger omtalt i denne forskriften kan sammenkobles for disse formålene.</article></article><article class="legalArticle" data-lovdata-URL="LTI/forskrift/2018-08-30-1283/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Verifikasjon av prøveresultater</span></h2><article class="legalP" id="paragraf-19-ledd-1">Behandlingsansvarlig for registre opprettet i medhold av introduksjonsloven § 25a kan gi Samordna opptak og høyere utdanningsinstitusjoner tilgang til registrene når det er nødvendig for å verifisere opplysninger den enkelte har oppgitt.</article></article><article class="legalArticle" data-lovdata-URL="LTI/forskrift/2018-08-30-1283/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h2><article class="legalP" id="paragraf-20-ledd-1">Forskriften trer i kraft 1. september 2018.</article><article class="legalP" id="paragraf-20-ledd-2">Fra samme tidspunkt oppheves forskrift 20. april 2005 nr. 342 om et nasjonalt personregister for introduksjonsordning og opplæring i norsk og samfunnskunnskap for nyankomne innvandrere (Nasjonalt introduksjonsregister).</article></article></main></body></html>