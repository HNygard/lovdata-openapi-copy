<!DOCTYPE html><html lang="no"><head><title>Forskrift om endring i forskrift om luftromsorganisering</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-10-16-1579</dd><dt class="dokid">DokumentID</dt><dd class="dokid">LTI/forskrift/2018-10-16-1579</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2018-10-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-05-15-523</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§9-1a</li><li>lov/1993-06-11-101/§15-4</li></ul></dd><dt class="dateOfPublication">Kunngjort</dt><dd class="dateOfPublication">2018-10-18 14:20</dd><dt class="journalNumber">Journalnummer</dt><dd class="journalNumber">2018-0926</dd><dt class="titleShort">Korttittel</dt><dd class="titleShort">Endr. i forskrift om luftromsorganisering</dd><dt class="title">Tittel</dt><dd class="title">Forskrift om endring i forskrift om luftromsorganisering</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 16. oktober 2018 med hjemmel i lov 11. juni 1993 nr. 101 om luftfart (luftfartsloven) § 9-1, § 9-1a og § 15-4.</dd><dt class="refid">RefID</dt><dd class="refid">forskrift/2018-10-16-1579</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om luftromsorganisering<ul class="tocSubUl"><li>I<ul class="tocSubUl"><li>§ 2a. Militær luftfartsmyndighet</li><li>§ 16a. Høring – restriksjonsområde</li><li>§ 16b. Overordnede prinsipper – restriksjonsområde</li><li>§ 16c. Utstrekning – restriksjonsområde</li><li>§ 16d. Avveining – restriksjonsområde</li><li>§ 16e. Krav til begrunnelse – restriksjonsområde</li><li>§ 16f. Kontaktperson for restriksjonsområde</li><li>§ 16g. Kunngjøring av restriksjonsområde</li><li>§ 16h. Særskilte tillatelser til flyging i restriksjonsområder for ikke-deltakende luftfartøy</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-10-16-1579" id="dokument"><h1>Forskrift om endring i forskrift om luftromsorganisering</h1><section class="section" data-name="kapI" id="kapittel-1" data-lovdata-URL="LTI/forskrift/2018-10-16-1579/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. mai 2009 nr. 523 om luftromsorganisering gjøres følgende endringer:</article> <article class="defaultP" margin-top="true">Ny § 2a skal lyde:</article><article class="futureLegalArticle" data-name="§2a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2a</span>. <span class="legalArticleTitle">Militær luftfartsmyndighet</span></span><article class="legalP" id="kapittel-1-foreslåttparagraf-1-ledd-1">Bestemmelsene i § 16b, § 16c, § 16d, § 16e, § 16f, § 16g og § 16h gjelder også for den militære luftfartsmyndighet når de oppretter restriksjonsområder med hjemmel i luftfartsloven § 9-1a.</article></article> <article class="defaultP" margin-top="true">Ny § 4 andre ledd bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>AIP SUP (Aeronautical Information Publication Supplement):</i> Publikasjon for luftfartsinformasjon supplement.</article></article></li></ul></article> <article class="defaultP" margin-top="true">Tidligere § 4 andre ledd bokstav f blir ny bokstav g osv.</article> <article class="defaultP" margin-top="true">Ny § 16a skal lyde:</article><article class="futureLegalArticle" data-name="§16a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16a</span>. <span class="legalArticleTitle">Høring – restriksjonsområde</span></span><article class="legalP" id="kapittel-1-foreslåttparagraf-2-ledd-1">Ved høring av utkast til forskrift om opprettelse av restriksjonsområde skal høringsfristen normalt ikke være kortere enn seks uker.</article><article class="legalP" id="kapittel-1-foreslåttparagraf-2-ledd-2">I tilfeller hvor det skjer endringer i sentrale elementer i søknaden etter at saken har vært på høring, skal det normalt skje ny høring av utkast til forskrift.</article></article> <article class="defaultP" margin-top="true">Ny § 16b skal lyde:</article><article class="futureLegalArticle" data-name="§16b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 16b</span>. <span class="legalArticleTitle">Overordnede prinsipper – restriksjonsområde</span></span><article class="legalP" id="kapittel-1-foreslåttparagraf-3-ledd-1">Restriksjonsområder kan bare opprettes for å unngå sammenstøt mellom luftfartøy eller andre luftfartsulykker, eller for å ivareta viktige samfunnsmessige interesser.</article><article class="legalP" id="kapittel-1-foreslåttparagraf-3-ledd-2">Luftfartstilsynet og Forsvaret skal vurdere hvilke virkninger et restriksjonsområde vil kunne få for kommersiell og ikke-kommersiell luftfart.</article><article class="legalP" id="kapittel-1-foreslåttparagraf-3-ledd-3">Restriksjonsområder skal om mulig tre i kraft på en fastsatt AIRAC-dato, dvs. en dato fastsatt av ICAO for periodisk oppdatering av AIP.</article></article> <article class="defaultP" margin-top="true">Ny § 16c skal lyde:</article><article class="futureLegalArticle" data-name="§16c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 16c</span>. <span class="legalArticleTitle">Utstrekning – restriksjonsområde</span></span><article class="legalP" id="kapittel-1-foreslåttparagraf-4-ledd-1">Et restriksjonsområde skal ikke være større i lateral og vertikal utstrekning enn nødvendig for å ivareta formålet med restriksjonsområdet. Restriksjonsområdet skal lateralt være angitt med posisjoner oppgitt i grader, minutter og sekunder i WGS84.</article><article class="legalP" id="kapittel-1-foreslåttparagraf-4-ledd-2">Der det er hensiktsmessig kan et restriksjonsområde opprettes ut fra en posisjon angitt i grader, minutter og sekunder i WGS84 og angi en utstrekning i nautiske mil i form av en sirkel, eller del av en sirkel, fra den angitte posisjonen. Alternativt kan et restriksjonsområde opprettes tilsvarende et område som er publisert i AIP Norge.</article></article> <article class="defaultP" margin-top="true">Ny § 16d skal lyde:</article><article class="futureLegalArticle" data-name="§16d" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 16d</span>. <span class="legalArticleTitle">Avveining – restriksjonsområde</span></span><article class="legalP" id="kapittel-1-foreslåttparagraf-5-ledd-1">Luftfartstilsynets og Forsvarets avveining av om det skal opprettes et restriksjonsområde, skal skje etter en konkret helhetsvurdering, hvor de hensyn som begrunner restriksjonsområdet skal vurderes opp mot de hensyn som taler for at det ikke opprettes et restriksjonsområde. Det skal særlig legges vekt på om de hensyn som begrunner opprettelse av restriksjonsområdet kan ivaretas på annen måte. Ved vurderingen skal hensynet til kommersielle interesser normalt veie tyngre enn fritidsinteresser.</article><article class="legalP" id="kapittel-1-foreslåttparagraf-5-ledd-2">Restriksjonsområder skal ikke være strengere, gjelde for lengre tidsrom eller for flere luftromsaktiviteter enn det som er nødvendig for å ivareta formålet med restriksjonsområdet.</article><article class="legalP" id="kapittel-1-foreslåttparagraf-5-ledd-3">Brukerne av luftrommet skal involveres så langt mulig slik at utilsiktede effekter identifiseres før det opprettes restriksjonsområde.</article><article class="legalP" id="kapittel-1-foreslåttparagraf-5-ledd-4">Der Forsvaret, Kriminalomsorgsdirektoratet, Politiet eller andre tilsvarende offentlige etater søker om opprettelse av restriksjonsområde, skal restriksjonsområdet normalt opprettes, jf. likevel § 16b og § 16c.</article></article> <article class="defaultP" margin-top="true">Ny § 16e skal lyde:</article><article class="futureLegalArticle" data-name="§16e" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 16e</span>. <span class="legalArticleTitle">Krav til begrunnelse – restriksjonsområde</span></span><article class="legalP" id="kapittel-1-foreslåttparagraf-6-ledd-1">Vedtak om opprettelse av restriksjonsområde skal begrunnes.</article></article> <article class="defaultP" margin-top="true">Ny § 16f skal lyde:</article><article class="futureLegalArticle" data-name="§16f" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 16f</span>. <span class="legalArticleTitle">Kontaktperson for restriksjonsområde</span></span><article class="legalP" id="kapittel-1-foreslåttparagraf-7-ledd-1">Det skal være en kontaktperson, eller en funksjon, som er tilgjengelig i god tid før og under restriksjonsområdets aktivering. Kontaktpersonen, eller funksjonen, skal være bindeledd mellom deltakende og ikke-deltakende aktiviteter, og i tillegg bindeleddet til relevante lufttrafikktjenesteenheter.</article><article class="legalP" id="kapittel-1-foreslåttparagraf-7-ledd-2">Det skal foreligge en prosedyre for kommunikasjon mellom kontaktpersonen, eller funksjonen, og<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-2-punkt-1"><article class="legalP" id="kapittel-1-foreslåttparagraf-7-ledd-2-punkt-1-ledd-1">de som utfører aktiviteten i restriksjonsområdet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-2-punkt-2"><article class="legalP" id="kapittel-1-foreslåttparagraf-7-ledd-2-punkt-2-ledd-1">relevante lufttrafikktjenesteenheter.</article></article></li></ul></article></article> <article class="defaultP" margin-top="true">Ny § 16g skal lyde:</article><article class="futureLegalArticle" data-name="§16g" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 16g</span>. <span class="legalArticleTitle">Kunngjøring av restriksjonsområde</span></span><article class="legalP" id="kapittel-1-foreslåttparagraf-8-ledd-1">Den myndighet som oppretter restriksjonsområdet er ansvarlig for kunngjøring.</article><article class="legalP" id="kapittel-1-foreslåttparagraf-8-ledd-2">Forskrift om restriksjonsområde som kun knytter seg til en bestemt hendelse eller kun skal gjelde for kort tid, kan kunngjøres på Luftfartstilsynets internettside. Andre forskrifter må i tillegg publiseres i Norsk Lovtidend.</article><article class="legalP" id="kapittel-1-foreslåttparagraf-8-ledd-3">Informasjon om restriksjonsområder skal i tillegg til det som følger av første ledd kunngjøres i NOTAM, og avhengig av restriksjonsområdets gyldighetstid publiseres gjennom AIC, AIP SUP eller AIP.</article></article> <article class="defaultP" margin-top="true">Ny § 16h skal lyde:</article><article class="futureLegalArticle" data-name="§16h" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 16h</span>. <span class="legalArticleTitle">Særskilte tillatelser til flyging i restriksjonsområder for ikke-deltakende luftfartøy</span></span><article class="legalP" id="kapittel-1-foreslåttparagraf-9-ledd-1">Det kan kun gis særskilt tillatelse til flyging i et restriksjonsområde for ikke-deltakende luftfartøy dersom det er åpnet for dette i forskriften som oppretter området. Den enkelte forskrift skal i tilfelle fastsette hvordan søknader om særskilt tillatelse skal behandles.</article></article> <article class="defaultP" margin-top="true">Vedlegg 2 skal lyde:</article><span class="futuretitle" id="kapittel-1-foreslåttittel-1">Vedlegg 2. Krav til søknad om restriksjonsområde (R-område)</span><article class="legalP" id="kapittel-1-ledd-2">Søknad om opprettelse av restriksjonsområde må minst inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Angivelse av periode som det søkes om restriksjonsområde for, angitt med dag, måned, år og klokkeslett oppgitt i UTC. Hvis restriksjonsområdet skal aktiveres og deaktiveres i perioden, må dette angis i samme format.</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Beskrivelse av årsaken til at det søkes om etablering av restriksjonsområde.</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Beskrivelse av eventuell flyaktivitet som planlegges i restriksjonsområdet. Antall og type luftfartøy skal angis.</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Redegjørelse for hvilke luftromsrestriksjoner man mener er nødvendig, inkludert en begrunnelse. Redegjørelsen skal også vise at det er vurdert om de årsaker som begrunner opprettelse av restriksjonsområdet kan ivaretas på annen måte. Hvis det er aktuelt å søke om fareområde i tillegg, må dette opplyses. Ved flere adskilte områder må det også redegjøres for sammenhengen mellom områdene.</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Angivelse av lateral begrensning for restriksjonsområdet som: <ul class="defaultList"><li data-li-identifier="i." data-name="i."><article class="listArticle" id="kapittel-1-ledd-2-punkt-5-ledd-1-punkt-1"><article class="legalP" id="kapittel-1-ledd-2-punkt-5-ledd-1-punkt-1-ledd-1">rette linjer begrenset av posisjoner oppgitt i grader, minutter og sekunder i WGS84, eller</article></article></li><li data-li-identifier="ii." data-name="ii."><article class="listArticle" id="kapittel-1-ledd-2-punkt-5-ledd-1-punkt-2"><article class="legalP" id="kapittel-1-ledd-2-punkt-5-ledd-1-punkt-2-ledd-1">som en posisjon oppgitt i grader, minutter og sekunder i WGS84 og begrenset av en sirkel eller del av en sirkel med radius oppgitt i nautiske mil, eller</article></article></li><li data-li-identifier="iii." data-name="iii."><article class="listArticle" id="kapittel-1-ledd-2-punkt-5-ledd-1-punkt-3"><article class="legalP" id="kapittel-1-ledd-2-punkt-5-ledd-1-punkt-3-ledd-1">som en henvisning til et område som er publisert i AIP Norge, eller</article></article></li><li data-li-identifier="iv." data-name="iv."><article class="listArticle" id="kapittel-1-ledd-2-punkt-5-ledd-1-punkt-4"><article class="legalP" id="kapittel-1-ledd-2-punkt-5-ledd-1-punkt-4-ledd-1">som en kombinasjon av alternativene i punkt i. til iii.</article></article></li></ul></article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Angivelse av vertikale begrensninger for restriksjonsområdet i fot AMSL.</article></article></li><li data-li-identifier="g)" data-name="g)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">Kart som viser laterale og vertikale begrensninger for restriksjonsområdet, jf. bokstav e og f.</article></article></li><li data-li-identifier="h)" data-name="h)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">Beskrivelse av sikkerhetsmarginer som er lagt til grunn for fastsetting av restriksjonsområdet, jf. bokstav e og f.</article></article></li><li data-li-identifier="i)" data-name="i)"><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">Beskrivelse av hvordan ikke-deltakende lufttrafikk skal håndteres hvis restriksjonsområdet vil være i konflikt med publiserte ATS-ruter.</article></article></li><li data-li-identifier="j)" data-name="j)"><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1">Dokumentasjon for gjennomført koordinering med leverandører av lufttrafikktjeneste som berøres av restriksjonsområdet. Dersom det inngås avtale med lufttrafikktjenesteenheten skal denne vedlegges eller ettersendes så snart den foreligger.</article></article></li><li data-li-identifier="k)" data-name="k)"><article class="listArticle" id="kapittel-1-ledd-2-punkt-11"><article class="legalP" id="kapittel-1-ledd-2-punkt-11-ledd-1">Dokumentasjon for prosedyre for kommunikasjon mellom kontaktperson eller funksjon, jf. § 16f og de som utfører aktiviteten i området.</article></article></li><li data-li-identifier="l)" data-name="l)"><article class="listArticle" id="kapittel-1-ledd-2-punkt-12"><article class="legalP" id="kapittel-1-ledd-2-punkt-12-ledd-1">Dokumentasjon for prosedyre for kommunikasjon mellom kontaktperson eller funksjon, jf. § 16f og berørte lufttrafikktjenesteenheter.</article></article></li><li data-li-identifier="m)" data-name="m)"><article class="listArticle" id="kapittel-1-ledd-2-punkt-13"><article class="legalP" id="kapittel-1-ledd-2-punkt-13-ledd-1">Dokumentasjon for at berørte luftromsbrukere har vært konsultert, hvis restriksjonsområdet vil hindre tilgjengelighet til en flyplass.</article></article></li><li data-li-identifier="n)" data-name="n)"><article class="listArticle" id="kapittel-1-ledd-2-punkt-14"><article class="legalP" id="kapittel-1-ledd-2-punkt-14-ledd-1">Opplysning om kontaktperson eller funksjon, jf. § 16f.</article></article></li><li data-li-identifier="o)" data-name="o)"><article class="listArticle" id="kapittel-1-ledd-2-punkt-15"><article class="legalP" id="kapittel-1-ledd-2-punkt-15-ledd-1">Opplysning om kontaktperson i forbindelse med søknaden.</article></article></li></ul></article><article class="legalP" id="kapittel-1-ledd-3">Luftfartstilsynet kan kreve ytterligere dokumentasjon.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-10-16-1579/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>