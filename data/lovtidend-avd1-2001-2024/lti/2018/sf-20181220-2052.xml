<!DOCTYPE html><html lang="no"><head><title>Ikraftsetting av lov 1. juni 2018 nr. 24 om nasjonal sikkerhet med overgangsregler, fordeling av myndighet, videreføring av forskrifter m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-20-2052</dd><dt class="dokid">DokumentID</dt><dd class="dokid">LTI/forskrift/2018-12-20-2052</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1998-03-20-10</li><li>forskrift/2001-06-29-721</li><li>forskrift/2003-06-27-802</li><li>forskrift/2003-07-04-900</li><li>forskrift/2004-02-12-1221</li><li>forskrift/2018-06-22-951</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-01-24/§2-1</li><li>lov/2018-06-01-24/§2-2</li><li>lov/2018-06-01-24/§2-3</li><li>lov/2018-06-01-24/§2-4</li><li>lov/2018-06-01-24/§3-1</li><li>lov/2018-06-01-24/§3-2</li><li>lov/2018-06-01-24/§4-1</li><li>lov/2018-06-01-24/§4-2</li><li>lov/2018-06-01-24/§4-3</li><li>lov/2018-06-01-24/§4-4</li><li>lov/2018-06-01-24/§4-5</li><li>lov/2018-06-01-24/§5-2</li><li>lov/2018-06-01-24/§5-3</li><li>lov/2018-06-01-24/§5-5</li><li>lov/2018-06-01-24/§5-6</li><li>lov/2018-06-01-24/§6-2</li><li>lov/2018-06-01-24/§6-3</li><li>lov/2018-06-01-24/§6-5</li><li>lov/2018-06-01-24/§6-6</li><li>lov/2018-06-01-24/§7-1</li><li>lov/2018-06-01-24/§7-2</li><li>lov/2018-06-01-24/§7-3</li><li>lov/2018-06-01-24/§7-4</li><li>lov/2018-06-01-24/§8-1</li><li>lov/2018-06-01-24/§8-3</li><li>lov/2018-06-01-24/§8-5</li><li>lov/2018-06-01-24/§8-6</li><li>lov/2018-06-01-24/§8-9</li><li>lov/2018-06-01-24/§9-2</li><li>lov/2018-06-01-24/§9-3</li><li>lov/2018-06-01-24/§9-4</li><li>lov/2018-06-01-24/§10-1</li><li>lov/2018-06-01-24/§10-2</li><li>lov/2018-06-01-24/§11-2</li><li>lov/1992-12-04-126/§12</li></ul></dd><dt class="dateOfPublication">Kunngjort</dt><dd class="dateOfPublication">2018-12-20 15:50</dd><dt class="lastupdated">Rettet</dt><dd class="lastupdated">2019-01-02</dd><dt class="journalNumber">Journalnummer</dt><dd class="journalNumber">2018-1302</dd><dt class="titleShort">Korttittel</dt><dd class="titleShort">Ikrafts. av lov 2018:24, sikkerhetsloven med overgangsregler, fordeling av myndighet, videreføring av forskrifter m.m.</dd><dt class="title">Tittel</dt><dd class="title">Ikraftsetting av lov 1. juni 2018 nr. 24 om nasjonal sikkerhet med overgangsregler, fordeling av myndighet, videreføring av forskrifter m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. desember 2018 med hjemmel i lov 1. juni 2018 nr. 24 om nasjonal sikkerhet (sikkerhetsloven) § 2-1, § 2-2, § 2-3, § 2-4, § 3-1, § 3-2, § 4-1, § 4-2, § 4-3, § 4-4, § 4-5, § 5-2, § 5-3, § 5-5, § 5-6, § 6-2, § 6-3, § 6-5, § 6-6, § 7-1, § 7-2, § 7-3, § 7-4, § 8-1, § 8-3, § 8-5, § 8-6, § 8-9, § 9-2, § 9-3, § 9-4, § 10-1, § 10-2 og § 11-2 og lov 4. desember 1992 nr. 126 om arkiv § 12. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2018-12-20-2052</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Ikraftsetting av lov 1. juni 2018 nr. 24 om nasjonal sikkerhet med overgangsregler, fordeling av myndighet, videreføring av forskrifter m.m.</li></ul></dd></dl></header><main class="documentBody" data-lovdata-URL="LTI/forskrift/2018-12-20-2052" id="dokument"><h1>Ikraftsetting av lov 1. juni 2018 nr. 24 om nasjonal sikkerhet med overgangsregler, fordeling av myndighet, videreføring av forskrifter m.m.</h1><ul class="defaultList"><li data-li-identifier="1." data-name="1."><article class="listArticle" id="punkt-1"><span class="miscHeadline"><i>Ikrafttredelse</i></span><article class="legalP" id="punkt-1-ledd-1">Lov 1. juni 2018 nr. 24 om nasjonal sikkerhet trer ikraft 1. januar 2019.</article></article></li><li data-li-identifier="2." data-name="2."><article class="listArticle" id="punkt-2"><article class="legalP" id="punkt-2-ledd-1"><i>Overgangsregler</i> <ul class="defaultList"><li data-li-identifier="a)" data-name="a)"><article class="listArticle" id="punkt-2-ledd-1-punkt-1"><article class="legalP" id="punkt-2-ledd-1-punkt-1-ledd-1">Vedtak etter lov 20. mars 1998 nr. 10 om forebyggende sikkerhet § 2 tredje ledd gjelder frem til det er fattet et nytt vedtak etter lov 1. juni 2018 nr. 24 om nasjonal sikkerhet § 1-3 om forholdet.</article></article></li><li data-li-identifier="b)" data-name="b)"><article class="listArticle" id="punkt-2-ledd-1-punkt-2"><article class="legalP" id="punkt-2-ledd-1-punkt-2-ledd-1">Informasjon som er sikkerhetsgradert etter lov 20. mars 1998 nr. 10 om forebyggende sikkerhetstjeneste § 11, er sikkerhetsgradert også etter lov 1. juni 2018 nr. 24 om nasjonal sikkerhet § 5-3.</article></article></li><li data-li-identifier="c)" data-name="c)"><article class="listArticle" id="punkt-2-ledd-1-punkt-3"><article class="legalP" id="punkt-2-ledd-1-punkt-3-ledd-1">Skjermingsverdige informasjonssystemer og kryptosystemer som er godkjent etter lov 20. mars 1998 nr. 10 om forebyggende sikkerhetstjeneste § 13 og § 14, er godkjent frem til godkjenningen opphører eller det er gitt ny godkjenning.</article></article></li><li data-li-identifier="d)" data-name="d)"><article class="listArticle" id="punkt-2-ledd-1-punkt-4"><article class="legalP" id="punkt-2-ledd-1-punkt-4-ledd-1">Objekter som er klassifisert etter lov 20. mars 1998 nr. 10 om forebyggende sikkerhetstjeneste § 17a, er klassifisert også etter lov 1. juni 2018 nr. 24 om nasjonal sikkerhet § 7-2 frem til det er gjort nytt vedtak etter § 7-2.</article></article></li><li data-li-identifier="e)" data-name="e)"><article class="listArticle" id="punkt-2-ledd-1-punkt-5"><article class="legalP" id="punkt-2-ledd-1-punkt-5-ledd-1">Vedtak etter lov 20. mars 1998 nr. 10 om forebyggende sikkerhet § 17b fjerde ledd om krav til sikkerhetsklarering for adgang til et objekt, gjelder inntil departementet fatter vedtak om krav om adgangsklarering etter lov 1. juni 2018 nr. 24 om nasjonal sikkerhet § 8-3, og senest innen 1. januar 2022.</article></article></li><li data-li-identifier="f)" data-name="f)"><article class="listArticle" id="punkt-2-ledd-1-punkt-6"><article class="legalP" id="punkt-2-ledd-1-punkt-6-ledd-1">Leverandører som er leverandørklarert etter lov 20. mars 1998 nr. 10 om forebyggende sikkerhetstjeneste § 28, er leverandørklarert frem til klareringen opphører.</article></article></li><li data-li-identifier="g)" data-name="g)"><article class="listArticle" id="punkt-2-ledd-1-punkt-7"><article class="legalP" id="punkt-2-ledd-1-punkt-7-ledd-1">Den som er sikkerhetsklarert etter lov 20. mars 1998 nr. 10 om forebyggende sikkerhetstjeneste § 19, er sikkerhetsklarert frem til klareringen opphører. En klage i sak om sikkerhetsklarering avgjøres etter reglene på tidspunktet for vedtaket i klageinstansen.</article></article></li></ul></article></article></li><li data-li-identifier="3." data-name="3."><article class="listArticle" id="punkt-3"><article class="legalP" id="punkt-3-ledd-1"><i>Fordeling av myndighet</i> <ul class="defaultList"><li data-li-identifier="a)" data-name="a)"><article class="listArticle" id="punkt-3-ledd-1-punkt-1"><article class="legalP" id="punkt-3-ledd-1-punkt-1-ledd-1">Justis- og beredskapsdepartementet har det overordnede ansvaret for det forebyggende sikkerhetsarbeidet i sivil sektor.</article></article></li><li data-li-identifier="b)" data-name="b)"><article class="listArticle" id="punkt-3-ledd-1-punkt-2"><article class="legalP" id="punkt-3-ledd-1-punkt-2-ledd-1">Forsvarsdepartementet har det overordnede ansvaret for det forebyggende sikkerhetsarbeidet i forsvarssektoren.</article></article></li><li data-li-identifier="c)" data-name="c)"><article class="listArticle" id="punkt-3-ledd-1-punkt-3"><article class="legalP" id="punkt-3-ledd-1-punkt-3-ledd-1">Nasjonal sikkerhetsmyndighet har myndighet og ansvar som sikkerhetsmyndighet etter sikkerhetsloven i begge sektorer.</article></article></li><li data-li-identifier="d)" data-name="d)"><article class="listArticle" id="punkt-3-ledd-1-punkt-4"><article class="legalP" id="punkt-3-ledd-1-punkt-4-ledd-1">Forsvarsdepartementet har forvaltningsansvaret for sikkerhetsloven og det administrative ansvaret for Nasjonal sikkerhetsmyndighet.</article></article></li><li data-li-identifier="e)" data-name="e)"><article class="listArticle" id="punkt-3-ledd-1-punkt-5"><article class="legalP" id="punkt-3-ledd-1-punkt-5-ledd-1">Departementene skal identifisere grunnleggende nasjonale funksjoner og fatte vedtak overfor virksomheter etter lov 1. juni 2018 nr. 24 om nasjonal sikkerhet § 2-1 innen rimelig tid. Hva som er rimelig tid vil være avhengig av størrelsen på samfunnssektoren det gjelder, omfanget av skjermingsverdige verdier, kompleksiteten på verdikjedene, og den sikkerhetsfaglige kompetansen i departementet.</article></article></li></ul></article></article></li><li data-li-identifier="4." data-name="4."><article class="listArticle" id="punkt-4"><span class="miscHeadline"><i>Videreføring av forskrift</i></span><article class="legalP" id="punkt-4-ledd-1">Forskrift 22. juni 2018 nr. 951 om kontroll med informasjon innhentet med luftbårne sensorsystemer fastsatt med delvis hjemmel i sikkerhetsloven 1998 skal fortsatt gjelde med delvis hjemmel i sikkerhetsloven 2018 § 7-5.</article></article></li><li data-li-identifier="5." data-name="5."><article class="listArticle" id="punkt-5"><article class="legalP" id="punkt-5-ledd-1">Oppheving av myndighetsfordelingen og delegeringer etter sikkerhetsloven 1998 <ul class="defaultList"><li data-li-identifier="a)" data-name="a)"><article class="listArticle" id="punkt-5-ledd-1-punkt-1"><article class="legalP" id="punkt-5-ledd-1-punkt-1-ledd-1">Kronprinsregentens resolusjon 4. juli 2003 nr. 900 om fordelingen av ansvar for forebyggende sikkerhetstjeneste og Nasjonal sikkerhetsmyndighet oppheves 1. januar 2019.</article></article></li><li data-li-identifier="b)" data-name="b)"><article class="listArticle" id="punkt-5-ledd-1-punkt-2"><article class="legalP" id="punkt-5-ledd-1-punkt-2-ledd-1">Delegering 29. juni 2001 nr. 721 av myndighet til Forsvarsdepartementet etter sikkerhetsloven § 12 andre ledd, § 15 fjerde ledd, § 16 andre ledd og § 29 oppheves 1. januar 2019.</article></article></li><li data-li-identifier="c)" data-name="c)"><article class="listArticle" id="punkt-5-ledd-1-punkt-3"><article class="legalP" id="punkt-5-ledd-1-punkt-3-ledd-1">Delegering 27. juni 2003 nr. 802 av myndighet til Forsvarsdepartementet etter sikkerhetsloven § 2 tredje ledd oppheves 1. januar 2019.</article></article></li><li data-li-identifier="d)" data-name="d)"><article class="listArticle" id="punkt-5-ledd-1-punkt-4"><article class="legalP" id="punkt-5-ledd-1-punkt-4-ledd-1">Delegering 12. februar 2004 nr. 1221 av myndighet til Petroleumstilsynet etter sikkerhetsloven 23 første ledd oppheves 1. januar 2019.</article></article></li></ul></article></article></li></ul></main></body></html>