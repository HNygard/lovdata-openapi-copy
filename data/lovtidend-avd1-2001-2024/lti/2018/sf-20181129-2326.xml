<!DOCTYPE html><html lang="no"><head><title>Forskrift om endring i forskrift om opptak, studier, vurdering og grader ved Universitetet i Bergen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-11-29-2326</dd><dt class="dokid">DokumentID</dt><dd class="dokid">LTI/forskrift/2018-11-29-2326</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-02-16-872</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2020-02-25 15:10</dd><dt class="journalNumber">Journalnummer</dt><dd class="journalNumber">2020-0172</dd><dt class="titleShort">Korttittel</dt><dd class="titleShort">Endr. i forskrift om opptak mv. ved UiB</dd><dt class="title">Tittel</dt><dd class="title">Forskrift om endring i forskrift om opptak, studier, vurdering og grader ved Universitetet i Bergen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret ved Universitetet i Bergen 29. november 2018 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 sjuende ledd.</dd><dt class="refid">RefID</dt><dd class="refid">forskrift/2018-11-29-2326</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier, vurdering og grader ved Universitetet i Bergen<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-11-29-2326" id="dokument"><h1>Forskrift om endring i forskrift om opptak, studier, vurdering og grader ved Universitetet i Bergen</h1><section class="section" data-name="kapI" id="kapittel-1" data-lovdata-URL="LTI/forskrift/2018-11-29-2326/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. februar 2012 nr. 872 om opptak, studier, vurdering og grader ved Universitetet i Bergen gjøres følgende endringer:</article> <article class="defaultP" margin-top="true">Gjeldende § 5-6 oppheves, og erstattes med:</article><article class="numberedLegalP" data-numerator="1" id="kapittel-1-nummer-1">(1) En student som på grunn av sykdom, skade eller annen funksjonsnedsettelse, ikke har tilnærmet likeverdig utbytte av undervisningen som andre studenter, kan søke om tilrettelagt undervisning.</article><article class="numberedLegalP" data-numerator="2" id="kapittel-1-nummer-2">(2) Tilretteleggingen skal ikke redusere de faglige kravene, men rettes mot studentens mulighet til å oppnå læringsutbyttet i emnet og programmet. Tiltak for tilrettelegging skal vurderes opp mot formålet, og mot institusjonens ressurser, jf. universitets- og høyskolelovens regler om tilrettelegging. Søknad rettes til fakultetet før semesterstart, eller snarest mulig etter at behovet oppsto.<article class="legalP" id="kapittel-1-nummer-2-ledd-1">Om tilrettelegging ved vurdering se § 6-13.</article><article class="legalP" id="kapittel-1-nummer-2-ledd-2">Om deltidsstudier se § 4-5-1.</article></article> <article class="defaultP" margin-top="true">I § 6-10-1 første punktum, tilføyes ordene «ikke møter til eller», slik at hele setningen fram mot kolonet skal lyde:</article><article class="legalP" id="kapittel-1-ledd-2">Hvis en student ikke møter til eller avbryter en vurdering etter at fristen for å annullere vurderingsmeldingen etter § 6-7 er gått ut, anses følgende forhold som gyldig fravær</article> <article class="defaultP" margin-top="true">I § 6-10-1 punkt e) i oppregningen, tilføyes ordene «utenfor studentens kontroll», slik at hele punkt e) skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">forhold utenfor studentens kontroll som gjør det sterkt urimelig å kreve at studenten gjennomfører en vurdering.</article></article></li></ul></article> <article class="defaultP" margin-top="true">I § 6-10-2 første ledd, erstattes ordene «fagkyndig person» med «sakkyndig, herunder psykolog», slik at første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Sykdom skal dokumenteres med attest fra lege eller annen sakkyndig, herunder psykolog.</article> <article class="defaultP" margin-top="true">I § 6-10-2 andre ledd, oppheves alt etter ordene «den aktuelle vurderingen, og», og erstattes med ny tekst. Hele § 6-10-2 andre ledd, skal lyde:</article><article class="numberedLegalP" data-numerator="2" id="kapittel-1-nummer-4">(2) Attesten må dokumentere at studenten av helsemessige årsaker ikke har kunnet gjennomføre den aktuelle vurderingen, og må spesifisere at den gjelder dagene/periodene som er nevnt i punkt a)–d):<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">dagen for den aktuelle skriftlige eller muntlige skoleeksamen</article></article></li><li data-li-identifier="b)" data-name="b)"><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">en eller flere dager i eksamensperioden ved flere eksamensdager</article></article></li><li data-li-identifier="c)" data-name="c)"><article class="listArticle" id="kapittel-1-nummer-4-punkt-3"><article class="legalP" id="kapittel-1-nummer-4-punkt-3-ledd-1">i perioden for hjemmeeksamen, semesteroppgave eller tilsvarende</article></article></li><li data-li-identifier="d)" data-name="d)"><article class="listArticle" id="kapittel-1-nummer-4-punkt-4"><article class="legalP" id="kapittel-1-nummer-4-punkt-4-ledd-1">for mappevurdering: hvilke dager studenten har vært syk.</article></article></li></ul><article class="legalP" id="kapittel-1-nummer-4-ledd-1">I tillegg må attest ved manglende frammøte til eller avbrudd av skriftlig skoleeksamen være utstedt før eller på den aktuelle eksamensdag, eller senest første virkedag etter.</article></article> <article class="defaultP" margin-top="true">I § 6-10-2 fjerde ledd, erstattes ordet «regnes» med «påberopes», slik at hele fjerde ledd skal lyde:</article><article class="numberedLegalP" data-numerator="4" id="kapittel-1-nummer-5">(4) Andre forhold som påberopes som gyldig fravær må dokumenteres.</article> <article class="defaultP" margin-top="true">I § 6-10-3 første punktum, på slutten, erstattes ordet «startet» med «er avsluttet».</article> <article class="defaultP" margin-top="true">I § 6-13-1 første ledd, gjøres endringer, slik at hele første ledd skal lyde:</article><article class="numberedLegalP" data-numerator="1" id="kapittel-1-nummer-6">(1) En student som på grunn av sykdom, skade eller annen funksjonsnedsettelse ikke har tilnærmet likeverdig mulighet til å gjennomføre en vurdering på vanlig måte som andre studenter, kan søke om tilrettelegging av vurderingen.</article> <article class="defaultP" margin-top="true">I § 6-13-1 andre ledd første punktum, endres avslutningen, slik at hele setningen skal lyde:</article><article class="numberedLegalP" data-numerator="2" id="kapittel-1-nummer-7">(2) Tilretteleggingen skal ha som formål å oppveie de ulemper sykdommen, skaden eller annen funksjonsnedsettelse medfører, samtidig som det sikres at studentene prøves likt.</article> <article class="defaultP" margin-top="true">I § 6-13-1 andre ledd, tilføyes et nytt andre punktum:</article><article class="legalP" id="kapittel-1-ledd-3">Faglige krav skal ikke reduseres og tiltak for tilrettelegging skal vurderes opp mot formålet, og mot institusjonens ressurser, jf. universitets- og høyskolelovens regler om tilrettelegging.</article> <article class="defaultP" margin-top="true">I § 6-13-1, andre ledd, punkt g) i oppregningen, fjernes ordene «opplæring i og», slik at hele punkt g) skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">bruk av datamaskin eller andre tekniske hjelpemidler med støtte for rettskriving, talesyntese o.a., eller bruk av penn og papir.</article></article></li></ul></article> <article class="defaultP" margin-top="true">I § 6-13-3, første punktum, tilføyes «, herunder psykolog» i slutten.</article> <article class="defaultP" margin-top="true">I samme bestemmelse, andre punktum, tilføyes på slutten ordene «og skal ellers utformes i tråd med helsepersonellovens § 15.»</article> <article class="defaultP" margin-top="true">I samme bestemmelse erstattes siste punktum med: For sykdom, skade eller funksjonsnedsettelse som er kronisk eller permanent kan det gjøres unntak fra dette.</article> <article class="defaultP" margin-top="true">Hele § 6-13-3 lyder etter disse endringene:</article><article class="legalP" id="kapittel-1-ledd-4">Behovet for tilrettelegging må dokumenteres ved attest fra lege eller annen sakkyndig, herunder psykolog. Attesten skal inneholde de opplysningene som er nødvendige for å avgjøre hvilke(n) tilrettelegging(er) som nødvendig(e), og skal ellers utformes i tråd med helsepersonellovens § 15. Behovet må dokumenteres på nytt hver gang studenten melder seg til vurdering. For sykdom, skade eller funksjonsnedsettelse som er kronisk eller permanent kan det gjøres unntak fra dette.</article> <article class="defaultP" margin-top="true">I § 6-13-4 tilføyes et nytt andre punktum:</article><article class="legalP" id="kapittel-1-ledd-5">Fakultetet behandler søknader om tilrettelegging av andre vurderingsformer enn skoleeksamen.</article> <article class="defaultP" margin-top="true">I § 7-2-1 tilføyes et nytt første ledd:</article><article class="numberedLegalP" data-numerator="1" id="kapittel-1-nummer-8">(1) Den alminnelige sensurfristen er tre uker, forstått som 21 kalenderdager, jf. universitets- og høyskolelovens § 3-9 (4), første punktum.</article> <article class="defaultP" margin-top="true">Gjeldende første og andre ledd blir nye andre og tredje ledd.</article> <article class="defaultP" margin-top="true">I § 7-2-1 andre ledd (tidligere første ledd), endres teksten foran kommaet, slik at hele andre ledd skal lyde:</article><article class="numberedLegalP" data-numerator="2" id="kapittel-1-nummer-9">(2) Når sensurfristen løper ut på en hellig- eller høytidsdag, forlenges fristen tilsvarende.</article> <article class="defaultP" margin-top="true">I § 7-4 femte ledd oppheves andre og tredje punktum.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-11-29-2326/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. desember 2018.</article></section></main></body></html>