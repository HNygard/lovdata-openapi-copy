<!DOCTYPE html><html lang="no"><head><title>Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-11-22-1775</dd><dt class="dokid">DokumentID</dt><dd class="dokid">LTI/forskrift/2018-11-22-1775</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-11-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-01-96</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§5</li></ul></dd><dt class="dateOfPublication">Kunngjort</dt><dd class="dateOfPublication">2018-11-29 14:05</dd><dt class="journalNumber">Journalnummer</dt><dd class="journalNumber">2018-1036</dd><dt class="titleShort">Korttittel</dt><dd class="titleShort">Endr. i studiekvalitetsforskriften</dd><dt class="title">Tittel</dt><dd class="title">Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 22. november 2018 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 5 femte ledd.</dd><dt class="refid">RefID</dt><dd class="refid">forskrift/2018-11-22-1775</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning<ul class="tocSubUl"><li>I<ul class="tocSubUl"><li>§ 1-1. Virkeområde</li><li>§ 5-1. Akkreditering av utdanningstilbud etter lov om fagskoleutdanning</li><li>§ 5-2. Akkreditering av fagskoler</li><li>§ 5-3. Kvalitetssikring</li><li>§ 5-4. Revidering av akkreditering av utdanningstilbud</li><li>§ 5-5. Revidering av akkreditert fagskole</li><li>§ 5-6. Bortfall av akkreditering av utdanningstilbud</li><li>§ 5-7. Prøveordninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-11-22-1775" id="dokument"><h1>Forskrift om endring i forskrift om kvalitetssikring og kvalitetsutvikling i høyere utdanning og fagskoleutdanning</h1><section class="section" data-name="kapI" id="kapittel-1" data-lovdata-URL="LTI/forskrift/2018-11-22-1775/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. februar 2010 nr. 96 om kvalitetssikring og kvalitetsutvikling i høyere utdanning og fagskoleutdanning gjøres følgende endringer:</article> <article class="defaultP" margin-top="true">§ 1-1 skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder kvalitetssikring og kvalitetsutvikling i høyere utdanning og fagskoleutdanning, samt Nasjonalt organ for kvalitet i utdanningens (NOKUT) behandling av saker og fastsetting av standarder etter universitets- og høyskoleloven kapittel 1, kapittel 2 og kapittel 3, samt akkreditering av utdanninger og fagskoler etter fagskoleloven § 5.</article></article> <article class="defaultP" margin-top="true">§ 1-7 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) NOKUT skal oppnevne sakkyndige for å gjennomføre evaluering ved:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">tilsyn med universiteter og høyskolers kvalitetsarbeid, jf. § 2-2</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">akkreditering av studietilbud og institusjoner innenfor høyere utdanning, jf. kapittel 3</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">akkreditering av utdanning eller fagskoler i fagskoleutdanning, jf. kapittel 5</article></article></li><li data-li-identifier="d)" data-name="d)"><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">revidering hvis det skal foretas faglige vurderinger.</article></article></li></ul><p class="leddfortsettelse">De sakkyndige skal avgi rapport om evalueringen og gi anbefalinger til NOKUT.</p></article> <article class="defaultP" margin-top="true">§ 5-1 overskriften, første, femte, sjette og sjuende ledd skal lyde:</article><article class="futureLegalArticle" data-name="§5-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Akkreditering av utdanningstilbud etter lov om fagskoleutdanning</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) NOKUT behandler søknad om akkreditering av utdanningstilbud etter lov om fagskoleutdanning. NOKUT oppnevner faglig sakkyndige for sin behandling av søknaden. NOKUT skal også behandle søknader om vesentlige endringer i allerede akkrediterte tilbud. NOKUT gir forskrift om hva som regnes som vesentlig endring.</article><article class="numberedLegalP" data-numerator="5" id="kapittel-1-foreslåttparagraf-2-nummer-2">(5) NOKUT kan gi akkreditering uten bruk av sakkyndige dersom utdanningen allerede er akkreditert i henhold til formelle krav knyttet til fag eller dersom søknaden gjelder endringer i tidligere akkrediterte utdanningstilbud.</article><article class="numberedLegalP" data-numerator="6" id="kapittel-1-foreslåttparagraf-2-nummer-3">(6) Tildelt akkreditering gjelder slik det fremgår av NOKUTs akkrediteringsbrev. Et tilbud som er akkreditert som heltids- eller deltidsstudium, kan tilbys på deltid eller heltid samme sted, og etter samme undervisningsmodell, forutsatt at tilbudet ellers er i samsvar med akkrediteringen.</article><article class="numberedLegalP" data-numerator="7" id="kapittel-1-foreslåttparagraf-2-nummer-4">(7) Dersom en fagskole har fått en søknad om akkreditering avslått, kan NOKUT bestemme at en ny søknad om akkreditering av den samme, eller i det vesentlige den samme, utdanningen fra fagskolen, først kan fremmes etter en periode på inntil to år.</article></article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Akkreditering av fagskoler</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Fagskoler som gir akkreditert fagskoleutdanning, kan søke NOKUT om akkreditering for å opprette fagskoleutdanninger innenfor avgrensede fagområder (akkreditert fagskole). En akkreditert fagskole har fullmakt til selv å opprette nye fagskoleutdanninger. I sitt vedtak fastsetter NOKUT fagområdet fullmakten gjelder for. NOKUT kan også fastsette andre vilkår. NOKUT oversender kopi av vedtak til Kunnskapsdepartementet og Lånekassen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Vilkår for å kunne søke om akkreditering som fagskole:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-2-punkt-1"><article class="legalP" id="kapittel-1-foreslåttparagraf-3-nummer-2-punkt-1-ledd-1">Fagskolen må ha uteksaminert kandidater i minst én akkreditert fagskoleutdanning i minst to år.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-2-punkt-2"><article class="legalP" id="kapittel-1-foreslåttparagraf-3-nummer-2-punkt-2-ledd-1">Fagskolen må ha et tilfredsstillende internt system for kvalitetssikring, jf. denne forskrift § 5-3.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-2-punkt-3"><article class="legalP" id="kapittel-1-foreslåttparagraf-3-nummer-2-punkt-3-ledd-1">Fagskolen må dokumentere deltakelse i garanti- eller forsikringsordning som sikrer studenter erstatning dersom fagskolen frivillig eller pålagt brått stanser en utdanning, hvor det er studenter som ikke har fullført utdanningen etter oppsatt plan.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) For å bli akkreditert som fagskole må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-3-punkt-1"><article class="legalP" id="kapittel-1-foreslåttparagraf-3-nummer-3-punkt-1-ledd-1">Fagskolens primærvirksomhet skal være utdanning.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-3-punkt-2"><article class="legalP" id="kapittel-1-foreslåttparagraf-3-nummer-3-punkt-2-ledd-1">Fagskolen skal ha fast ansatte i undervisningsstilling og administrative stillinger med en slik kompetanse at fagskolen er i stand til å kvalitetssikre og utvikle sine pedagogiske metoder og nye og eksisterende utdanningstilbud innenfor sentrale fagområder som inngår i utdanningene.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-3-punkt-3"><article class="legalP" id="kapittel-1-foreslåttparagraf-3-nummer-3-punkt-3-ledd-1">Fagskolen skal ha et tilfredsstillende samarbeid med arbeidslivet.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) NOKUT gir forskrift om behandling av søknader og kriterier for akkreditering av fagskolen.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) En akkreditert fagskole må rapportere om opprettelse av nye tilbud og avvikling av eksisterende tilbud til NOKUT, med kopi til Kunnskapsdepartementet og Lånekassen.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) Hvis en fagskole har fått avslått søknad om akkreditering som fagskole, kan NOKUT bestemme at en ny søknad først kan fremmes etter inntil to år.</article></article> <article class="defaultP" margin-top="true">§ 5-3 andre, fjerde og femte ledd skal lyde:</article><article class="futureLegalArticle" data-name="§5-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">Kvalitetssikring</span></span><article class="numberedLegalP" data-numerator="2" id="kapittel-1-foreslåttparagraf-4-nummer-1">(2) NOKUT skal vurdere om systemet for kvalitetssikring er tilfredsstillende. Vurderingen omfatter både systemets strukturelle oppbygging, den dokumentasjon det frembringer, og de vurderinger av utdanningskvaliteten som fagskolen selv gjør. NOKUT gir, i samråd med berørte parter og fagmiljøet, forskrift om kriterier som det interne systemet for kvalitetssikring skal vurderes i forhold til.</article><article class="numberedLegalP" data-numerator="4" id="kapittel-1-foreslåttparagraf-4-nummer-2">(4) Dersom NOKUT fatter vedtak om at systemet for kvalitetssikring ikke er tilfredsstillende hos fagskolen som gir akkreditert fagskoleutdanning, kan NOKUT frata fagskolen retten til å søke om akkreditering av nye utdanninger. Fagskolen kan kreve at en ny vurdering av systemet for kvalitetssikring iverksettes når det har gått ett år etter at NOKUT fattet slikt vedtak. NOKUT kan bestemme kortere karantenetid. Fagskolen må selv kontakte NOKUT for iverksettelse av en ny vurdering. Dersom NOKUT etter ny vurdering finner systemet for kvalitetssikring tilfredsstillende, kan fagskolen igjen søke om akkreditering av nye fagskoleutdanninger.</article><article class="numberedLegalP" data-numerator="5" id="kapittel-1-foreslåttparagraf-4-nummer-3">(5) Dersom NOKUT fatter vedtak om at systemet for kvalitetssikring ikke er tilfredsstillende hos en akkreditert fagskole, kan NOKUT trekke tilbake fagskolens myndighet til å etablere nye fagskoleutdanninger etter lov om fagskoleutdanning § 2 annet ledd. NOKUTs vedtak om tilbaketrekking av akkreditering som fagskole oversendes departementet og Lånekassen. Fagskolen kan kreve at en ny vurdering av systemet for kvalitetssikring iverksettes når det har gått ett år etter at retten til å etablere fagskoleutdanninger er trukket tilbake. NOKUT kan bestemme kortere karantenetid. Fagskolen må selv kontakte NOKUT for iverksettelse av ny vurdering.</article></article> <article class="defaultP" margin-top="true">§ 5-4 overskriften, første, fjerde, femte, sjette og sjuende ledd skal lyde:</article><article class="futureLegalArticle" data-name="§5-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Revidering av akkreditering av utdanningstilbud</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) NOKUT kan på fritt grunnlag foreta en revidering av en tidligere gitt akkreditering.</article><article class="numberedLegalP" data-numerator="4" id="kapittel-1-foreslåttparagraf-5-nummer-2">(4) Før NOKUT fatter vedtak sendes revideringsrapporten om et utdanningstilbud til den berørte fagskole, som skal gis en frist på minst 6 uker til å uttale seg.</article><article class="numberedLegalP" data-numerator="5" id="kapittel-1-foreslåttparagraf-5-nummer-3">(5) Dersom NOKUT finner at et utdanningstilbud ikke er i tråd med de krav som stilles, skal fagskolen gis en frist på inntil 6 måneder til å iverksette tiltak for å forbedre dette.</article><article class="numberedLegalP" data-numerator="6" id="kapittel-1-foreslåttparagraf-5-nummer-4">(6) NOKUTs vedtak om å trekke tilbake akkreditering av et utdanningstilbud sendes fagskolen med kopi til Kunnskapsdepartementet og Lånekassen. Fagskolen skal umiddelbart trekke tilbake utdanningstilbudet.</article><article class="numberedLegalP" data-numerator="7" id="kapittel-1-foreslåttparagraf-5-nummer-5">(7) En fagskole som har mistet akkreditering for et utdanningstilbud skal iverksette tiltak, godkjent av NOKUT, som gjør det mulig for studentene å fullføre den påbegynte fagskoleutdanningen.</article></article> <article class="defaultP" margin-top="true">§ 5-5 overskriften, første, fjerde, femte, sjette og sjuende ledd skal lyde:</article><article class="futureLegalArticle" data-name="§5-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-5</span>. <span class="legalArticleTitle">Revidering av akkreditert fagskole</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) NOKUT kan på fritt grunnlag foreta revidering av en akkreditert fagskole.</article><article class="numberedLegalP" data-numerator="4" id="kapittel-1-foreslåttparagraf-6-nummer-2">(4) Før NOKUT fatter vedtak sendes revideringsrapporten om et utdanningstilbud til den berørte fagskole, som skal gis en frist på minst 6 uker til å uttale seg.</article><article class="numberedLegalP" data-numerator="5" id="kapittel-1-foreslåttparagraf-6-nummer-3">(5) Dersom NOKUT finner at en fagskole ikke lenger oppfyller kravene til akkreditering, jf. § 5-2, trekkes akkreditering som fagskole (retten til selv å opprette fagskoleutdanninger) tilbake midlertidig. NOKUTs vedtak kan også omfatte vedtak om tilbaketrekking av akkreditering for enkeltutdanninger. Fagskolen skal gis en frist på inntil 1 år, men ikke kortere enn 3 måneder, til å rette opp mangelfulle forhold. Ved utløp av den fastsatte fristen foretar NOKUT en vurdering av hvorvidt tiltakene er tilstrekkelige for å bringe fagskolen opp på det nødvendige faglige nivå. Dersom vilkårene for akkreditering fremdeles ikke er til stede, skal NOKUT trekke akkrediteringen tilbake permanent.</article><article class="numberedLegalP" data-numerator="6" id="kapittel-1-foreslåttparagraf-6-nummer-4">(6) NOKUTs vedtak om å trekke tilbake akkrediteringen som fagskole, skal oversendes departementet og Lånekassen.</article><article class="numberedLegalP" data-numerator="7" id="kapittel-1-foreslåttparagraf-6-nummer-5">(7) Når en fagskole har mistet akkrediteringen, kan NOKUT bestemme at ny søknad om akkreditering først kan fremmes etter inntil 2 år.</article></article> <article class="defaultP" margin-top="true">§ 5-6 skal lyde:</article><article class="futureLegalArticle" data-name="§5-6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Bortfall av akkreditering av utdanningstilbud</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Dersom det ikke har blitt tatt opp studenter ved utdanningen, og ingen studerer ved utdanningen i løpet av tre år, bortfaller akkrediteringen av utdanningstilbudet. Dette gjelder ikke dersom fagskolen har samme utdanningstilbud akkreditert på et annet utdanningssted eller som stedbasert undervisning eller fjernundervisning.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Dersom fagskolen ikke har startet opp utdanningen i løpet av tre år etter akkreditering gitt av NOKUT, bortfaller akkrediteringen av utdanningstilbudet.</article></article> <article class="defaultP" margin-top="true">§ 5-7 skal lyde:</article><article class="futureLegalArticle" data-name="§5-7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 5-7</span>. <span class="legalArticleTitle">Prøveordninger</span></span><article class="legalP" id="kapittel-1-foreslåttparagraf-8-ledd-1">Departementet kan gjøre unntak fra bestemmelsene i forskriften i forbindelse med prøveordninger for fagskoler, og fastsette retningslinjer for disse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-11-22-1775/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>