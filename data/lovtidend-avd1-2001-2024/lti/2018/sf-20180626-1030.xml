<!DOCTYPE html><html lang="no"><head><title>Forskrift om endring i forskrift for Reindriftens Utviklingsfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-26-1030</dd><dt class="dokid">DokumentID</dt><dd class="dokid">LTI/forskrift/2018-06-26-1030</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2018-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-21-616</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2018-06-27 14:40</dd><dt class="lastupdated">Rettet</dt><dd class="lastupdated">2018-06-29 (§ 8-2 første ledd).</dd><dt class="journalNumber">Journalnummer</dt><dd class="journalNumber">2018-0647</dd><dt class="titleShort">Korttittel</dt><dd class="titleShort">Endr. i forskrift for Reindriftens Utviklingsfond</dd><dt class="title">Tittel</dt><dd class="title">Forskrift om endring i forskrift for Reindriftens Utviklingsfond</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 26. juni 2018 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2018-06-26-1030</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for Reindriftens Utviklingsfond<ul class="tocSubUl"><li>I<ul class="tocSubUl"><li>§ 6-6. Utbetaling</li><li>§ 9-1. Formål</li><li>§ 9-2. Definisjoner</li><li>§ 9-3. Vilkår for tilskudd</li><li>§ 9-4. Kostnader og satser</li><li>§ 9-5. Krav til søknad</li><li>§ 9-6. Rapportering, opplysningsplikt og kontroll</li><li>§ 9-7. Retting av feilutbetalinger</li><li>§ 9-8. Avkortning og tilbakeholdelse</li><li>§ 9-9. Innkreving av tilbakebetalings- eller avkortingsbeløp</li><li>§ 9-10. Klage</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-26-1030" id="dokument"><h1>Forskrift om endring i forskrift for Reindriftens Utviklingsfond</h1><section class="section" data-name="kapI" id="kapittel-1" data-lovdata-URL="LTI/forskrift/2018-06-26-1030/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. juni 2011 nr. 616 for Reindriftens Utviklingsfond gjøres følgende endringer:</article> <article class="defaultP" margin-top="true">§ 1-5 første ledd nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">tilskudd til utgifter ved fôring og flytting som følge av manglende konvensjon mellom Norge og Sverige om reinbeite, jf. kapittel 8,</article></article></li></ul></article> <article class="defaultP" margin-top="true">§ 1-5 første ledd nytt nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">ekstraordinært tilskudd til kriseberedskap, jf. kapittel 9.</article></article></li></ul></article> <article class="defaultP" margin-top="true">§ 1-8 første ledd skal lyde:</article><article class="legalP" id="kapittel-1-ledd-2">Søknaden behandles av Landbruksdirektoratet, som avgir innstilling til styret for Reindriftens Utviklingsfond.</article> <article class="defaultP" margin-top="true">§ 1-8 andre ledd skal lyde:</article><article class="legalP" id="kapittel-1-ledd-3">Søknaden avgjøres av fondsstyret, med unntak av søknader etter kapitlene 8–9, som avgjøres av Landbruksdirektoratet. Det kan fastsettes nærmere betingelser for støtten i bevilgningsvedtaket. Ved stemmelikhet har leder dobbeltstemme. Fondsstyret kan delegere avgjørelsesmyndighet til Landbruksdirektoratet.</article> <article class="defaultP" margin-top="true">§ 3-1 tredje ledd skal lyde:</article><article class="legalP" id="kapittel-1-ledd-4">Med driftsår menes i denne forskrift perioden fra 1. april til 31. mars.</article> <article class="defaultP" margin-top="true">§ 4-2 sjette ledd første punktum skal lyde:</article><article class="legalP" id="kapittel-1-ledd-5">Kostnader til vedlikehold og kostnader til flyttbare og midlertidige gjerder og anlegg er ikke tilskuddsberettigede kostnader, jf. § 4-1.</article> <article class="defaultP" margin-top="true">§ 4-2 nytt åttende ledd skal lyde:</article><article class="legalP" id="kapittel-1-ledd-6">Tiltaket må være gjennomført innen 3 år fra bevilgningsdato.</article> <article class="defaultP" margin-top="true">§ 4-4 første ledd skal lyde:</article><article class="legalP" id="kapittel-1-ledd-7">Som vedlegg til søknad om tilskudd til reindriftsanlegg kreves oppføringstillatelse, spesifisert kostnadsoversikt for alle kostnadsgrupper, reell finansieringsplan og målsatt tegning av anlegget. For bygging/ombygging/utvidelse av slakteri skal en spesifisert forretningsplan for minst 3 år foreligge samt nødvendige offentlige godkjenninger. For reindriftsanlegg med kostnad over kr 150&#xa0;000,– skal det sendes skriftlig forespørsel til minst tre tilbydere på kostnadsgruppene som inngår i tilskuddsgrunnlaget, jf. § 4-1.</article> <article class="defaultP" margin-top="true">§ 6-3 andre ledd skal lyde:</article><article class="legalP" id="kapittel-1-ledd-8">Tilskudd kan innvilges til pass av barn som tilhører reinbeitedistriktet, sommersiidaen eller tamreinlaget der reindriftsaktiviteten foregår. Tilskuddet ytes frem til den måneden barnet begynner på skolen.</article> <article class="defaultP" margin-top="true">Ny § 6-6 skal lyde:</article><article class="futureLegalArticle" data-name="§6-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-6</span>. <span class="legalArticleTitle">Utbetaling</span></span><article class="legalP" id="kapittel-1-foreslåttparagraf-1-ledd-1">50&#xa0;% av tilskuddet utbetales ved innvilgelsen. Resterende utbetales når regnskap og dokumentasjon er levert og godkjent.</article><article class="legalP" id="kapittel-1-foreslåttparagraf-1-ledd-2">Uanvendt, innvilget tilskudd tilbakeføres Reindriftens Utviklingsfond.</article></article> <article class="defaultP" margin-top="true">Nåværende § 6-6 til § 6-9 blir ny § 6-7 til § 6-10.</article> <article class="defaultP" margin-top="true">§ 6-10 andre ledd skal lyde</article><article class="legalP" id="kapittel-1-ledd-9">Krav fra reindriftsmyndighetene kan motregnes i tilskuddsutbetalinger til tilskuddsmottakeren.</article> <article class="defaultP" margin-top="true">Kapittel 7 skal oppheves</article> <article class="defaultP" margin-top="true">§ 8-2 første ledd skal lyde:</article><article class="legalP" id="kapittel-1-ledd-10">Tilskudd innvilges til fôring og/eller flytting av rein, frakt av reinfôr samt andre nødvendige tiltak knyttet til fôring og flytting av rein på følgende vilkår:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Søker må være distrikt, siida, siidaandel eller reineier som har hatt rett til reinbeite på svensk side etter reinbeitekonvensjonen av 9. februar 1972 nr. 1, som er opphevet, og</article></article></li><li data-li-identifier="2)" data-name="2)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">søker må være forhindret fra å bruke sine tradisjonelle vinterbeiteområder på grunn av manglende reinbeitekonvensjon, og</article></article></li><li data-li-identifier="3)" data-name="3)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">søker må være avskåret fra muligheten til å foreta sedvanemessig flytting i området.</article></article></li></ul><p class="leddfortsettelse">Transportør og transportmiddel som benyttes til fraktoppdragene må ha nødvendige offentligrettslige godkjenninger for å kunne transportere levende rein.</p></article> <article class="defaultP" margin-top="true">§ 8-3 skal lyde:</article><article class="legalP" id="kapittel-1-ledd-11">Tilskuddet fastsettes til kr 400 pr. rein.</article> <article class="defaultP" margin-top="true">§ 8-6 første ledd skal lyde:</article><article class="legalP" id="kapittel-1-ledd-12">50&#xa0;% av tilskuddet utbetales ved innvilgelsen. Resterende utbetales når regnskap og dokumentasjon er levert og godkjent.</article> <article class="defaultP" margin-top="true">§ 8-10 andre ledd skal lyde:</article><article class="legalP" id="kapittel-1-ledd-13">Krav fra reindriftsmyndighetene kan motregnes i tilskuddsutbetalinger til tilskuddsmottakeren.</article> <article class="defaultP" margin-top="true">Nytt kapittel 9 skal lyde:</article><span class="futuretitle" id="kapittel-1-foreslåttittel-1">Kapittel 9. Ekstraordinært tilskudd til kriseberedskap</span><article class="futureLegalArticle" data-name="§9-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-2-ledd-1">Formålet med ekstraordinært tilskudd til kriseberedskap er å forhindre omfattende tap av rein eller andre store dyrevelferdsmessige utfordringer ved beitekriser, der reinbeitedistriktets eller tamreinlagets eget kriseberedskapsfond<sup class="footnotereference" data-footnotereferencevalue="1" data-unique-footnote-counter="1">1</sup> ikke er tilstrekkelig til gjennomføring av nødvendige tiltak.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift om tilskudd til reinbeitedistrikter og tamreinlag § 1-5 tredje ledd.</article></footer></article><article class="futureLegalArticle" data-name="§9-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-3-ledd-1">Med beitekrise menes en hendelse som avviker markant fra den normale beitevariasjonen som er mellom år, der en vesentlig andel av beitearealer er utilgjengelig, og det foreligger en betydelig risiko for omfattende tap av rein.</article></article><article class="futureLegalArticle" data-name="§9-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9-3</span>. <span class="legalArticleTitle">Vilkår for tilskudd</span></span><article class="legalP" id="kapittel-1-foreslåttparagraf-4-ledd-1">Ekstraordinært tilskudd til kriseberedskap kan ytes til reinbeitedistrikter og tamreinlag dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">kriseberedskapsutvalget har fastslått at det foreligger en beitekrise.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">midler gitt gjennom forskrift om tilskudd til reinbeitedistrikter og tamreinlag § 1-5 tredje ledd ikke er tilstrekkelig til gjennomføring av nødvendige tiltak.</article></article></li></ul></article><article class="legalP" id="kapittel-1-foreslåttparagraf-4-ledd-2">Reinbeitedistriktet/tamreinlaget bør rådføre seg med kriseberedskapsutvalget ved gjennomføring av tiltak i forbindelse med beitekrisen.</article></article><article class="futureLegalArticle" data-name="§9-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9-4</span>. <span class="legalArticleTitle">Kostnader og satser</span></span><article class="legalP" id="kapittel-1-foreslåttparagraf-5-ledd-1">Tilskuddet kan benyttes til dekning av kostnader til blant annet leie av alternative beiteområder, innkjøp av fôr, innleid arbeidskraft, transport av fôr og personell, samt flytting av rein til alternative beiteområder.</article><article class="legalP" id="kapittel-1-foreslåttparagraf-5-ledd-2">Vederlag for enkeltpersoners arbeidsinnsats kan maksimalt utgjøre kr 150 per time.</article><article class="legalP" id="kapittel-1-foreslåttparagraf-5-ledd-3">For dekning av bruk av enkeltpersoners transportmidler og annet utstyr anvendes statens satser.</article></article><article class="futureLegalArticle" data-name="§9-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9-5</span>. <span class="legalArticleTitle">Krav til søknad</span></span><article class="legalP" id="kapittel-1-foreslåttparagraf-6-ledd-1">Søknad om ekstraordinært tilskudd til kriseberedskap sendes til Landbruksdirektoratet på særskilt skjema.</article><article class="legalP" id="kapittel-1-foreslåttparagraf-6-ledd-2">Landbruksdirektoratet skal innhente uttalelse fra kriseberedskapsutvalget før vedtak treffes.</article></article><article class="futureLegalArticle" data-name="§9-6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 9-6</span>. <span class="legalArticleTitle">Rapportering, opplysningsplikt og kontroll</span></span><article class="legalP" id="kapittel-1-foreslåttparagraf-7-ledd-1">Mottakere av tilskudd etter denne forskriften plikter å gi alle opplysninger som reindriftsmyndighetene finner nødvendig for å kunne forvalte tilskuddsordningene, eller for å kunne oppfylle reindriftsavtalen.</article><article class="legalP" id="kapittel-1-foreslåttparagraf-7-ledd-2">Tilskuddsmottakeren skal rapportere bruken av midlene til Landbruksdirektoratet senest to måneder etter at beitekrisen er opphørt.</article><article class="legalP" id="kapittel-1-foreslåttparagraf-7-ledd-3">Reindriftsmyndighetene fører tilsyn med at utbetalinger av tilskudd er riktige, og har adgang til all bokføring, korrespondanse og opptegnelser som vedkommer tilskuddet. Det kan kreves at opplysningene bekreftes av revisor.</article></article><article class="futureLegalArticle" data-name="§9-7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 9-7</span>. <span class="legalArticleTitle">Retting av feilutbetalinger</span></span><article class="legalP" id="kapittel-1-foreslåttparagraf-8-ledd-1">Reindriftsmyndighetene kan rette feil i utbetalt tilskudd, enten ved etterbetaling eller krav om tilbakebetaling av tilskudd fra tilskuddsmottaker.</article></article><article class="futureLegalArticle" data-name="§9-8" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9-8</span>. <span class="legalArticleTitle">Avkortning og tilbakeholdelse</span></span><article class="legalP" id="kapittel-1-foreslåttparagraf-9-ledd-1">Dersom tilskuddsmottaker uaktsomt har gitt uriktige eller ufullstendige opplysninger i søknaden, som har eller ville dannet grunnlag for en urettmessig utbetaling av tilskuddet, kan hele eller deler av tilskuddet avkortes.</article></article><article class="futureLegalArticle" data-name="§9-9" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 9-9</span>. <span class="legalArticleTitle">Innkreving av tilbakebetalings- eller avkortingsbeløp</span></span><article class="legalP" id="kapittel-1-foreslåttparagraf-10-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter § 9-7 eller avkortning etter § 9-8, kan kreves tilbakebetalt fra tilskuddsmottakeren eller motregnes i senere tilskuddsutbetalinger.</article><article class="legalP" id="kapittel-1-foreslåttparagraf-10-ledd-2">Krav fra reindriftsmyndighetene kan motregnes i tilskuddsutbetalinger til tilskuddsmottakeren.</article><article class="legalP" id="kapittel-1-foreslåttparagraf-10-ledd-3">Dersom tilskuddsmottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til mottaker. Ved grov uaktsomhet eller forsett kan renter kreves fra tidspunktet for utbetaling av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article></article><article class="futureLegalArticle" data-name="§9-10" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 9-10</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-11-ledd-1">Landbruksdirektoratets vedtak kan påklages til Landbruks- og matdepartementet etter forvaltningslovens bestemmelser.</article></article> <article class="defaultP" margin-top="true">Nåværende kapittel 9 endres til Kapittel 10. Ikrafttredelse.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-06-26-1030/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Denne forskriften trer i kraft 1. juli 2018.</article></section></main></body></html>