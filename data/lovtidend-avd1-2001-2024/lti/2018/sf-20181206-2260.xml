<!DOCTYPE html><html lang="no"><head><title>Forskrift om endring i forskrift om opptak, studium og eksamen ved Høgskulen i Volda</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-06-2260</dd><dt class="dokid">DokumentID</dt><dd class="dokid">LTI/forskrift/2018-12-06-2260</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-04-1697</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-3</li><li>lov/2005-04-01-15/§4-4</li><li>lov/2005-04-01-15/§4-5</li><li>lov/2005-04-01-15/§4-6</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-9</li><li>lov/2005-04-01-15/§4-10</li><li>lov/2005-04-01-15/§4-13</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li><li>lov/2005-04-01-15/§7-1</li></ul></dd><dt class="dateOfPublication">Kunngjort</dt><dd class="dateOfPublication">2019-01-09 13:45</dd><dt class="journalNumber">Journalnummer</dt><dd class="journalNumber">2018-1375</dd><dt class="titleShort">Korttittel</dt><dd class="titleShort">Endr. i forskrift om opptak, studium og eksamen ved HiVolda</dd><dt class="title">Tittel</dt><dd class="title">Forskrift om endring i forskrift om opptak, studium og eksamen ved Høgskulen i Volda</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av styret ved Høgskulen i Volda 6. desember 2018 med heimel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-3, § 3-5, § 3-6, § 3-7, § 3-8, § 3-9, § 3-10, § 3-11, § 4-2, § 4-3, § 4-4, § 4-5, § 4-6, § 4-7, § 4-8, § 4-9, § 4-10, § 4-13, § 5-1, § 5-2, § 5-3 og § 7-1.</dd><dt class="refid">RefID</dt><dd class="refid">forskrift/2018-12-06-2260</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studium og eksamen ved Høgskulen i Volda<ul class="tocSubUl"><li>I<ul class="tocSubUl"><li>§ 2-8. Mastergrad, normert fem år</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-06-2260" id="dokument"><h1>Forskrift om endring i forskrift om opptak, studium og eksamen ved Høgskulen i Volda</h1><section class="section" data-name="kapI" id="kapittel-1" data-lovdata-URL="LTI/forskrift/2018-12-06-2260/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. desember 2014 nr. 1697 om opptak, studium og eksamen ved Høgskulen i Volda blir det gjort følgjande endringar:</article> <article class="defaultP" margin-top="true">Kapittel 1. Allmenne reglar</article> <article class="defaultP" margin-top="true">§ 1-3 andre, sjette, åttande og trettande ledd skal lyde:</article><article class="numberedLegalP" data-numerator="2" id="kapittel-1-nummer-1">(2) <i>Opptak:</i> Opptak vil seie at ein person har søkt, fått vurdert sin kompetanse og fått tilbod om studieplass ved eit studieprogram eller eit emne. Opptak til bachelorgradar, yrkesutdanningar og årsstudium skjer gjennom Samordna opptak, og opptak til doktorgrad (fellesgrad med Høgskolen i Molde), mastergradar, vidareutdanningar, nettstudium og emne går til høgskulen som lokalt opptak.</article><article class="numberedLegalP" data-numerator="6" id="kapittel-1-nummer-2">(6) <i>Studieplan:</i> Ein studieplan konkretiserer opptakskrav, fagleg innhald, læringsutbytte, oppbygging og krav til gjennomføring av eit studium. Ein studieplan er sett saman av eitt eller fleire emne med tilhøyrande emneplanar, og til saman dannar dette grunnlag for studenten sin utdanningsplan, jf. UH-lova § 4-2. Ein studieplan kan vere regulert av felles nasjonale krav.</article><article class="numberedLegalP" data-numerator="8" id="kapittel-1-nummer-3">(8) <i>Emneplan:</i> Emneplanen gjev mellom anna informasjon om læringsutbytte, undervisnings- og arbeidsform, pensum, vurderings- og eksamensordning. Emneplanen viser også kva nivå emnet er på, til dømes om det er eit grunnemne utan forkrav eller fordjupingsemne som byggjer på kunnskapar ein får i andre emne.</article><article class="numberedLegalP" data-numerator="13" id="kapittel-1-nummer-4">(13) <i>Klagerett:</i> Ein søkjar eller ein student har rett til å klage over vedtak som han/ho meiner er mangelfullt, urettferdig eller formelt feil handsama. Alle enkeltvedtak kan klagast over, jf. lov 10. februar 1967 om behandlingsmåten i forvaltningssaker. UH-lova, kapittel 5, og kapittel 7 i denne forskrifta gjev nærare reglar om klagehandsaminga ved høgskulen.</article> <article class="defaultP" margin-top="true">Kapittel 2. Studieportefølje. Gradar og yrkesutdanningar</article> <article class="defaultP" margin-top="true">§ 2-1 første og tredje ledd skal lyde</article><article class="numberedLegalP" data-numerator="1" id="kapittel-1-nummer-5">(1) Med utgangspunkt i strategiske mål, etterspurnad, fagleg og økonomisk berekraft gjer høgskulestyret kvart studieår vedtak om kva studieprogram som skal inngå i studieporteføljen ved Høgskulen i Volda.</article><article class="numberedLegalP" data-numerator="3" id="kapittel-1-nummer-6">(3) Høgskulestyret kan delegere myndet om etablering og avvikling av studieprogram til og med 30 studiepoeng til høgskuleleiinga.</article> <article class="defaultP" margin-top="true">§ 2-2 andre og femte ledd skal lyde</article><article class="numberedLegalP" data-numerator="2" id="kapittel-1-nummer-7">(2) Studie- og emneplanar skal vere i tråd med Nasjonalt kvalifikasjonsrammeverk for livslang læring (Kvalifikasjonsrammeverket), forskrift om tilsyn med utdanningskvaliteten i høyere utdanning (studietilsynsforskriften) og retningslinjer som er fastsette av og for Høgskulen i Volda.</article><article class="numberedLegalP" data-numerator="5" id="kapittel-1-nummer-8">(5) Høgskulen i Volda har eigne retningslinjer for studie- og emneplanar.</article> <article class="defaultP" margin-top="true">§ 2-4 første ledd skal lyde:</article><article class="numberedLegalP" data-numerator="1" id="kapittel-1-nummer-9">(1) Høgskulen i Volda tildeler gradar i tråd med forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler og som stettar krav i forskrift 10. april 2006 nr. 412 om godskriving av høyere utdanning.</article> <article class="defaultP" margin-top="true">§ 2-5 andre ledd skal lyde:</article><article class="numberedLegalP" data-numerator="2" id="kapittel-1-nummer-10">(2) Høgskulen i Volda tildeler bachelorgraden på grunnlag av fullført treårig integrert studieprogram utan rammeplan (180 studiepoeng), som ifølgje vedtak i styret for Høgskulen i Volda gjev bachelorgrad.</article> <article class="defaultP" margin-top="true">§ 2-5 tredje ledd siste strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-10-punkt-1"><article class="legalP" id="kapittel-1-nummer-10-punkt-1-ledd-1">og eit sjølvstendig arbeid knytt til fordjupingsnivået på minimum 15 studiepoeng, til dømes ei bacheloroppgåve.</article></article></li></ul></article> <article class="defaultP" margin-top="true">§ 2-8 Doktorgrad – ph.d. skal strykast.</article> <article class="defaultP" margin-top="true">§ 2-8 skal lyde:</article><article class="futureLegalArticle" data-name="§2-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Mastergrad, normert fem år</span></span><article class="legalP" id="kapittel-1-foreslåttparagraf-1-ledd-1">Høgskulen i Volda tildeler mastergraden etter reglane i gjeldande forskrift 1. desember 2005 nr. 1392 om krav til mastergrad.</article></article> <article class="defaultP" margin-top="true">Kapittel 3. Opptak og rangering ved opptak</article> <article class="defaultP" margin-top="true">§ 3-1 første, tredje, sjette og sjuande ledd skal lyde:</article><article class="numberedLegalP" data-numerator="1" id="kapittel-1-nummer-11">(1) Til grunnskulelærarutdanning, bachelorgradar og årsstudium som er utlyste i Samordna opptak, og studieprogram i lokale opptak der opptakskravet er generell studiekompetanse, gjeld forskrift 6. januar 2017 nr. 13 om opptak til høgre utdanning.</article><article class="numberedLegalP" data-numerator="3" id="kapittel-1-nummer-12">(3) Til mastergrad er det krav om at eitt av følgjande utdanningsløp er fullført:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-12-punkt-1"><article class="legalP" id="kapittel-1-nummer-12-punkt-1-ledd-1">treårig bachelorgrad eller</article></article></li><li data-li-identifier="b." data-name="b."><article class="listArticle" id="kapittel-1-nummer-12-punkt-2"><article class="legalP" id="kapittel-1-nummer-12-punkt-2-ledd-1">cand.mag.-grad eller</article></article></li><li data-li-identifier="c." data-name="c."><article class="listArticle" id="kapittel-1-nummer-12-punkt-3"><article class="legalP" id="kapittel-1-nummer-12-punkt-3-ledd-1">annan grad eller yrkesutdanning av minimum tre års omfang.</article></article></li></ul><p class="leddfortsettelse">Særskilde opptakskrav til eit mastergradsstudium går fram av studieplanen for studieprogrammet.</p></article><article class="numberedLegalP" data-numerator="6" id="kapittel-1-nummer-13">(6) Ein søkjar med utanlandsk utdanning vert vurdert i tråd med NOKUT si tilråding for det respektive landet (GSU-lista) og eventuell NOKUT-godkjenning av høgare utdanning frå utlandet. Kravet om norsk (for søkjarar utanom Norden) og engelsk (for søkjarar som ikkje er engelskspråklege) gjeld for opptak til alle studium på alle nivå med unntak av engelskspråklege grader.</article><article class="numberedLegalP" data-numerator="7" id="kapittel-1-nummer-14">(7) Høgskulen i Volda har utdanningar med krav om å levere politiattest ved opptak eller undervegs i studiet, jf. UH-lova § 4-9 og forskrift 6. januar 2017 nr. 13 om opptak til høgre utdanning, kapittel 6.</article> <article class="defaultP" margin-top="true">§ 3-2 første, andre og tredje ledd skal lyde:</article><article class="numberedLegalP" data-numerator="1" id="kapittel-1-nummer-15">(1) Opptak til PPU allmennfag bygger på fullført allmennfagleg universitets- eller høgskuleutdanning. Allmennfagleg kompetanse er i denne samanhengen utdanning som kvalifiserer for undervisning i allmennfag i grunnskulen, i vidaregåande opplæring eller i vaksenopplæringa. Jf. forskrift 23. juni 2006 nr. 724 til opplæringslova. Søkjarar til PPU allmennfag vert tekne opp på eitt av tre følgande grunnlag:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-15-punkt-1"><article class="legalP" id="kapittel-1-nummer-15-punkt-1-ledd-1">Fullført mastergrad med minst eitt relevant fag som gir kompetanse til å undervise jf. forskrift 23. juni 2006 nr. 724 til opplæringslova kapittel 14.</article></article></li><li data-li-identifier="b." data-name="b."><article class="listArticle" id="kapittel-1-nummer-15-punkt-2"><article class="legalP" id="kapittel-1-nummer-15-punkt-2-ledd-1">Bachelorgrad i utøvande eller skapande kunstfag med minimum 180 studiepoeng i kunstfaget eller bachelorgrad i idrett- og kroppsøvingsfag med 180 studiepoeng i faget.</article></article></li></ul></article><article class="numberedLegalP" data-numerator="2" id="kapittel-1-nummer-16">(2) Ved opptak til praktisk-pedagogisk utdanning for allmennfag prioriterer vi søkjarar slik, innan fag Høgskulen i Volda tilbyr fagdidaktikk i:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-16-punkt-1"><article class="legalP" id="kapittel-1-nummer-16-punkt-1-ledd-1">Søkjarar med fullført masterstudium/hovudfag og minst to relevante undervisningsfag, med mastergrad i det eine faget.</article></article></li><li data-li-identifier="b." data-name="b."><article class="listArticle" id="kapittel-1-nummer-16-punkt-2"><article class="legalP" id="kapittel-1-nummer-16-punkt-2-ledd-1">Søkjarar med fullført masterstudium/hovudfag med eitt relevant undervisningsfag med minst 120 studiepoeng i undervisningsfaget, med 60 studiepoeng på fordjupingsnivå.</article></article></li><li data-li-identifier="c." data-name="c."><article class="listArticle" id="kapittel-1-nummer-16-punkt-3"><article class="legalP" id="kapittel-1-nummer-16-punkt-3-ledd-1">Søkjarar med fullført masterstudium/hovudfag med eitt relevant undervisningsfag med minst 60 studiepoeng i undervisningsfaget.</article></article></li><li data-li-identifier="d." data-name="d."><article class="listArticle" id="kapittel-1-nummer-16-punkt-4"><article class="legalP" id="kapittel-1-nummer-16-punkt-4-ledd-1">Søkjarar med bachelor-/cand.mag.-grad innan utøvande eller skapande kunstfag, eller idrett og kroppsøvingsfag med minst 180 studiepoeng i faget med karakter C eller betre.</article></article></li></ul></article><article class="numberedLegalP" data-numerator="3" id="kapittel-1-nummer-17">(3) Inntil 20 prosent av studieplassane vert reserverte for studentar som fullfører eit gradsstudium ved Høgskulen i Volda. Desse skal rangerast på grunnlag av vekta gjennomsnittskarakter frå studiet.</article> <article class="defaultP" margin-top="true">§ 3-2 fjerde ledd skal slettast.</article> <article class="defaultP" margin-top="true">§ 3-2 gammalt femte ledd blir nytt fjerde ledd og skal lyde:</article><article class="legalP" id="kapittel-1-ledd-2">Søkjarar vert i tillegg rangert på grunnlag av gjennomsnittskarakter frå relevant undervisningsfag i opptaksgrunnlaget.</article> <article class="defaultP" margin-top="true">§ 3-2 gammalt sjette ledd strykes.</article> <article class="defaultP" margin-top="true">§ 3-2 nytt sjette ledd skal lyde:</article><article class="legalP" id="kapittel-1-ledd-3">Ved opptak til praktisk-pedagogisk utdanning er det krav om å levere politiattest, jf. forskrift 6. januar 2017 nr. 13 om opptak til høgre utdanning, kapittel 6.</article> <article class="defaultP" margin-top="true">§ 3-3 fjerde ledd skal slettast.</article> <article class="defaultP" margin-top="true">§ 3-3 gammalt femte ledd blir nytt fjerde ledd med endring:</article><article class="legalP" id="kapittel-1-ledd-4">Ved opptak til praktisk-pedagogisk utdanning er det krav om å levere politiattest, jf. forskrift 6. januar 2017 nr. 13 om opptak til høgre utdanning, kapittel 6.</article> <article class="defaultP" margin-top="true">§ 3-4 første og tredje ledd skal lyde:</article><article class="numberedLegalP" data-numerator="1" id="kapittel-1-nummer-18">(1) Ein søkjar som ikkje kan dokumentere generell studiekompetanse eller spesielle opptakskrav, kan få opptak på grunnlag av fagleg realkompetansevurdering.</article><article class="numberedLegalP" data-numerator="3" id="kapittel-1-nummer-19">(3) Realkompetansesøkjarar skal rangerast i høve til poengutrekna søkjarar ved vurdering etter skjønn.</article> <article class="defaultP" margin-top="true">§ 3-5 tredje ledd skal strykast.</article> <article class="defaultP" margin-top="true">§ 3-7 andre og tredje ledd skal lyde:</article><article class="numberedLegalP" data-numerator="2" id="kapittel-1-nummer-20">(2) Til lokale opptak pliktar søkjaren å orientere seg og syte for at Høgskulen i Volda får den dokumentasjonen som er naudsynt for at søknaden skal kunne handsamast.</article><article class="numberedLegalP" data-numerator="3" id="kapittel-1-nummer-21">(3) Godkjend dokumentasjon er kopiar av originaldokument eller godkjent opplasta dokumentasjon av eksterne resultat.</article> <article class="defaultP" margin-top="true">§ 3-7 fjerde ledd skal strykast.</article> <article class="defaultP" margin-top="true">§ 3-7 nåværende femte til syvende ledd blir fjerde til sjette ledd.</article> <article class="defaultP" margin-top="true">§ 3-8 første ledd skal lyde:</article><article class="numberedLegalP" data-numerator="1" id="kapittel-1-nummer-22">(1) Til grunnutdanning gjeld poengutrekning og rangering innanfor kvotar fastsette i forskrift 6. januar 2017 nr. 13 om opptak til høgre utdanning</article> <article class="defaultP" margin-top="true">§ 3-8 femte ledd skal strykast.</article> <article class="defaultP" margin-top="true">§ 3-9 første ledd innleiinga skal lyde:</article><article class="legalP" id="kapittel-1-ledd-5">Studiedirektøren kan etter skriftleg søknad gje ein søkjar utsett studiestart i inntil to år fram i tid dersom vedkomande</article> <article class="defaultP" margin-top="true">§ 3-9 andre, tredje og fjerde ledd skal lyde:</article><article class="numberedLegalP" data-numerator="2" id="kapittel-1-nummer-23">(2) Høgskulen i Volda kan ikkje reservere ein studieplass tildelt i Samordna opptak dersom søkjaren har «betinga opptak» som opptaksgrunnlag, dvs. av spesielle omstende ikkje har teke eksamen i vidaregåande skule i vårsemesteret.</article><article class="numberedLegalP" data-numerator="3" id="kapittel-1-nummer-24">(3) Ein søkjar som får innvilga søknad om utsett studiestart, får reservert studieplassen i inntil to år.</article><article class="numberedLegalP" data-numerator="4" id="kapittel-1-nummer-25">(4) Ein søkjar som får utsett studiestart, må stadfeste bruk av den reserverte studieplassen ved å søkje om nytt opptak innan søknadsfristen. Prosedyrane skal gå fram av godkjenningsbrevet.</article> <article class="defaultP" margin-top="true">Kapittel 4. Gjennomføring av studiet</article> <article class="defaultP" margin-top="true">§ 4-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-26">(3) Dersom studenten sin studieprogresjon ikkje samsvarar med fastsett gjennomføringstid for studieprogrammet, kan studenten kontaktast. Studenten må aktivt bidra til å klargjere status og leggje ein plan for vidare gjennomføring.</article> <article class="defaultP" margin-top="true">§ 4-3 første ledd skal lyde:</article><article class="numberedLegalP" data-numerator="1" id="kapittel-1-nummer-27">(1) Høgskulen i Volda krev kvart semester inn<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-27-punkt-1"><article class="legalP" id="kapittel-1-nummer-27-punkt-1-ledd-1">avgift til Studentsamskipnaden i Volda, jf. studentsamskipnadslova § 10</article></article></li><li data-li-identifier="-" data-name="-"><article class="listArticle" id="kapittel-1-nummer-27-punkt-2"><article class="legalP" id="kapittel-1-nummer-27-punkt-2-ledd-1">frivillig støtte til Studentenes og Akademikernes Internasjonale Hjelpefond (SAIH)</article></article></li><li data-li-identifier="-" data-name="-"><article class="listArticle" id="kapittel-1-nummer-27-punkt-3"><article class="legalP" id="kapittel-1-nummer-27-punkt-3-ledd-1">avgifter til læremiddel og andre materialkostnader knytte til undervisninga, jf. forskrift 15. desember 2005 nr. 1506 om egenbetaling ved universiteter og høyskoler</article></article></li><li data-li-identifier="-" data-name="-"><article class="listArticle" id="kapittel-1-nummer-27-punkt-4"><article class="legalP" id="kapittel-1-nummer-27-punkt-4-ledd-1">eigenbetaling (studieavgift), dersom det er vedteke at dette skal gjelde for studieprogrammet, jf. forskrift 15. desember 2005 nr. 1506 om egenbetaling ved universiteter og høyskoler.</article></article></li></ul></article> <article class="defaultP" margin-top="true">§ 4-4 tredje ledd skal lyde:</article><article class="numberedLegalP" data-numerator="3" id="kapittel-1-nummer-28">(3) I starten av første semester får studentane ved fleirårige studieprogram (bachelor- og mastergradar) eit forslag til individuell utdanningsplan i Studentweb. Forslaget viser emna og forventa progresjon i utdanninga, både obligatoriske og eventuelt valfrie delar, basert på studieplanen for studieprogrammet.</article> <article class="defaultP" margin-top="true">§ 4-4 sjette ledd skal strykast.</article> <article class="defaultP" margin-top="true">§ 4-5 første ledd skal lyde:</article><article class="numberedLegalP" data-numerator="1" id="kapittel-1-nummer-29">(1) Mot slutten av kvart semester vert det gjennomført eit undervisningsopptak, der kvar student ved fleirårige studieprogram (bachelor- og mastergradar) melder seg til og søkjer plass på dei emna dei planlegg å ta neste semester.</article> <article class="defaultP" margin-top="true">§ 4-5 tredje ledd første punktum skal lyde:</article><article class="numberedLegalP" data-numerator="3" id="kapittel-1-nummer-30">(3) Dekanen vedtek kor stor kapasitet emna har. På emne med avgrensa kapasitet skal ein likevel ta høgde for at studentar kan gjennomføre sitt studium på normert tid. Søkjarane vert prioriterte slik:</article> <article class="defaultP" margin-top="true">§ 4-5 sjette ledd skal lyde:</article><article class="numberedLegalP" data-numerator="6" id="kapittel-1-nummer-31">(6) Ein student må svare på tilbod om undervisning innanfor dei fastsette fristane for å behalde retten til undervisning og vurdering i emnet. Informasjon om tilbod og registrering av svaret skjer på Studentweb.</article> <article class="defaultP" margin-top="true">§ 4-6 sjette ledd skal lyde:</article><article class="numberedLegalP" data-numerator="6" id="kapittel-1-nummer-32">(6) Ein student som har tillitsverv i styringsordningar ved Høgskulen i Volda og Studentsamskipnaden i Volda, verv i nasjonale eller internasjonale studentorganisasjonar, eller har plikter i offentleg valde organ, kan søkje dekanen om fritak frå heile eller delar av kravet om obligatorisk frammøte.</article> <article class="defaultP" margin-top="true">§ 4-10 første ledd skal lyde:</article><article class="numberedLegalP" data-numerator="1" id="kapittel-1-nummer-33">(1) Ein student kan søkje om å få godskrive tidlegare utdanning som del av ny utdanning, jf. UH-lova § 3-5 samt forskrift 10. april 2006 nr. 412 om godskriving av høyere utdanning.</article> <article class="defaultP" margin-top="true">§ 4-11 første ledd skal lyde:</article><article class="numberedLegalP" data-numerator="1" id="kapittel-1-nummer-34">(1) Ein student som har behov for særskild tilrettelegging under studiegjennomføringa, kan søkje om dette. Behovet må dokumenterast med attest frå lege eller annan sakkunnig som viser kva behov studenten har.</article> <article class="defaultP" margin-top="true">§ 4-12 sjette ledd skal lyde:</article><article class="numberedLegalP" data-numerator="6" id="kapittel-1-nummer-35">(6) Retten til permisjon gjeld normalt berre for ordinære studieprogram med oppstart kvart år. På studieprogram som ikkje har oppstart kvart år eller som vert avvikla, vert søknader om permisjon vurderte særskilt.</article> <article class="defaultP" margin-top="true">§ 4-14 andre ledd skal lyde:</article><article class="numberedLegalP" data-numerator="2" id="kapittel-1-nummer-36">(2) Utdanningane som har krav om skikkavurdering, vurderingskriteria og sakshandsamingsmåten går fram av forskrift 30. juni 2006 nr. 859 om skikkethetsvurdering i høyere utdanning.</article> <article class="defaultP" margin-top="true">Kapittel 5. Vurdering, eksamen og sensur</article> <article class="defaultP" margin-top="true">§ 5-1 andre, tolvte og fjortande ledd skal lyde:</article><article class="numberedLegalP" data-numerator="2" id="kapittel-1-nummer-37">(2) Ved Høgskulen i Volda vert normalt følgjande eksamensformer nytta, kvar for seg eller saman:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-37-punkt-1"><article class="legalP" id="kapittel-1-nummer-37-punkt-1-ledd-1">heimeeksamen, individuelt</article></article></li><li data-li-identifier="-" data-name="-"><article class="listArticle" id="kapittel-1-nummer-37-punkt-2"><article class="legalP" id="kapittel-1-nummer-37-punkt-2-ledd-1">mappevurdering, individuelt eller i gruppe</article></article></li><li data-li-identifier="-" data-name="-"><article class="listArticle" id="kapittel-1-nummer-37-punkt-3"><article class="legalP" id="kapittel-1-nummer-37-punkt-3-ledd-1">munnleg eksamen, individuelt eller i gruppe</article></article></li><li data-li-identifier="-" data-name="-"><article class="listArticle" id="kapittel-1-nummer-37-punkt-4"><article class="legalP" id="kapittel-1-nummer-37-punkt-4-ledd-1">oppgåve, individuelt eller i gruppe</article></article></li><li data-li-identifier="-" data-name="-"><article class="listArticle" id="kapittel-1-nummer-37-punkt-5"><article class="legalP" id="kapittel-1-nummer-37-punkt-5-ledd-1">praksis/praksisstudium, individuelt</article></article></li><li data-li-identifier="-" data-name="-"><article class="listArticle" id="kapittel-1-nummer-37-punkt-6"><article class="legalP" id="kapittel-1-nummer-37-punkt-6-ledd-1">praktisk eksamen, individuelt eller i gruppe</article></article></li><li data-li-identifier="-" data-name="-"><article class="listArticle" id="kapittel-1-nummer-37-punkt-7"><article class="legalP" id="kapittel-1-nummer-37-punkt-7-ledd-1">produkt eller produksjon, individuelt eller i gruppe</article></article></li><li data-li-identifier="-" data-name="-"><article class="listArticle" id="kapittel-1-nummer-37-punkt-8"><article class="legalP" id="kapittel-1-nummer-37-punkt-8-ledd-1">skriftleg skuleeksamen, individuelt.</article></article></li><li data-li-identifier="-" data-name="-"><article class="listArticle" id="kapittel-1-nummer-37-punkt-9"><article class="legalP" id="kapittel-1-nummer-37-punkt-9-ledd-1">fleirvalgsprøve.</article></article></li></ul></article><article class="numberedLegalP" data-numerator="12" id="kapittel-1-nummer-38">(12) Eksamensdatoar vert kunngjorde for studentane i Studentweb.</article><article class="numberedLegalP" data-numerator="14" id="kapittel-1-nummer-39">(14) Eksamensresultat vert normalt kunngjorde på Studentweb så snart godkjend sensurvedtak ligg føre.</article> <article class="defaultP" margin-top="true">§ 5-2 første, andre og fjerde ledd skal lyde:</article><article class="numberedLegalP" data-numerator="1" id="kapittel-1-nummer-40">(1) Oppmelding til ordinær eksamen skjer i samband med godkjenning av utdanningsplan/semesterregistrering i Studentweb.</article><article class="numberedLegalP" data-numerator="2" id="kapittel-1-nummer-41">(2) Studenten har sjølv ansvar for å melde seg til kontinuasjon, nytt eksamensforsøk eller forbetring innan gjeldande frist.</article><article class="numberedLegalP" data-numerator="4" id="kapittel-1-nummer-42">(4) Ein student kan melde seg opp til nytt eksamensforsøk dersom studenten:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-42-punkt-1"><article class="legalP" id="kapittel-1-nummer-42-punkt-1-ledd-1">ikkje har møtt</article></article></li><li data-li-identifier="-" data-name="-"><article class="listArticle" id="kapittel-1-nummer-42-punkt-2"><article class="legalP" id="kapittel-1-nummer-42-punkt-2-ledd-1">ikkje har levert eksamenssvar til ordinær eksamen,</article></article></li><li data-li-identifier="-" data-name="-"><article class="listArticle" id="kapittel-1-nummer-42-punkt-3"><article class="legalP" id="kapittel-1-nummer-42-punkt-3-ledd-1">har stått og ønskjer å forbetre eksamensresultatet.</article></article></li></ul><article class="legalP" id="kapittel-1-nummer-42-ledd-1">Studenten vert då vist til neste ordinære eksamensperiode.</article><article class="legalP" id="kapittel-1-nummer-42-ledd-2">Dersom ein annan student melder seg og har rett på eksamen i same emnet, jf. § 5-2, 3. ledd i denne forskrifta, kan studenten få gå opp i perioden for kontinuasjon. Dette vert avtala i dialog mellom studenten og studieadministrasjonen.</article></article> <article class="defaultP" margin-top="true">§ 5-3 andre, tredje og fjerde ledd skal lyde:</article><article class="numberedLegalP" data-numerator="2" id="kapittel-1-nummer-43">(2) Kontinuasjonseksamen vert arrangert i påfølgjande semester.</article><article class="numberedLegalP" data-numerator="3" id="kapittel-1-nummer-44">(3) Eksamen i emne som er utgått, kan bli arrangert inntil eitt år etter siste ordinære eksamen i emnet.</article><article class="numberedLegalP" data-numerator="4" id="kapittel-1-nummer-45">(4) Eksamensstad er Høgskulen i Volda, inkludert høgskulen sitt datanettverk og eksamensverkty.</article> <article class="defaultP" margin-top="true">§ 5-3 femte ledd skal slettast.</article> <article class="defaultP" margin-top="true">§ 5-4 første og andre ledd skal lyde:</article><article class="numberedLegalP" data-numerator="1" id="kapittel-1-nummer-46">(1) Ein student som av ein medisinsk grunn eller ein velferdsgrunn har vanskar med å gjennomføre eksamensforma som er vedteken, kan søkje om særskild tilrettelegging av eksamen. Tilrettelegginga skal kompensere for dei ulempene som ligg til grunn for søknaden, samtidig som studentane i størst mogleg grad skal prøvast likt. Særskild tilrettelegging er normalt utvida tid eller bruk av hjelpemiddel. Ein kan også vurdere andre tiltak når det er dokumentert særlege behov.</article><article class="numberedLegalP" data-numerator="2" id="kapittel-1-nummer-47">(2) Søknad om særskild tilrettelegging av eksamen må leverast innan fastsett frist publisert på Høgskulen i Volda sine nettsider.</article> <article class="defaultP" margin-top="true">§ 5-5 andre ledd skal lyde:</article><article class="numberedLegalP" data-numerator="2" id="kapittel-1-nummer-48">(2) Dersom ein student vil forbetre ei semesteroppgåve, bachelorgradsoppgåve eller mastergradsoppgåve eller liknande innanfor eit emne i eit studieprogram, kan eksamenssvaret berre leverast på nytt dersom oppgåva er ny eller så omarbeidd at ho kan vurderast som ei ny oppgåve. Dersom studenten leverer ei omarbeidd oppgåve, må det gå fram kva som er endra.</article> <article class="defaultP" margin-top="true">§ 5-6 andre ledd skal lyde:</article><article class="numberedLegalP" data-numerator="2" id="kapittel-1-nummer-49">(2) Søknad om privatisteksamen må leverast innan fastsett frist, publisert på Høgskulen i Volda sine nettsider.</article> <article class="defaultP" margin-top="true">§ 5-7 tredje ledd skal lyde:</article><article class="numberedLegalP" data-numerator="3" id="kapittel-1-nummer-50">(3) Ein student kan søkje om å få eksamen på eit anna språk enn norsk innan ein fastsett frist, publisert på Høgskulen i Volda sine nettsider.</article> <article class="defaultP" margin-top="true">§ 5-8 andre ledd skal lyde:</article><article class="numberedLegalP" data-numerator="2" id="kapittel-1-nummer-51">(2) Ved eksamen med tilsyn vert det å ha med eller skaffe seg tilgang til hjelpemiddel som ikkje går fram av eksamensoppgåva, sett på som fusk. Mobiltelefonar og anna elektronisk utstyr er sett på som ulovlege hjelpemiddel.</article> <article class="defaultP" margin-top="true">§ 5-11 fjerde, sjuande og åttande, tiande og nytt ellevte ledd skal lyde:</article><article class="numberedLegalP" data-numerator="4" id="kapittel-1-nummer-52">(4) Dekanen er ansvarleg for at det vert oppnemnt sensorar til alle eksamenar og avgjer kva emne som skal ha ekstern sensur. Dekanen har ansvar for at det vert utarbeidd sensorrettleiing for alle eksamenar før sensurperioden startar. Sensorrettleiinga er offentleg etter at den ordinære sensuren er avslutta, jf. UH-lova § 5-3, 3. ledd.</article><article class="numberedLegalP" data-numerator="7" id="kapittel-1-nummer-53">(7) Sensorrettleiing skal vise dei generelle prinsippa for karaktersetjinga. Emneansvarleg har ansvar for å utarbeide sensorrettleiinga.</article><article class="numberedLegalP" data-numerator="8" id="kapittel-1-nummer-54">(8) Alle sensorar (ekstern og/eller intern) som har vore med på gjere eit sensurvedtak, skal godkjenne vedtaket for at sensuren skal vere gyldig og resultatet kan offentleggjerast.</article><article class="numberedLegalP" data-numerator="10" id="kapittel-1-nummer-55">(10) Der karakteren ved klagesensur har eit avvik på to eller fleire karakterar frå ordinær sensur, skal normalt intern sensor frå ordinær sensorkommisjon og ekstern sensor frå klagekommisjon gjere ei vurdering i fellesskap, og kome fram til ein endeleg karakter.</article><article class="numberedLegalP" data-numerator="11" id="kapittel-1-nummer-56">(11) Høgskulen i Volda har eigne retningslinjer for sensurarbeid og sensorrettleiing.</article> <article class="defaultP" margin-top="true">§ 5-12 tredje ledd skal lyde:</article><article class="numberedLegalP" data-numerator="3" id="kapittel-1-nummer-57">(3) Grunngjevinga skal normalt vere gitt innan to veker etter at kandidaten har bedt om dette. I grunngjevinga skal det gjerast greie for dei generelle prinsipp som er lagd til grunn for vurderinga og for vurderinga av kandidatens prestasjon. Dekan avgjer om sensor skal gi grunngjevinga munnleg eller skriftleg.</article> <article class="defaultP" margin-top="true">Kapittel 6. Dokumentasjon for fullført utdanning</article> <article class="defaultP" margin-top="true">§ 6-1 andre og sjuande ledd skal lyde:</article><article class="numberedLegalP" data-numerator="2" id="kapittel-1-nummer-58">(2) Ein student som fullfører eit studieprogram som ikkje gjev vitnemål, kan be om karakterutskrift.</article><article class="numberedLegalP" data-numerator="7" id="kapittel-1-nummer-59">(7) Ein student får utskrive berre eitt vitnemål for fullført grad. Høgskulen i Volda skriv ikkje ut duplikatvitnemål.</article></section><section class="section" data-name="kapII" id="kapittel-2" data-lovdata-URL="LTI/forskrift/2018-12-06-2260/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrifta gjeld frå 1. januar 2019.</article></section></main></body></html>