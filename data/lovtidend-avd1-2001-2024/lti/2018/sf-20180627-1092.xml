<!DOCTYPE html><html lang="no"><head><title>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-27-1092</dd><dt class="dokid">DokumentID</dt><dd class="dokid">LTI/forskrift/2018-06-27-1092</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="dateInForce">I kraft fra</dt><dd class="dateInForce">2018-06-27, 2019-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-302</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959/§9-1</li><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2018-07-02 15:10</dd><dt class="journalNumber">Journalnummer</dt><dd class="journalNumber">2018-0655</dd><dt class="titleShort">Korttittel</dt><dd class="titleShort">Endr. i forskrift om kontroll av nettvirksomhet</dd><dt class="title">Tittel</dt><dd class="title">Forskrift om endring i forskrift om økonomisk og teknisk rapportering, inntektsramme for nettvirksomheten og tariffer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 27. juni 2018 med hjemmel i forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 9-1, jf. lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6.</dd><dt class="refid">RefID</dt><dd class="refid">forskrift/2018-06-27-1092</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer<ul class="tocSubUl"><li>I<ul class="tocSubUl"><li>§ 1-4. Ansvar for nettjenester og regulering av inntekter</li><li>§ 14-1. Utforming av tariffer for ordinære uttak i sentral- og regionalnett</li><li>§ 15-1. Energiledd for innmating</li><li>§ 15-2. Fastledd for innmating</li><li>§ 16-1. Når skal nettselskapet fastsette og kreve inn anleggsbidrag</li><li>§ 16-2. Informasjon om anleggsbidrag</li><li>§ 16-3. Krav til prosess</li><li>§ 16-4. Skriftlig avtale om anleggsbidrag</li><li>§ 16-5. Beregning av anleggsbidrag</li><li>§ 16-6. Anleggskostnad</li><li>§ 16-7. Reinvesterings- og fremskyndingskostnader</li><li>§ 16-8. Anleggsbidrag i nettanlegg der kunden er eneste bruker</li><li>§ 16-9. Anleggsbidrag i nettanlegg med flere brukere</li><li>§ 16-10. Anleggsbidrag i regional- og transmisjonsnett</li><li>§ 16-11. Etterberegning av anleggsbidraget</li><li>§ 16-12. Overgangsbestemmelse for anleggsbidrag i regional- og transmisjonsnett</li><li>§ 17-4. Betaling for andre nettjenester</li><li>§ 17-5. Betaling for nettutredninger i regional- og transmisjonsnett</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-27-1092" id="dokument"><h1>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer</h1><section class="section" data-name="kapI" id="kapittel-1" data-lovdata-URL="LTI/forskrift/2018-06-27-1092/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. mars 1999 nr. 302 om økonomisk og teknisk rapportering, inntektsramme for nettvirksomheten og tariffer gjøres følgende endringer:</article> <article class="defaultP" margin-top="true">§ 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Ansvar for nettjenester og regulering av inntekter</span></span><article class="legalP" id="kapittel-1-foreslåttparagraf-1-ledd-1">Enhver betaling som avkreves en kunde som følge av vilkår satt av nettselskapet, og hvor nettselskapet kan stå i en eller annen form for monopolsituasjon, er å regne som faktisk inntekt for nettvirksomheten, jf. § 7-4. Dette gjelder ikke anleggsbidrag etter kapittel 16 eller betaling for andre nettjenester etter § 17-4, for dekning av utgifter som ellers ville vært ført i årsregnskapets balanse.</article><article class="legalP" id="kapittel-1-foreslåttparagraf-1-ledd-2">Inntekter fra betaling for andre nettjenester, jf. § 17-4, og som gjelder nettjenester som nettselskapet ikke plikter å levere som følge av at det innehar konsesjoner etter energiloven, kan holdes utenfor faktisk inntekt. Dersom nettjenesten medfører at nettselskapets tillatte inntekt øker, skal nåverdien av fremtidige inntektsøkninger fratrekkes det som holdes utenfor tillatt inntekt. Inntekter og kostnader forbundet med dette unntaket skal fremkomme i rapporteringen til Norges vassdrags- og energidirektorat.</article><article class="legalP" id="kapittel-1-foreslåttparagraf-1-ledd-3">Nettselskapet kan la andre utføre nettjenester såfremt inntekter og kostnader forbundet med dette fremkommer i nettselskapets rapportering til Norges vassdrags- og energidirektorat under virksomhetsområdene distribusjonsnett, regionalnett eller sentralnett. Nettselskapet skal fremstå utad som ansvarlig for oppgavene eller tjenestene.</article></article> <article class="defaultP" margin-top="true">§ 14-1 skal lyde:</article><article class="futureLegalArticle" data-name="§14-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14-1</span>. <span class="legalArticleTitle">Utforming av tariffer for ordinære uttak i sentral- og regionalnett</span></span><article class="legalP" id="kapittel-1-foreslåttparagraf-2-ledd-1">I transmisjons- og regionalnett skal energileddet avspeile marginale tapskostnader. Energileddet skal være referert til de enkelte tilknytningspunkter og skal tidsdifferensieres. Tidsdifferensieringen skal minimum være ukentlig med en sats for dag og en annen sats som gjelder både natt og helg. Marginale tapsprosenter skal beregnes med hensyn til systembelastningen i et samlet nettsystem og en produksjons- og lastsituasjon som er representativ for hvert enkelt tidsavsnitt. Tapsprosenten for henholdsvis uttak og innmating skal ha samme absoluttverdi, men motsatt fortegn.</article><article class="legalP" id="kapittel-1-foreslåttparagraf-2-ledd-2">I transmisjons- og regionalnett skal effektbaserte tariffledd fastsettes med utgangspunkt i kundens effektbelastning i definerte referansetimer. Referansetimene skal så langt som mulig ikke kunne forutsies av nettbrukerne. Det kan legges flere målinger til grunn. Det kan fastsettes et minimum effektgrunnlag.</article></article> <article class="defaultP" margin-top="true">Nåværende § 16-1 blir ny § 15-1 og skal lyde:</article><article class="futureLegalArticle" data-name="§15-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15-1</span>. <span class="legalArticleTitle">Energiledd for innmating</span></span><article class="legalP" id="kapittel-1-foreslåttparagraf-3-ledd-1">Energileddet for innmating for produsenter med installert effekt større eller lik 1 MW skal avspeile marginale tapskostnader. Energileddet skal være referert til de enkelte tilknytningspunkter og skal tidsdifferensieres. Tidsdifferensieringen skal som et minimum være ukentlig med en sats for dag og en annen sats som gjelder både natt og helg. Marginale tapsprosenter skal beregnes med hensyn til systembelastningen i et samlet nettsystem og en produksjons- og lastsituasjon som er representativ for hvert enkelt tidsavsnitt.</article><article class="legalP" id="kapittel-1-foreslåttparagraf-3-ledd-2">For kraftverk med installert effekt mindre enn 1 MW skal energileddet avspeile marginale tapskostnader i eget og overliggende nett.</article></article> <article class="defaultP" margin-top="true">Nåværende § 16-2 blir ny § 15-2 og skal lyde:</article><article class="futureLegalArticle" data-name="§15-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 15-2</span>. <span class="legalArticleTitle">Fastledd for innmating</span></span><article class="legalP" id="kapittel-1-foreslåttparagraf-4-ledd-1">Transmisjonsnettets fastledd for innmating skal benyttes på alle nettnivå.</article><article class="legalP" id="kapittel-1-foreslåttparagraf-4-ledd-2">Fastleddet skal være basert på kraftverkets midlere årsproduksjon.</article><article class="legalP" id="kapittel-1-foreslåttparagraf-4-ledd-3">Plusskunder skal ikke tarifferes fastledd for innmating.</article></article> <article class="defaultP" margin-top="true">Nåværende § 16-3 blir ny § 15-3.</article> <article class="defaultP" margin-top="true">Ny § 16-1 skal lyde:</article><article class="futureLegalArticle" data-name="§16-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 16-1</span>. <span class="legalArticleTitle">Når skal nettselskapet fastsette og kreve inn anleggsbidrag</span></span><article class="legalP" id="kapittel-1-foreslåttparagraf-5-ledd-1">Nettselskapet skal fastsette og kreve inn et anleggsbidrag fra kunden for å få dekket hele eller deler av kostnadsgrunnlaget for investeringene som blir utløst når kunden:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">blir tilknyttet nettet</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">får økt kapasitet</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">får bedre kvalitet.</article></article></li></ul></article><article class="legalP" id="kapittel-1-foreslåttparagraf-5-ledd-2">Nettselskapet skal også fastsette og kreve inn et anleggsbidrag fra kunder som blir tilknyttet eller får økt kapasitet i nettanlegg som er anleggsbidragsfinansiert. Plikten gjelder i ti år fra tidspunktet kunden som utløste investeringen ble tilknyttet eller fikk økt kapasitet.</article></article> <article class="defaultP" margin-top="true">Ny § 16-2 skal lyde:</article><article class="futureLegalArticle" data-name="§16-2" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 16-2</span>. <span class="legalArticleTitle">Informasjon om anleggsbidrag</span></span><article class="legalP" id="kapittel-1-foreslåttparagraf-6-ledd-1">Når kunde utløser et anleggsbidrag etter § 16-1, skal nettselskapet vederlagsfritt og uten ugrunnet opphold gi informasjon om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">hjemmelsgrunnlaget for innkreving av anleggsbidrag</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">praksis for beregning og innkreving av anleggsbidrag</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">estimert anleggsbidrag. Estimatet skal minimum inneholde en oppstilling av kostnadene fordelt på arbeids- og materialkostnader, spesifisert på hovedkomponenter</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">at uenighet om anleggsbidrag kan bringes inn for NVE.</article></article></li></ul></article><article class="legalP" id="kapittel-1-foreslåttparagraf-6-ledd-2">Nettselskapet skal på forespørsel fra kunde gi innsyn i fullstendig kostnadsgrunnlag uten ugrunnet opphold.</article></article> <article class="defaultP" margin-top="true">Ny § 16-3 skal lyde:</article><article class="futureLegalArticle" data-name="§16-3" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 16-3</span>. <span class="legalArticleTitle">Krav til prosess</span></span><article class="legalP" id="kapittel-1-foreslåttparagraf-7-ledd-1">Nettselskapet skal dokumentere prosessen når kunden kommer med en forespørsel som utløser et anleggsbidrag i henhold til § 16-1. Dette innebærer dokumentasjon på<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">forespørsel fra kunde</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">tilbud med estimert anleggsbidrag til kunde</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">akseptert avtale om tilknytning og anleggsbidrag</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">informasjon til kunde om eventuelle endringer i estimert anleggsbidrag underveis</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-7-ledd-1-punkt-5"><article class="legalP" id="kapittel-1-foreslåttparagraf-7-ledd-1-punkt-5-ledd-1">etterberegnet anleggsbidrag.</article></article></li></ul><p class="leddfortsettelse">Nettselskapet skal oppbevare dokumentasjonen i ti år fra anlegget er spenningssatt.</p></article></article> <article class="defaultP" margin-top="true">Ny § 16-4 skal lyde:</article><article class="futureLegalArticle" data-name="§16-4" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 16-4</span>. <span class="legalArticleTitle">Skriftlig avtale om anleggsbidrag</span></span><article class="legalP" id="kapittel-1-foreslåttparagraf-8-ledd-1">Nettselskapet skal inngå skriftlig avtale om anleggsbidrag direkte med kunde.</article><article class="legalP" id="kapittel-1-foreslåttparagraf-8-ledd-2">Avtalen skal spesifisere hva kunden har bestilt, estimert anleggsbidrag, og estimert tidspunkt for ferdigstillelse av nettanlegget.</article></article> <article class="defaultP" margin-top="true">Ny § 16-5 skal lyde:</article><article class="futureLegalArticle" data-name="§16-5" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 16-5</span>. <span class="legalArticleTitle">Beregning av anleggsbidrag</span></span><article class="legalP" id="kapittel-1-foreslåttparagraf-9-ledd-1">Anleggsbidraget kan maksimalt være lik kostnadsgrunnlaget for nettinvesteringen minus utredningskostnader kunden har betalt etter § 17-5 tredje ledd.</article><article class="legalP" id="kapittel-1-foreslåttparagraf-9-ledd-2">Kostnadsgrunnlaget er anleggskostnad, fratrukket reinvesteringskostnader, tillagt fremskyndingskostnader og samlede utredningskostnader etter § 17-5 tredje ledd.</article><article class="legalP" id="kapittel-1-foreslåttparagraf-9-ledd-3">Kundens anleggsbidrag settes lik en andel av kostnadsgrunnlaget på hvert nettnivå. For kundens bestilling som utløser investeringer i nettanlegg der kunden er eneste bruker beregnes andelen etter § 16-8. Andelen beregnes etter § 16-9 for kundens bestilling som utløser investeringer i nettanlegg med flere brukere i distribusjonsnettet. Andelen beregnes etter § 16-9 og § 16-10 for kundens bestilling som utløser investeringer i nettanlegg med flere brukere i regional- og transmisjonsnettet.</article></article> <article class="defaultP" margin-top="true">Ny § 16-6 skal lyde:</article><article class="futureLegalArticle" data-name="§16-6" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 16-6</span>. <span class="legalArticleTitle">Anleggskostnad</span></span><article class="legalP" id="kapittel-1-foreslåttparagraf-10-ledd-1">Det er kun kostnader for anlegg som kunden benytter som skal inngå i anleggskostnadene.</article><article class="legalP" id="kapittel-1-foreslåttparagraf-10-ledd-2">Anleggskostnadene fastsettes på grunnlag av nettselskapets innkjøpspriser og selvkost. Bokført verdi skal legges til grunn når nettselskapet benytter brukte komponenter.</article></article> <article class="defaultP" margin-top="true">Ny § 16-7 skal lyde:</article><article class="futureLegalArticle" data-name="§16-7" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 16-7</span>. <span class="legalArticleTitle">Reinvesterings- og fremskyndingskostnader</span></span><article class="legalP" id="kapittel-1-foreslåttparagraf-11-ledd-1">Reinvesteringskostnader er kostnader ved å erstatte eksisterende nettanlegg, inkludert arbeidskostnader og kostnader for nødvendig utstyr. Reinvesteringskostnaden er enten<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">gjenanskaffelsesverdien til eksisterende nettanlegg som erstattes, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">anskaffelsesverdien til nettanlegget som nettselskapet ville bygget ved reinvestering.</article></article></li></ul></article><article class="legalP" id="kapittel-1-foreslåttparagraf-11-ledd-2">Fremskyndingskostnader er kostnadene ved at nettanlegget erstattes før levetiden er gått ut. Fremskyndingskostnadene beregnes med formelen</article><article class="centeredP" data-text-align="center"><img height="59" src="static/LTI/sf-20180627-1092-01-01.png" width="371" /></article><ul class="defaultList"><li><article class="listArticle" id="kapittel-1-foreslåttparagraf-11-ledd-2-punkt-1"><article class="legalP" id="kapittel-1-foreslåttparagraf-11-ledd-2-punkt-1-ledd-1">FK: Fremskyndingskostnad</article></article></li><li><article class="listArticle" id="kapittel-1-foreslåttparagraf-11-ledd-2-punkt-2"><article class="legalP" id="kapittel-1-foreslåttparagraf-11-ledd-2-punkt-2-ledd-1">RI: Reinvesteringskostnad</article></article></li><li><article class="listArticle" id="kapittel-1-foreslåttparagraf-11-ledd-2-punkt-3"><article class="legalP" id="kapittel-1-foreslåttparagraf-11-ledd-2-punkt-3-ledd-1">k: Kalkulasjonsrente. Kalkulasjonsrenten settes lik kalkulasjonsrenten for et normalt offentlig tiltak iht. Finansdepartementets retningslinjer</article></article></li><li><article class="listArticle" id="kapittel-1-foreslåttparagraf-11-ledd-2-punkt-4"><article class="legalP" id="kapittel-1-foreslåttparagraf-11-ledd-2-punkt-4-ledd-1">t: restlevetiden til komponenten</article></article></li></ul><article class="legalP" id="kapittel-1-foreslåttparagraf-11-ledd-3">Nettselskapene skal bruke økonomisk levetid på lavspent nettanlegg og teknisk levetid på høyspent nettanlegg.</article><article class="legalP" id="kapittel-1-foreslåttparagraf-11-ledd-4">Fremskyndingskostnader skal ikke beregnes for transformatorer.</article></article> <article class="defaultP" margin-top="true">Ny § 16-8 skal lyde:</article><article class="futureLegalArticle" data-name="§16-8" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 16-8</span>. <span class="legalArticleTitle">Anleggsbidrag i nettanlegg der kunden er eneste bruker</span></span><article class="legalP" id="kapittel-1-foreslåttparagraf-12-ledd-1">Kundens anleggsbidrag settes lik kostnadsgrunnlaget når<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">kunden er eneste bruker av nettanlegget, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">nettanlegget er dimensjonert etter nettselskapets minste standard i forhold til kundens bestilte kapasitet, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-ledd-1-punkt-3"><article class="legalP" id="kapittel-1-foreslåttparagraf-12-ledd-1-punkt-3-ledd-1">nettselskapet vurderer at andre kunder ikke vil bli tilknyttet eller få økt kapasitet i nettanlegget innen ti år etter kunden som utløste investeringen ble tilknyttet eller fikk økt kapasitet.</article></article></li></ul></article><article class="legalP" id="kapittel-1-foreslåttparagraf-12-ledd-2">Dersom andre kunder likevel blir tilknyttet nettanlegget eller får økt kapasitet innen ti år, skal nettselskapet betale tilbake den delen av anleggsbidraget som overstiger kundens forholdsmessige andel av kostnadsgrunnlaget.</article></article> <article class="defaultP" margin-top="true">Ny § 16-9 skal lyde:</article><article class="futureLegalArticle" data-name="§16-9" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 16-9</span>. <span class="legalArticleTitle">Anleggsbidrag i nettanlegg med flere brukere</span></span><article class="legalP" id="kapittel-1-foreslåttparagraf-13-ledd-1">Kundens anleggsbidrag beregnes som en forholdsmessig andel av kostnadsgrunnlaget.</article><article class="legalP" id="kapittel-1-foreslåttparagraf-13-ledd-2">Kundens forholdsmessige andel beregnes som kundens etterspurte kapasitetsøkning delt på den økte kapasiteten i nettanlegget.</article><article class="legalP" id="kapittel-1-foreslåttparagraf-13-ledd-3">Nettselskapet kan fordele hele kostnadsgrunnlaget på et gitt antall kunder dersom § 16-8 bokstav b) og c) er oppfylt. Kostnadsgrunnlaget fordeles mellom de aktuelle kundene basert på kapasitetsøkningene kundene har bestilt.</article><article class="legalP" id="kapittel-1-foreslåttparagraf-13-ledd-4">Dersom andre kunder likevel blir tilknyttet nettanlegget eller får økt kapasitet innen ti år, skal nettselskapet betale tilbake den delen av anleggsbidraget som overstiger hver av kundenes forholdsmessige andel av kostnadsgrunnlaget.</article></article> <article class="defaultP" margin-top="true">Ny § 16-10 skal lyde:</article><article class="futureLegalArticle" data-name="§16-10" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 16-10</span>. <span class="legalArticleTitle">Anleggsbidrag i regional- og transmisjonsnett</span></span><article class="legalP" id="kapittel-1-foreslåttparagraf-14-ledd-1">Kunder med samlet avtalt kapasitet mindre enn 1 MW skal ikke betale anleggsbidrag for investeringer i regional- eller transmisjonsnett.</article><article class="legalP" id="kapittel-1-foreslåttparagraf-14-ledd-2">Kostnadsgrunnlaget for investeringer i regional- og transmisjonsnettet skal multipliseres med en reduksjonsfaktor lik 0,5. Reduksjonsfaktoren skal ikke benyttes når kundens anleggsbidrag fastsettes etter § 16-8 eller § 16-9 tredje ledd.</article><article class="legalP" id="kapittel-1-foreslåttparagraf-14-ledd-3">Kostnadsgrunnlaget for investeringer i regional- og transmisjonsnett kan begrenses i særskilte tilfeller.</article></article> <article class="defaultP" margin-top="true">Ny § 16-11 skal lyde:</article><article class="futureLegalArticle" data-name="§16-11" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 16-11</span>. <span class="legalArticleTitle">Etterberegning av anleggsbidraget</span></span><article class="legalP" id="kapittel-1-foreslåttparagraf-15-ledd-1">Nettselskapet skal etterberegne anleggsbidraget etter at nettanlegget er ferdigstilt på grunnlag av faktisk påløpte kostnader.</article><article class="legalP" id="kapittel-1-foreslåttparagraf-15-ledd-2">Nettselskapet skal fakturere kunden differensen når innbetalt anleggsbidrag er lavere enn etterberegnet anleggsbidrag, men maksimalt 15 prosent utover estimert anleggsbidrag. Begrensningen gjelder ikke dersom kostnadsoverskridelsen skyldes forhold på kundens side.</article><article class="legalP" id="kapittel-1-foreslåttparagraf-15-ledd-3">Nettselskapet skal betale tilbake til kunden differansen mellom estimert og etterberegnet anleggsbidrag når innbetalt anleggsbidrag er høyere enn etterberegnet anleggsbidrag.</article></article> <article class="defaultP" margin-top="true">Ny § 16-12 skal lyde:</article><article class="futureLegalArticle" data-name="§16-12" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16-12</span>. <span class="legalArticleTitle">Overgangsbestemmelse for anleggsbidrag i regional- og transmisjonsnett</span></span><article class="legalP" id="kapittel-1-foreslåttparagraf-16-ledd-1">Nettselskapet skal ikke kreve anleggsbidrag fra innmatingskunder i regional- og transmisjonsnettet når<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-ledd-1-punkt-1"><article class="legalP" id="kapittel-1-foreslåttparagraf-16-ledd-1-punkt-1-ledd-1">kunden har fått innvilget nødvendig konsesjon før 1. juli 2018, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-ledd-1-punkt-2"><article class="legalP" id="kapittel-1-foreslåttparagraf-16-ledd-1-punkt-2-ledd-1">kunden er tilknyttet, gitt økt kapasitet eller bedre kvalitet før 1. juli 2022.</article></article></li></ul></article><article class="legalP" id="kapittel-1-foreslåttparagraf-16-ledd-2">Nettselskapet kan ikke kreve anleggsbidrag fra uttakskunder i regional- og transmisjonsnettet når<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-ledd-2-punkt-1"><article class="legalP" id="kapittel-1-foreslåttparagraf-16-ledd-2-punkt-1-ledd-1">kunden har bedt nettselskapet om tilknytning, økt kapasitet eller bedre kvalitet før 1. juli 2018, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-ledd-2-punkt-2"><article class="legalP" id="kapittel-1-foreslåttparagraf-16-ledd-2-punkt-2-ledd-1">kunden er tilknyttet, gitt økt kapasitet eller bedre kvalitet før 1. juli 2022.</article></article></li></ul></article><article class="legalP" id="kapittel-1-foreslåttparagraf-16-ledd-3">Kravet i første ledd bokstav b) gjelder ikke hvis nettselskapet ikke har oppfylt tilknytningsplikten etter energilovforskriften § 3-4, eller saksbehandlingen i NVE og OED har tatt særlig lang tid.</article></article> <article class="defaultP" margin-top="true">Ny § 17-4 skal lyde:</article><article class="futureLegalArticle" data-name="§17-4" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17-4</span>. <span class="legalArticleTitle">Betaling for andre nettjenester</span></span><article class="legalP" id="kapittel-1-foreslåttparagraf-17-ledd-1">Nettselskapet skal fastsette og kreve inn betaling som dekker<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-17-ledd-1-punkt-1"><article class="legalP" id="kapittel-1-foreslåttparagraf-17-ledd-1-punkt-1-ledd-1">kostnadene ved endring av eksisterende nettanlegg som utløses av andre enn nettselskapet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-17-ledd-1-punkt-2"><article class="legalP" id="kapittel-1-foreslåttparagraf-17-ledd-1-punkt-2-ledd-1">kostnadene når kunden ber om tjenester som normalt ikke kan forventes levert</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-17-ledd-1-punkt-3"><article class="legalP" id="kapittel-1-foreslåttparagraf-17-ledd-1-punkt-3-ledd-1">de påløpte kostnadene når kunden kansellerer bestilling om ny tilknytning, økt kapasitet eller bedre kvalitet.</article></article></li></ul></article><article class="legalP" id="kapittel-1-foreslåttparagraf-17-ledd-2">Nettselskapet skal følge kravene for fastsetting og innkreving av anleggsbidrag når de fastsetter og krever inn betaling etter første ledd. Kravene etter § 16-1, § 16-5 tredje ledd, § 16-8, § 16-9, § 16-10 og § 16-12 kommer ikke til anvendelse.</article></article> <article class="defaultP" margin-top="true">Ny § 17-5 skal lyde:</article><article class="futureLegalArticle" data-name="§17-5" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 17-5</span>. <span class="legalArticleTitle">Betaling for nettutredninger i regional- og transmisjonsnett</span></span><article class="legalP" id="kapittel-1-foreslåttparagraf-18-ledd-1">Nettselskapet skal vederlagsfritt avklare om det er driftsmessig forsvarlig å etterkomme kundens bestilling, når effektbehov og lokalisering er rimelig avklart.</article><article class="legalP" id="kapittel-1-foreslåttparagraf-18-ledd-2">Nettselskapet kan ta betalt for å avklare om det er driftsmessig forsvarlig å etterkomme kundens bestilling, når kundens effektbehov og lokalisering ikke er rimelig avklart. Betalingen fastsettes på grunnlag av faktisk medgåtte kostnader.</article><article class="legalP" id="kapittel-1-foreslåttparagraf-18-ledd-3">Nettselskapet skal ta betalt fra kunden for videre utredninger og utarbeidelse av konsesjonssøknad. Kunden skal dekke en forholdsmessig andel av kostnadene. Kostnadene skal være basert på selvkost.</article><article class="legalP" id="kapittel-1-foreslåttparagraf-18-ledd-4">Nettselskapet skal vederlagsfritt og uten ugrunnet opphold gi informasjon om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-18-ledd-4-punkt-1"><article class="legalP" id="kapittel-1-foreslåttparagraf-18-ledd-4-punkt-1-ledd-1">hjemmelsgrunnlaget for krav om betaling for nettutredninger</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-18-ledd-4-punkt-2"><article class="legalP" id="kapittel-1-foreslåttparagraf-18-ledd-4-punkt-2-ledd-1">praksis for betaling for nettutredninger</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-18-ledd-4-punkt-3"><article class="legalP" id="kapittel-1-foreslåttparagraf-18-ledd-4-punkt-3-ledd-1">at uenighet om betaling for nettutredninger kan bringes inn for NVE.</article></article></li></ul></article><article class="legalP" id="kapittel-1-foreslåttparagraf-18-ledd-5">Nettselskapet skal dokumentere prosessen når kunden kommer med en forespørsel som utløser betaling for nettutredninger i henhold til § 17-5. Dette innebærer dokumentasjon på<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-18-ledd-5-punkt-1"><article class="legalP" id="kapittel-1-foreslåttparagraf-18-ledd-5-punkt-1-ledd-1">forespørsel fra kunden</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-18-ledd-5-punkt-2"><article class="legalP" id="kapittel-1-foreslåttparagraf-18-ledd-5-punkt-2-ledd-1">tilbud til kunden om utredning</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-18-ledd-5-punkt-3"><article class="legalP" id="kapittel-1-foreslåttparagraf-18-ledd-5-punkt-3-ledd-1">akseptert tilbud fra kunden om utredning.</article></article></li></ul><p class="leddfortsettelse">Nettselskapet skal oppbevare dokumentasjonen i ti år fra anlegget er spenningssatt.</p></article><article class="legalP" id="kapittel-1-foreslåttparagraf-18-ledd-6">Nåværende § 17-4a blir ny § 17-6.</article><article class="legalP" id="kapittel-1-foreslåttparagraf-18-ledd-7">Nåværende § 17-6 blir ny § 17-7.</article><article class="legalP" id="kapittel-1-foreslåttparagraf-18-ledd-8">Nåværende § 17-7 blir ny § 17-8.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-06-27-1092/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 1-4, § 14-1, § 15-1, § 15-2 og § 17-4 – § 17-8, samt ny § 16-1 – § 16-11, trer i kraft 1. januar 2019. Endringene i § 16-12 trer i kraft straks.</article></section></main></body></html>