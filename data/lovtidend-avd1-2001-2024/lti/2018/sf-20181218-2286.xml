<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Norges idrettshøgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-18-2286</dd><dt class="dokid">DokumentID</dt><dd class="dokid">LTI/forskrift/2018-12-18-2286</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-12-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-05-26-1811</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§5-3</li><li>forskrift/2017-01-06-13/§7-1</li><li>forskrift/2017-01-06-13/§7-3</li></ul></dd><dt class="dateOfPublication">Kunngjort</dt><dd class="dateOfPublication">2019-01-22 14:15</dd><dt class="journalNumber">Journalnummer</dt><dd class="journalNumber">2019-0032</dd><dt class="titleShort">Korttittel</dt><dd class="titleShort">Endr. i forskrift om opptak, studier og eksamen ved NIH</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Norges idrettshøgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges idrettshøgskole 18. desember 2018 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 5-3 og forskrift 6. januar 2017 nr. 13 om opptak til høgre utdanning § 7-1 og § 7-3.</dd><dt class="refid">RefID</dt><dd class="refid">forskrift/2018-12-18-2286</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Norges idrettshøgskole<ul class="tocSubUl"><li>I<ul class="tocSubUl"><li>§ 36. Sensur</li><li>§ 38. Begrunnelse for, og klage på karakter</li><li>§ 5. Opptakskrav for de enkelte studier</li><li>§ 6. Rangeringsregler for de enkelte studier</li><li>§ 7. Kvoter</li><li>§ 8. Opptakskomité</li><li>§ 11. Reservering av studieplass</li></ul></li><li>I</li></ul></li></ul></dd></dl></header><main class="documentBody" data-lovdata-URL="LTI/forskrift/2018-12-18-2286" id="dokument"><h1>Forskrift om endring i forskrift om opptak, studier og eksamen ved Norges idrettshøgskole</h1><section class="section" data-name="kapI" id="kapittel-1" data-lovdata-URL="LTI/forskrift/2018-12-18-2286/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mai 2005 nr. 1811 om opptak, studier og eksamen ved Norges idrettshøgskole gjøres følgende endringer:</article><span class="futuretitle" id="kapittel-1-foreslåttittel-1">Kapittel VI. Eksamen</span><article class="futureLegalArticle" data-name="§36" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Sensur</span></span><ul class="defaultList"><li data-li-identifier="8." data-name="8."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Det skal utarbeides sensorveiledning for alle vurderingsformer. Sensorveiledningen skal gjøres tilgjengelige for kandidatene rett i etterkant av sensurfrist.</article></article></li></ul></article><article class="futureLegalArticle" data-name="§38" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Begrunnelse for, og klage på karakter</span></span><ul class="defaultList"><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Sensorveiledning skal gjøres tilgjengelig for kandidatene rett i etterkant av sensurfrist.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">En student kan klage skriftlig over karakteren senest tre uker etter at sensuren er kunngjort. Det er individuell klagerett ved gruppeeksamen. En eventuell endring av karakter etter klage vil kun gjelde for den som har klaget. Dersom studenten har bedt om begrunnelse eller klaget over formelle feil ved eksamen løper klagefristen etter denne paragraf fra studenten har fått begrunnelse eller endelig avgjørelse av klagen foreligger.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-punkt-3"><article class="legalP" id="kapittel-1-foreslåttparagraf-2-punkt-3-ledd-1">Ved klage over karakterfastsetting vil besvarelsen bli sensurert av to nye sensorer, hvorav minst en ekstern sensor. Ved ny karakterfastsetting kan endring skje til gunst eller ugunst for klager. Dersom ny sensur får et endret resultat med to karakterer eller mer oppheves kravet om blind sensur og opprinnelig kommisjon og klagekommisjonen bli enige om endelig karakter før ny karakter gjøres tilgjengelig for kandidaten.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-punkt-4"><article class="legalP" id="kapittel-1-foreslåttparagraf-2-punkt-4-ledd-1">Hvis den endelige karakteren i en vurderingsdel er fastsatt på grunnlag av både skriftlig og muntlig prøve og karakteren endres etter ny sensur av den skriftlige del av eksamenen, holdes ny muntlig prøve til fastsetting av endelig karakter.</article></article></li></ul></article><span class="futuretitle" id="kapittel-1-foreslåttittel-2">Kapittel II. Opptak</span><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Opptakskrav for de enkelte studier</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">Opptakskrav til 3-årig bachelor i friluftsliv: Generell studiekompetanse, eller realkompetanse.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-punkt-2"><article class="legalP" id="kapittel-1-foreslåttparagraf-3-punkt-2-ledd-1">Opptakskrav til 3-årig bachelor i faglærer i kroppsøving og idrettsfag: Generell studiekompetanse, samt nasjonale regler for opptak til faglærerutdanning.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-punkt-3"><article class="legalP" id="kapittel-1-foreslåttparagraf-3-punkt-3-ledd-1">Opptakskrav til 3-årig bachelor i Sport management/idrett og samfunn: Generell studiekompetanse, eller realkompetanse.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-punkt-4"><article class="legalP" id="kapittel-1-foreslåttparagraf-3-punkt-4-ledd-1">Opptakskrav til 3-årig bachelor trening, helse og prestasjon: Generell studiekompetanse, eller realkompetanse.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-punkt-5"><article class="legalP" id="kapittel-1-foreslåttparagraf-3-punkt-5-ledd-1">Opptakskrav til 3-årig bachelor trenerrollen og idrettspsykologi: Generell studiekompetanse, eller realkompetanse.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-3-punkt-6"><article class="legalP" id="kapittel-1-foreslåttparagraf-3-punkt-6-ledd-1">Opptakskrav til årsstudiet Idrett og samfunn: Generell studiekompetanse, eller realkompetanse.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-3-punkt-7"><article class="legalP" id="kapittel-1-foreslåttparagraf-3-punkt-7-ledd-1">Opptakskrav til 2. studieår bachelorstudier ved NIH: Opptakskrav til det enkelte studium er fastsatt i programplanen.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-3-punkt-8"><article class="legalP" id="kapittel-1-foreslåttparagraf-3-punkt-8-ledd-1">Opptakskrav til praktisk-pedagogisk utdanning (PPU): Opptakskrav til det enkelte studium er fastsatt i programplanen.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-3-punkt-9"><article class="legalP" id="kapittel-1-foreslåttparagraf-3-punkt-9-ledd-1">Opptakskrav til øvrige studieprogram på lavere grads nivå: Opptakskrav til det enkelte studium er fastsatt i programplanen.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-3-punkt-10"><article class="legalP" id="kapittel-1-foreslåttparagraf-3-punkt-10-ledd-1">Opptakskrav til master i idrettsfysioterapi: Opptakskrav er fastsatt i programplanen. Karaktergjennomsnittet må være karakter «C» eller bedre.</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-3-punkt-11"><article class="legalP" id="kapittel-1-foreslåttparagraf-3-punkt-11-ledd-1">Opptakskrav til master i idrettsvitenskap: Søker må oppfylle krav fastsatt i forskrift 1. desember 2005 nr. 1392 om krav til mastergrad. I opptaksgrunnlaget skal det inngå minimum 120 studiepoeng idrettsfag, inkludert fordypningskrav til den enkelte studieretningen som fremgår av programplanen. Karaktergjennomsnittet må være karakter «C» eller bedre i hele opptaksgrunnlaget (180 studiepoeng).</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-3-punkt-12"><article class="legalP" id="kapittel-1-foreslåttparagraf-3-punkt-12-ledd-1">Fordypningskrav til de ulike seksjonene er fastsatt i de ulike programplanene.</article></article></li></ul></article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Rangeringsregler for de enkelte studier</span></span><article class="legalP" id="kapittel-1-foreslåttparagraf-4-ledd-1">Når antall kvalifiserte søkere overstiger tilgjengelige studieplasser blir søkerne rangert på følgende måter til studieprogrammene:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Søkere til studier som tilbys via Samordna opptak blir rangert på grunnlag av regler i forskrift om opptak til høyere utdanning.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Søkere til direkte opptak til 2. studieår på bachelorstudier ved NIH blir rangert på grunnlag av karakterene fra opptaksgrunnlaget. Søkere med best karakter får tilbud om studieplass. Dersom søkerne står likt, blir eldste søker rangert først.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Søkere til praktisk-pedagogisk utdanning (PPU) blir rangert på grunnlag av karakterene fra hele opptaksgrunnlaget (180 studiepoeng).</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">Søkere til øvrige studieprogram på lavere grads nivå blir rangert på grunnlag karakterene fra hele opptaksgrunnlaget for det enkelte studieprogram.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">Søkere til mastergrad blir rangert på grunnlag av karakterene fra hele opptaksgrunnlaget. Søkere med best poengsum får tilbud om studieplass. Dersom søkerne står likt blir eldste søker rangert først.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">Søkere til mastergrad i idrettsfysioterapi blir rangert på grunnlag av karakterene fra hele opptaksgrunnlaget. <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-6-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-6-ledd-1-punkt-1-ledd-1">Gruppe 1: søkere med minimum 9 måneder klinisk praksis (100&#xa0;% stilling) som fysioterapeut etter mottatt nordisk autorisasjon som fysioterapeut.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-6-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-6-ledd-1-punkt-2-ledd-1">Gruppe 2: søkere kun med bachelorgrad i fysioterapi, samt norsk autorisasjon som fysioterapeut.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-1-punkt-6-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-6-ledd-1-punkt-3-ledd-1">Søkere i gruppe 1 rangeres foran søkere i gruppe 2.</article></article></li></ul></article></article></li></ul></article></article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Kvoter</span></span><article class="legalP" id="kapittel-1-foreslåttparagraf-5-ledd-1">Opptak til studieplasser som omfattes av kvoteordningene, forutsetter at generelle og spesielle opptakskrav er oppfylt. Høgskolen har følgende kvoter:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">Idrettens kvote: Totalt inntil 10 av studieplasser på følgende 3-årige bachelorstudier kan tildeles søkere som er innstilt av Norges idrettsforbund: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1-punkt-1-ledd-1">Bachelor Sport management/idrett og samfunn</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-1-ledd-1-punkt-2-ledd-1">Bachelor i trenerrollen og idrettspsykologi</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-1-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-1-ledd-1-punkt-3-ledd-1">Bachelor i trening, helse og prestasjon.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">Inntil fire studieplasser i 2. studieår på følgende bachelorstudier ved NIH kan tildeles til søkere som er innstilt av Norges Idrettsforbund: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-2-ledd-1-punkt-1-ledd-1">Bachelor i Sport Management/idrett og samfunn</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-2-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1-punkt-2-ledd-1">Bachelor i trenerrollen og idrettspsykologi</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-2-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-2-ledd-1-punkt-3-ledd-1">Bachelor i trening, helse og prestasjon.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">En studieplass på masterstudiet i idrettsvitenskap kan tildeles tilsvarende til søker som er innstilt av Norges idrettsforbund.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">Inntil fem studieplasser på 2. studieår i bachelorprogrammene kan tilbys søkere med annet opptaksgrunnlag som kvalifiserer for studiene.</article></article></li></ul></article></article><article class="futureLegalArticle" data-name="§8" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Opptakskomité</span></span><article class="legalP" id="kapittel-1-foreslåttparagraf-6-ledd-1">Styret kan oppnevne opptakskomité for opptak til studier på lavere og høyere grads nivå. Styret fastsetter mandat for opptakskomiteen.</article></article><article class="futureLegalArticle" data-name="§11" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Reservering av studieplass</span></span><article class="legalP" id="kapittel-1-foreslåttparagraf-7-ledd-1">Søkere som er tatt opp som student ved Norges idrettshøgskole kan få reservert studieplassen i inntil to år grunnet innkalling til førstegangstjeneste, og i ett år grunnet graviditet, eller sykdom som er til hinder for gjennomføring av ordinær undervisning eller annen vektig grunn. Den som får innvilget søknad om utsatt studiestart, får reservert studieplassen til neste gang studieprogrammet har ordinær studiestart.</article></article></section><section class="section" data-name="kapI" id="kapittel-2" data-lovdata-URL="LTI/forskrift/2018-12-18-2286/KAPITTEL_2"><h2 data-text-align="center">I</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>