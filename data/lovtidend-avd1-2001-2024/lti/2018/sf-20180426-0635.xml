<!DOCTYPE html><html lang="no"><head><title>Forskrift om aspiranter i kriminalomsorgen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-04-26-635</dd><dt class="dokid">DokumentID</dt><dd class="dokid">LTI/forskrift/2018-04-26-635</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2018-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-09-30-979</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2002-02-22-183/§2-2</li><li>lov/2001-05-18-21/§5</li><li>lov/2001-05-18-21/§10a</li><li>lov/2001-05-18-21/§31</li><li>lov/2001-05-18-21/§37</li></ul></dd><dt class="dateOfPublication">Kunngjort</dt><dd class="dateOfPublication">2018-04-27 14:20</dd><dt class="journalNumber">Journalnummer</dt><dd class="journalNumber">2018-0347</dd><dt class="titleShort">Korttittel</dt><dd class="titleShort">Forskrift om aspiranter i kriminalomsorgen</dd><dt class="title">Tittel</dt><dd class="title">Forskrift om aspiranter i kriminalomsorgen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kriminalomsorgsdirektoratet 26. april 2018 med hjemmel i forskrift 22. februar 2002 nr. 183 til lov om straffegjennomføring § 2-2.</dd><dt class="refid">RefID</dt><dd class="refid">forskrift/2018-04-26-635</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om aspiranter i kriminalomsorgen<ul class="tocSubUl"><li>Kapittel 1. Virkeområde og definisjoner<ul class="tocSubUl"><li>§ 1. Virkeområde</li><li>§ 2. Definisjoner og presiseringer</li></ul></li><li>Kapittel 2. Om fengselsbetjentutdanningen<ul class="tocSubUl"><li>§ 3. Om KRUS</li><li>§ 4. Formål og innhold</li><li>§ 5. Rammeplan og studieplan</li></ul></li><li>Kapittel 3. Opptak til fengselsbetjentutdanningen<ul class="tocSubUl"><li>§ 6. Kunngjøring</li><li>§ 7. Opptakskrav</li><li>§ 8. Kunngjøringens innhold</li><li>§ 9. Søknadsskjema, attest og legeundersøkelse</li></ul></li><li>Kapittel 4. Ansettelse og prøvetid<ul class="tocSubUl"><li>§ 10. Vurdering av søkerne og intervju</li><li>§ 11. Taushetsplikt for aspirantnemndas medlemmer</li><li>§ 12. Ansettelsesmyndighet og saksbehandling i aspirantnemnda</li><li>§ 13. Melding om ansettelse m.m.</li><li>§ 14. Ansettelsesforhold og arbeidsgiveransvar</li><li>§ 15. Prøvetid</li></ul></li><li>Kapittel 5. Disiplinærbehandling under utdanningen<ul class="tocSubUl"><li>§ 16. Oppsigelse, avskjed, suspensjon og ordenstraff</li><li>§ 17. Beslutningsmyndighet, saksbehandling og klage</li></ul></li><li>Kapittel 6. Plikttjeneste<ul class="tocSubUl"><li>§ 18. Innholdet av plikttjenesten</li><li>§ 19. Arbeidsavtale</li><li>§ 20. Refusjon av utdanningsutgifter</li><li>§ 21. Endring av tjenestested og arbeidssted etter søknad</li><li>§ 22. Fritak. og utsettelse av plikttjenesten</li></ul></li><li>Kapittel 7. Disiplinærbehandling under plikttjenesten<ul class="tocSubUl"><li>§ 23. Ordenstraff, oppsigelse, suspensjon og avskjed i pliktåret</li><li>§ 24. Beslutningsmyndighet, saksbehandling og klage</li></ul></li><li>Kapittel 8. Overgang til ordinær tjeneste<ul class="tocSubUl"><li>§ 25. Overgang fra plikttjeneste til ordinær tjeneste</li><li>§ 26. Opphør av tjeneste</li></ul></li><li>Kapittel 9. Øvrige bestemmelser og ikrafttredelse<ul class="tocSubUl"><li>§ 27. Beregning av tjenestetiden</li><li>§ 28. Erverv eller arbeid utenfor tjenesten</li><li>§ 29. Utfyllende bestemmelser</li><li>§ 30. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2018-04-26-635" id="dokument"><h1>Forskrift om aspiranter i kriminalomsorgen</h1><section class="section" data-name="kap1" id="kapittel-1" data-lovdata-URL="LTI/forskrift/2018-04-26-635/KAPITTEL_1"><h2>Kapittel 1. Virkeområde og definisjoner</h2><article class="legalArticle" data-lovdata-URL="LTI/forskrift/2018-04-26-635/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for aspiranter ansatt med plikt til å gjennomgå en nærmere bestemt utdanning som kvalifiserer dem for ansettelse som fengselsbetjent i kriminalomsorgen, jf. forskrift til lov om straffegjennomføring § 2-2.</article></article><article class="legalArticle" data-lovdata-URL="LTI/forskrift/2018-04-26-635/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner og presiseringer</span></h3><article class="legalP" id="kapittel-1-paragraf-2-ledd-1">Kriminalomsorgens høgskole og utdanningssenter (KRUS) har ansvar for å utdanne aspirantene til fengselsbetjenter. Fengselsbetjentutdanningen er et toårig studium bestående av praktisk og teoretisk innhold. Fullført og bestått utdanning gir 120 studiepoeng og graden høgskolekandidat i straffegjennomføring.</article><article class="legalP" id="kapittel-1-paragraf-2-ledd-2">Utdanningen er lønnet. Under utdanningen betegnes den ansatte som aspirant.</article><article class="legalP" id="kapittel-1-paragraf-2-ledd-3">Med plikttjeneste menes den tjenesten som den ferdig utdannede fengselsbetjenten har forpliktet seg til å gjennomføre etter avsluttet etatsutdanning, jf. kapittel 6.</article><article class="legalP" id="kapittel-1-paragraf-2-ledd-4">Tjenestested er kriminalomsorgen. Arbeidssted er en enhet i kriminalomsorgen.</article><article class="legalP" id="kapittel-1-paragraf-2-ledd-5">Aspirantnemnda er ansettelsesråd for aspiranter.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2018-04-26-635/KAPITTEL_2"><h2>Kapittel 2. Om fengselsbetjentutdanningen</h2><article class="legalArticle" data-lovdata-URL="LTI/forskrift/2018-04-26-635/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Om KRUS</span></h3><article class="legalP" id="kapittel-2-paragraf-1-ledd-1">KRUS er en høgskole og et kompetansesenter for kriminalomsorgen og har blant annet ansvar for det akkrediterte fengselsbetjentstudiet. Studiet er delvis innlemmet under lov om universiteter og høyskoler. KRUS ledes av en direktør som faglig og administrativt er underlagt Kriminalomsorgsdirektoratet (KDI).</article></article><article class="legalArticle" data-lovdata-URL="LTI/forskrift/2018-04-26-635/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Formål og innhold</span></h3><article class="legalP" id="kapittel-2-paragraf-2-ledd-1">Fengselsbetjentutdanningen er en utdanning som skal gi praktisk og teoretisk opplæring for tjeneste som fengselsbetjent i kriminalomsorgen. Utdanningen skal utvikle aspirantenes forståelse av fengselsbetjentens rolle og oppgaver i samfunnet og i kriminalomsorgen. Aspirantene skal tilegne seg nødvendige kunnskaper og ferdigheter, og dessuten gode yrkesetiske holdninger, slik at de blir skikket til tjeneste i kriminalomsorgen.</article></article><article class="legalArticle" data-lovdata-URL="LTI/forskrift/2018-04-26-635/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Rammeplan og studieplan</span></h3><article class="legalP" id="kapittel-2-paragraf-3-ledd-1">Kriminalomsorgsdirektoratet (KDI) har ansvaret for å utarbeide en rammeplan for fengselsbetjentutdanningen. KRUS har ansvar for å utarbeide årlige studieplaner for hele utdanningsperioden. I studieplanen skal organiseringen, lengden og innholdet på utdanningen fremgå. Studieplanen skal godkjennes av Kriminalomsorgsdirektoratet.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2018-04-26-635/KAPITTEL_3"><h2>Kapittel 3. Opptak til fengselsbetjentutdanningen</h2><article class="legalArticle" data-lovdata-URL="LTI/forskrift/2018-04-26-635/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kunngjøring</span></h3><article class="legalP" id="kapittel-3-paragraf-1-ledd-1">KRUS har ansvar for å kunngjøre opptak av aspiranter til fengselsbetjentutdanningen offentlig og internt i kriminalomsorgen, samt kunngjøre opptaket på nav.no, jf. arbeidsmarkedsloven § 7 første ledd og eventuelt gjennom elektroniske opptakssystemer for høyere utdanning.</article><article class="legalP" id="kapittel-3-paragraf-1-ledd-2">KRUS kan utarbeide interne retningslinjer for opptaksprosessen.</article></article><article class="legalArticle" data-lovdata-URL="LTI/forskrift/2018-04-26-635/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opptakskrav</span></h3><article class="legalP" id="kapittel-3-paragraf-2-ledd-1">Det stilles følgende kvalifikasjonskrav til opptak ved fengselsbetjentutdanningen:</article> <article class="defaultP" margin-top="true"><i>Generelle opptakskrav:</i></article><article class="legalP" id="kapittel-3-paragraf-2-ledd-2">Søkere må ha generell studiekompetanse i samsvar med forskrift 6. januar 2017 nr. 13 om opptak til høgre utdanning kapittel 2 fastsatt av Kunnskapsdepartementet.</article><article class="legalP" id="kapittel-3-paragraf-2-ledd-3">Søkere som ikke har generell studiekompetanse har krav på å bli vurdert etter unntaksbestemmelsene i forskrift om høgre utdanning kapittel 3.</article> <article class="defaultP" margin-top="true"><i>Spesielle opptakskrav i tillegg til generell studiekompetanse:</i><ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-3-punkt-1"><article class="legalP" id="kapittel-3-paragraf-2-ledd-3-punkt-1-ledd-1">vandel det ikke er noe å utsette på, jf. straffegjennomføringsloven § 8</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-3-punkt-2"><article class="legalP" id="kapittel-3-paragraf-2-ledd-3-punkt-2-ledd-1">fylt 20 år i opptaksåret</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-3-punkt-3"><article class="legalP" id="kapittel-3-paragraf-2-ledd-3-punkt-3-ledd-1">førerkort klasse B</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-3-punkt-4"><article class="legalP" id="kapittel-3-paragraf-2-ledd-3-punkt-4-ledd-1">oppfylle de medisinske krav fastsatt av KRUS</article></article></li><li data-li-identifier="e)" data-name="e)"><article class="listArticle" id="kapittel-3-paragraf-2-ledd-3-punkt-5"><article class="legalP" id="kapittel-3-paragraf-2-ledd-3-punkt-5-ledd-1">tilfredsstillende fysikk, herunder bestå en fysisk funksjonstest fastsatt av KRUS</article></article></li><li data-li-identifier="f)" data-name="f)"><article class="listArticle" id="kapittel-3-paragraf-2-ledd-3-punkt-6"><article class="legalP" id="kapittel-3-paragraf-2-ledd-3-punkt-6-ledd-1">personlige egenskaper som gjør søkeren kvalifisert for tjeneste i kriminalomsorgen.</article></article></li></ul></article><article class="legalP" id="kapittel-3-paragraf-2-ledd-4">Søkerne må dokumentere at de fyller kravene a–d. Kravene e–f blir vurdert i opptaksprøver i rekrutteringsprosessen.</article><article class="legalP" id="kapittel-3-paragraf-2-ledd-5">Aspirantnemnda kan etter individuell vurdering dispensere fra alderskravet i bokstav b og helsekravet i bokstav d.</article></article><article class="legalArticle" data-lovdata-URL="LTI/forskrift/2018-04-26-635/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kunngjøringens innhold</span></h3><article class="legalP" id="kapittel-3-paragraf-3-ledd-1">Kunngjøringen skal inneholde en beskrivelse av utdanningsstillingen hvor det fremgår at aspiranten ansettes midlertidig med plikt til å gjennomgå en nærmere bestemt utdanning og at fullført utdanning innebærer plikttjeneste, samt opplysninger om kvalifikasjonskrav.</article></article><article class="legalArticle" data-lovdata-URL="LTI/forskrift/2018-04-26-635/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Søknadsskjema, attest og legeundersøkelse</span></h3><article class="legalP" id="kapittel-3-paragraf-4-ledd-1">Kandidatene sender søknad til KRUS i elektronisk søkeportal vedlagt blant annet egenerklæring om helse, vitnemål og attester. Ved innkalling til intervju etter § 10, må søkerne legge frem legeerklæring om helse som til enhver tid gjelder for opptaket. Før endelig opptak må søkerne være villig til å gjennomgå legeundersøkelse som KRUS fastsetter. Dette må fremgå av søknadsskjemaet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2018-04-26-635/KAPITTEL_4"><h2>Kapittel 4. Ansettelse og prøvetid</h2><article class="legalArticle" data-lovdata-URL="LTI/forskrift/2018-04-26-635/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vurdering av søkerne og intervju</span></h3><article class="legalP" id="kapittel-4-paragraf-1-ledd-1">De søkerne som etter aspirantnemndas vurdering synes best kvalifisert, innkalles til intervju. I forbindelse med intervjuet må søkerne også gjennomgå nærmere fastsatte prøver. Aspirantnemnda avgjør hvilke prøver som skal benyttes. Prøvene skal gi aspirantnemnda støtte når den skal vurdere om søkeren har de egenskapene som gjør vedkommende personlig egnet for tjeneste i kriminalomsorgen.</article><article class="legalP" id="kapittel-4-paragraf-1-ledd-2">Når aspirantnemnda vurderer hvem som er best kvalifisert, skal det foretas en totalvurdering av søkernes kvalifikasjoner ut fra kvalifikasjonskravene i kunngjøringen.</article></article><article class="legalArticle" data-lovdata-URL="LTI/forskrift/2018-04-26-635/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Taushetsplikt for aspirantnemndas medlemmer</span></h3><article class="legalP" id="kapittel-4-paragraf-2-ledd-1">Aspirantnemndas medlemmer har taushetsplikt etter forvaltningsloven og straffegjennomføringsloven. Det er særlig opplysninger om «noens personlige forhold» som medlemmene plikter å hindre at andre får adgang eller kjennskap til, men taushetsplikten kan også gjelde andre forhold.</article></article><article class="legalArticle" data-lovdata-URL="LTI/forskrift/2018-04-26-635/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ansettelsesmyndighet og saksbehandling i aspirantnemnda</span></h3><article class="legalP" id="kapittel-4-paragraf-3-ledd-1">Aspirantene ansettes av en aspirantnemnd.</article><article class="legalP" id="kapittel-4-paragraf-3-ledd-2">Sammensetningen av aspirantnemnda, oppnevning av ansattrepresentanter og saksbehandling fremgår av Personalreglement for kriminalomsorgen.</article></article><article class="legalArticle" data-lovdata-URL="LTI/forskrift/2018-04-26-635/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Melding om ansettelse m.m.</span></h3><article class="legalP" id="kapittel-4-paragraf-4-ledd-1">Ved ansettelse som aspirant skal KRUS sende et skriftlig tilbud om midlertidig ansettelse til søkeren. Tilbudet skal inneholde arbeidsavtale, informasjon om utdanningens varighet og innhold, samt prøvetidsregler. Videre skal tilbudet inneholde bestemmelsene om plikttjeneste, herunder en presisering av at plikttjenesten er et midlertidig ansettelsesforhold, at lønn- og utdanningsutgifter kan kreves refundert hvis plikttjenesten ikke fullføres, samt andre særvilkår som gjelder ved ansettelsen. Det skal settes en frist for skriftlig aksept av tilbudet, og retur av underskrevet arbeidsavtale med vedlegg.</article></article><article class="legalArticle" data-lovdata-URL="LTI/forskrift/2018-04-26-635/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ansettelsesforhold og arbeidsgiveransvar</span></h3><article class="legalP" id="kapittel-4-paragraf-5-ledd-1">Under utdanningen er aspirantene midlertidig ansatt i kriminalomsorgen, jf. statsansatteloven § 9 (1) c.</article><article class="legalP" id="kapittel-4-paragraf-5-ledd-2">KRUS har arbeidsgiveransvar for aspirantene under hele utdanningsperioden. KRUS avgjør, etter drøfting med tjenestemannsorganisasjonene, hvilke enheter som kan motta aspiranter for praksisopplæring under utdanningen.</article><article class="legalP" id="kapittel-4-paragraf-5-ledd-3">Ved opplæringsenhetene skal det velges ut en eller flere egnede ansatte som har ansvar for aspirantenes opplæring og tjeneste under hele praksisperioden. Enhetsleder skal påse at aspirantopplæringen blir gjennomført etter gjeldende opplæringsplaner/studieplaner og styringsdokumenter gitt av KRUS.</article><article class="legalP" id="kapittel-4-paragraf-5-ledd-4">KRUS utarbeider retningslinjer og avgjør alle søknader om permisjoner og utsettelser i aspirantperioden.</article></article><article class="legalArticle" data-lovdata-URL="LTI/forskrift/2018-04-26-635/§15" data-name="§15" id="kapittel-4-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Prøvetid</span></h3><article class="legalP" id="kapittel-4-paragraf-6-ledd-1">Under hele etatsutdanningen er aspiranten ansatt på prøve, jf. statsansatteloven § 15, 6. ledd.</article><article class="legalP" id="kapittel-4-paragraf-6-ledd-2">Aspiranten skal få nødvendig veiledning, oppfølging og vurdering av arbeidet i prøvetiden.</article><article class="legalP" id="kapittel-4-paragraf-6-ledd-3">Dersom aspiranten etter en totalvurdering av resultater på eksamener og prøver, praktiske ferdigheter, tilpasning til oppgavene og holdninger ikke er skikket som fengselsbetjent, kan aspiranten sies opp.</article><article class="legalP" id="kapittel-4-paragraf-6-ledd-4">Under prøvetiden er det 1 mnd. gjensidig oppsigelsesfrist jf. statsansatteloven § 15, 6. ledd og § 22.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2018-04-26-635/KAPITTEL_5"><h2>Kapittel 5. Disiplinærbehandling under utdanningen</h2><article class="legalArticle" data-lovdata-URL="LTI/forskrift/2018-04-26-635/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Oppsigelse, avskjed, suspensjon og ordenstraff</span></h3><article class="legalP" id="kapittel-5-paragraf-1-ledd-1">Oppsigelse, avskjed, suspensjon og ordenstraff som følge av andre forhold enn omtalt i statsansatteloven § 15 (prøvetid for statsansatte) følger av bestemmelsene i statsansatteloven og personalreglement for kriminalomsorgen.</article></article><article class="legalArticle" data-lovdata-URL="LTI/forskrift/2018-04-26-635/§17" data-name="§17" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Beslutningsmyndighet, saksbehandling og klage</span></h3><article class="legalP" id="kapittel-5-paragraf-2-ledd-1">Aspirantnemnda skal behandle saker og har fullmakt til å treffe vedtak om ordensstraff, oppsigelse, suspensjon og avskjed av aspiranter.</article><article class="legalP" id="kapittel-5-paragraf-2-ledd-2">Dersom saken krever særlig rask avgjørelse, kan arbeidsgiver (direktør KRUS eller den han/hun bemyndiger) treffe vedtak om å suspendere en aspirant eller overføre aspiranten til annen tjeneste, jf. statsansatteloven § 29 og § 30.</article><article class="legalP" id="kapittel-5-paragraf-2-ledd-3">Dersom en aspirant i medhold av forvaltningsloven påklager et vedtak om ordensstraff, oppsigelse, suspensjon eller avskjed, er klageinstansen sentralt ansettelsesråd jf. statsansatteloven § 33 og personalreglement for kriminalomsorgen.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2018-04-26-635/KAPITTEL_6"><h2>Kapittel 6. Plikttjeneste</h2><article class="legalArticle" data-lovdata-URL="LTI/forskrift/2018-04-26-635/§18" data-name="§18" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Innholdet av plikttjenesten</span></h3><article class="legalP" id="kapittel-6-paragraf-1-ledd-1">En aspirant som har fullført og bestått fengselsbetjentutdanningen, har rett og plikt til å gjøre tjeneste i full stilling i kriminalomsorgen i ett år etter avsluttet utdanning.</article><article class="legalP" id="kapittel-6-paragraf-1-ledd-2">Pliktåret forlenges tilsvarende hvis søknad om redusert stilling innvilges.</article><article class="legalP" id="kapittel-6-paragraf-1-ledd-3">Ved fravær som følge av foreldrepermisjon utover lovbestemt fedrekvote/mødrekvote forlenges pliktåret tilsvarende lengde av permisjonen.</article><article class="legalP" id="kapittel-6-paragraf-1-ledd-4">De ferdig utdannede fengselsbetjentene er midlertidig ansatt i pliktåret, jf. forskrift til statsansatteloven § 4, jf. statsansatteloven § 9, 1. ledd bokstav c).</article><article class="legalP" id="kapittel-6-paragraf-1-ledd-5">Etter drøfting med tjenestemannsorganisasjonene på sentralt nivå fastsetter KDI hvilke enheter som skal motta de ferdig utdannede fengselsbetjentene i pliktåret.</article><article class="legalP" id="kapittel-6-paragraf-1-ledd-6">KRUS fastsetter retningslinjer for søknad og utvelgelse til plikttjeneste på enhetene.</article><article class="legalP" id="kapittel-6-paragraf-1-ledd-7">De ferdig utdannede fengselsbetjentene er underlagt straffegjennomføringslovens bestemmelser om plikt til forflytning.</article></article><article class="legalArticle" data-lovdata-URL="LTI/forskrift/2018-04-26-635/§19" data-name="§19" id="kapittel-6-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Arbeidsavtale</span></h3><article class="legalP" id="kapittel-6-paragraf-2-ledd-1">Enheten som skal motta ferdig utdannet fengselsbetjent til plikttjeneste inngår arbeidsavtale med vedkommende. Avtalen skal omfatte plikten til refusjon av lønn og andre utdanningsutgifter hvis den ferdig utdannede fengselsbetjenten unnlater å gjennomføre plikttjeneste.</article></article><article class="legalArticle" data-lovdata-URL="LTI/forskrift/2018-04-26-635/§20" data-name="§20" id="kapittel-6-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Refusjon av utdanningsutgifter</span></h3><article class="legalP" id="kapittel-6-paragraf-3-ledd-1">KRUS fastsetter nærmere regler om refusjon av lønn og andre utdanningsutgifter for ferdig utdannede fengselsbetjenter som unnlater å oppfylle avtalen om plikttjeneste.</article></article><article class="legalArticle" data-lovdata-URL="LTI/forskrift/2018-04-26-635/§21" data-name="§21" id="kapittel-6-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Endring av tjenestested og arbeidssted etter søknad</span></h3><article class="legalP" id="kapittel-6-paragraf-4-ledd-1">Søknad om å endre arbeidssted i pliktåret sendes tjenestevei til ledelsen på nytt arbeidssted med påtegning fra arbeidsstedet som avgir den ferdig utdannede fengselsbetjenten. Søknaden kan innvilges hvis arbeidsstedet som skal motta den ferdig utdannede fengselsbetjenten samtykker. Bare tungtveiende grunner kan gi grunnlag for å endre arbeidssted.</article></article><article class="legalArticle" data-lovdata-URL="LTI/forskrift/2018-04-26-635/§22" data-name="§22" id="kapittel-6-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Fritak. og utsettelse av plikttjenesten</span></h3><article class="legalP" id="kapittel-6-paragraf-5-ledd-1">KRUS avgjør alle søknader om utsettelse eller fritak av plikttjenesten.</article><article class="legalP" id="kapittel-6-paragraf-5-ledd-2">En kommende pliktårsbetjent tillates ikke å tiltre pliktåret før utdanningen er fullført og bestått i sin helhet.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2018-04-26-635/KAPITTEL_7"><h2>Kapittel 7. Disiplinærbehandling under plikttjenesten</h2><article class="legalArticle" data-lovdata-URL="LTI/forskrift/2018-04-26-635/§23" data-name="§23" id="kapittel-7-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ordenstraff, oppsigelse, suspensjon og avskjed i pliktåret</span></h3><article class="legalP" id="kapittel-7-paragraf-1-ledd-1">Oppsigelse, avskjed, suspensjon og ordenstraff følger av bestemmelsene i statsansatteloven og personalreglement for kriminalomsorgen.</article></article><article class="legalArticle" data-lovdata-URL="LTI/forskrift/2018-04-26-635/§24" data-name="§24" id="kapittel-7-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Beslutningsmyndighet, saksbehandling og klage</span></h3><article class="legalP" id="kapittel-7-paragraf-2-ledd-1">Ansettelsesrådet skal behandle disiplinærsaker og har fullmakt til å treffe vedtak om ordensstraff, oppsigelse, suspensjon og avskjed av ferdig utdannede fengselsbetjenter i pliktåret.</article><article class="legalP" id="kapittel-7-paragraf-2-ledd-2">Dersom saken krever særlig rask avgjørelse, kan arbeidsgiver (enhetsleder eller den han/hun bemyndiger) treffe vedtak om å suspendere en ferdig utdannet fengselsbetjent i pliktåret jf. statsansatteloven § 29 og § 30.</article><article class="legalP" id="kapittel-7-paragraf-2-ledd-3">Dersom en ferdig utdannet fengselsbetjent i pliktåret i medhold av forvaltningsloven påklager et vedtak om oppsigelse, ordensstraff, suspensjon eller avskjed, er klageinstansen sentralt ansettelsesråd jf. statsansatteloven § 33 og personalreglement for kriminalomsorgen.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2018-04-26-635/KAPITTEL_8"><h2>Kapittel 8. Overgang til ordinær tjeneste</h2><article class="legalArticle" data-lovdata-URL="LTI/forskrift/2018-04-26-635/§25" data-name="§25" id="kapittel-8-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Overgang fra plikttjeneste til ordinær tjeneste</span></h3><article class="legalP" id="kapittel-8-paragraf-1-ledd-1">En ferdig utdannet fengselsbetjent kan når som helst i løpet av pliktåret søke fast eller midlertidig stilling som er kunngjort ledig.</article><article class="legalP" id="kapittel-8-paragraf-1-ledd-2">Hvis stillingen er ledig ved den enheten der den ferdig utdannede fengselsbetjenten utfører plikttjeneste, kan vedkommende tiltre stillingen etter nærmere avtale med ledelsen ved enheten.</article><article class="legalP" id="kapittel-8-paragraf-1-ledd-3">Hvis stillingen er ledig innenfor en annen enhet, kan vedkommende først tiltre stillingen etter plikttjenesten. Tiltredelsen kan imidlertid skje tidligere hvis avgivende enhet samtykker. Plikttjenesten som gjenstår blir da automatisk overført til den nye enheten.</article></article><article class="legalArticle" data-lovdata-URL="LTI/forskrift/2018-04-26-635/§26" data-name="§26" id="kapittel-8-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Opphør av tjeneste</span></h3><article class="legalP" id="kapittel-8-paragraf-2-ledd-1">Ferdig utdannet fengselsbetjent som ikke har fått fast eller midlertidig ansettelsesforhold i løpet av plikttjenesten, skal fratre uten oppsigelse ved endt plikttjeneste, men har krav på minst en måneds varsel, jf. statsansatteloven § 17.</article><article class="legalP" id="kapittel-8-paragraf-2-ledd-2">Det er likevel et klart mål for arbeidsgiver at de ferdig utdannede fengselsbetjentene får et ansettelsesforhold i kriminalomsorgen. Arbeidsgiver på enhetene skal bidra ved blant annet å gi informasjon om ledige stillinger i virksomheten.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2018-04-26-635/KAPITTEL_9"><h2>Kapittel 9. Øvrige bestemmelser og ikrafttredelse</h2><article class="legalArticle" data-lovdata-URL="LTI/forskrift/2018-04-26-635/§27" data-name="§27" id="kapittel-9-paragraf-1"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Beregning av tjenestetiden</span></h3><article class="legalP" id="kapittel-9-paragraf-1-ledd-1">Beregning av tjenestetid foretas i henhold til reglene i statsansatteloven § 23 og forskrift til statsansatteloven § 9.</article></article><article class="legalArticle" data-lovdata-URL="LTI/forskrift/2018-04-26-635/§28" data-name="§28" id="kapittel-9-paragraf-2"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Erverv eller arbeid utenfor tjenesten</span></h3><article class="legalP" id="kapittel-9-paragraf-2-ledd-1">Aspiranter plikter å følge retningslinjer for bierverv gitt av KRUS.</article></article><article class="legalArticle" data-lovdata-URL="LTI/forskrift/2018-04-26-635/§29" data-name="§29" id="kapittel-9-paragraf-3"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Utfyllende bestemmelser</span></h3><article class="legalP" id="kapittel-9-paragraf-3-ledd-1">KDI kan fastsette utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/2018-04-26-635/§30" data-name="§30" id="kapittel-9-paragraf-4"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-4-ledd-1">Forskriften trer i kraft 1. juni 2018.</article><article class="legalP" id="kapittel-9-paragraf-4-ledd-2">Samtidig oppheves forskrift 30. september 2011 nr. 979 om aspiranter i kriminalomsorgen.</article></article></section></main></body></html>