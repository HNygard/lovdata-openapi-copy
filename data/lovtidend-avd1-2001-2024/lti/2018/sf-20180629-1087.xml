<!DOCTYPE html><html lang="no"><head><title>Forskrift om endring i forskrift om engangsavgift på motorvogner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-29-1087</dd><dt class="dokid">DokumentID</dt><dd class="dokid">LTI/forskrift/2018-06-29-1087</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2018-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-03-19-268</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li></ul></dd><dt class="dateOfPublication">Kunngjort</dt><dd class="dateOfPublication">2018-06-29 15:20</dd><dt class="journalNumber">Journalnummer</dt><dd class="journalNumber">2018-0680</dd><dt class="titleShort">Korttittel</dt><dd class="titleShort">Endr. i forskrift om engangsavgift på motorvogner</dd><dt class="title">Tittel</dt><dd class="title">Forskrift om endring i forskrift om engangsavgift på motorvogner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 29. juni 2018 med hjemmel i lov 19. juni 1959 nr. 2 om avgifter vedrørende motorkjøretøyer og båter (motorkjøretøy- og båtavgiftsloven) og Stortingets årlige avgiftsvedtak.</dd><dt class="refid">RefID</dt><dd class="refid">forskrift/2018-06-29-1087</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om engangsavgift på motorvogner<ul class="tocSubUl"><li>I<ul class="tocSubUl"><li>§ 4-13. Motorvogner til bruk i reindriftsnæringen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2018-06-29-1087" id="dokument"><h1>Forskrift om endring i forskrift om engangsavgift på motorvogner</h1><section class="section" data-name="kapI" id="kapittel-1" data-lovdata-URL="LTI/forskrift/2018-06-29-1087/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. mars 2001 nr. 268 om engangsavgift på motorvogner gjøres følgende endring:</article> <article class="defaultP" margin-top="true">Ny § 4-13 skal lyde:</article><article class="futureLegalArticle" data-name="§4-13" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-13</span>. <span class="legalArticleTitle">Motorvogner til bruk i reindriftsnæringen</span></span><article class="legalP" id="kapittel-1-foreslåttparagraf-1-ledd-1">Motorsykler og beltemotorsykler som skal benyttes i reindriftsnæringen er fritatt for avgift etter Stortingets vedtak om engangsavgift på motorvogner m.m. § 5 bokstav q.</article><article class="legalP" id="kapittel-1-foreslåttparagraf-1-ledd-2">For virksomhet eller person med rett til å eie rein i det samiske reinbeiteområdet etter reindriftsloven § 9, og som er registrert i Merverdiavgiftsregisteret, omfatter fritaket inntil fire firehjuls terrenggående motorsykler eller beltemotorsykler.</article><article class="legalP" id="kapittel-1-foreslåttparagraf-1-ledd-3">For virksomhet med rett til å utøve reindrift utenfor det samiske reinbeiteområdet etter reindriftsloven § 8, og som er registrert i Merverdiavgiftsregisteret, omfatter fritaket inntil åtte firehjuls terrenggående motorsykler eller beltemotorsykler.</article><article class="legalP" id="kapittel-1-foreslåttparagraf-1-ledd-4">Ny beltemotorsykkel eller firehjuls terrenggående motorsykkel kan tidligst anskaffes etter 24 måneder. Dersom et kjøretøy blir vraket, kan nytt kjøretøy anskaffes som erstatning for det vrakede kjøretøyet uavhengig av tidsgrensen på 24 måneder.</article><article class="legalP" id="kapittel-1-foreslåttparagraf-1-ledd-5">Dersom den avgiftsfrie bruken opphører, eller vilkårene for fritak bortfaller innen to år regnet fra første gangs registrering, skal det betales full engangsavgift. Utgangspunkt for beregningen er avgiftsgrunnlag og -satser på tidspunktet for første gangs registrering.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2018-06-29-1087/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2018.</article></section></main></body></html>