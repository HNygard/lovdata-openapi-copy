<!DOCTYPE html><html lang="no"><head><title>Forskrift om endring i forskrift om opptak til høgre utdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-16-2916</dd><dt class="dokid">DokumentID</dt><dd class="dokid">LTI/forskrift/2020-12-16-2916</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avd. for høyere utdanning, forskning og internasjonalt arbeid (HFI)</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-01-06-13</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§4-9</li></ul></dd><dt class="dateOfPublication">Kunngjort</dt><dd class="dateOfPublication">2020-12-22 15:45</dd><dt class="journalNumber">Journalnummer</dt><dd class="journalNumber">2020-1915</dd><dt class="titleShort">Korttittel</dt><dd class="titleShort">Endr. i forskrift om opptak til høgre utdanning</dd><dt class="title">Tittel</dt><dd class="title">Forskrift om endring i forskrift om opptak til høgre utdanning</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 16. desember 2020 med heimel i lov 1. april 2005 nr. 15 om universiteter og høyskoler (universitets- og høyskoleloven) § 3-6, § 3-7 og § 4-9.</dd><dt class="refid">RefID</dt><dd class="refid">forskrift/2020-12-16-2916</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til høgre utdanning<ul class="tocSubUl"><li>I<ul class="tocSubUl"><li>§ 2-3. Opptak på grunnlag av fullført høgare utdanning</li><li>§ 3-10. Unntak frå kravet om generell studiekompetanse for opptak til matteknologi</li><li>§ 3-11. Unntak frå kravet om generell studiekompetanse for opptak til spesielt tilrettelagd paramedisinutdanning</li><li>§ 7-11. Tilleggspoeng for høgare utdanning, fagskuleutdanning, eitt år på folkehøgskule, sivilteneste eller militær førstegongsteneste</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-16-2916" id="dokument"><h1>Forskrift om endring i forskrift om opptak til høgre utdanning</h1><section class="section" data-name="kapI" id="kapittel-1" data-lovdata-URL="LTI/forskrift/2020-12-16-2916/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. januar 2017 nr. 13 om opptak til høgre utdanning er det gjort følgjande endringar:</article> <article class="defaultP" margin-top="true">Tittelen skal lyde:</article><article class="defaultP"><i>Forskrift om opptak til høgare utdanning</i></article> <article class="defaultP" margin-top="true">§ 1-1 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Forskrifta gjeld for opptak til grunnutdanningar ved institusjonar under lov 1. april 2005 nr. 15 om universiteter og høyskoler. Kapittel 6 i forskrifta, om politiattest, gjeld for opptak til høgare utdanning, jf. lov om universiteter og høyskoler § 4-9.</article> <article class="defaultP" margin-top="true">Andre ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Med grunnutdanning er meint utdanningar som normalt byggjer på vidaregåande opplæring, og som ikkje byggjer på eller har anna høgare utdanning som del av opptakskrav.</article> <article class="defaultP" margin-top="true">Sjette ledd skal lyde:</article><article class="numberedLegalP" data-numerator="6" id="kapittel-1-nummer-3">(6) Forskrifta gjeld òg, med visse unntak, jf. forskrifta § 8-1, for klagar over enkeltvedtak i den nasjonale opptaksmodellen for grunnutdanningar ved universitet og høgskolar som blir organisert av tenesta Samordna opptak.</article> <article class="defaultP" margin-top="true">§ 2-1 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Det generelle grunnlaget for opptak til universitet og høgskular (generell studiekompetanse) skal normalt vere at søkjaren har<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">vitnemål om bestått norsk treårig vidaregåande opplæring som gir studie- eller yrkeskompetanse; eller</article></article></li><li data-li-identifier="b." data-name="b."><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">fylt 23 år i løpet av opptaksåret og kan dokumentere minimum fem års fulltids arbeidserfaring og/eller utdanning (23/5-søkjarar). Omsorgsarbeid og militær førstegongsteneste eller sivilteneste kan òg reknast som arbeidserfaring. Som utdanning gjeld bestått årstrinn i vidaregåande opplæring, godkjent årskurs frå folkehøgskule og/eller eksamen frå studium som har vart i minst eitt år.</article></article></li></ul><article class="legalP" id="kapittel-1-nummer-4-ledd-1">Begge alternativa ovanfor krev desse faga frå vidaregåande opplæring, som må vere dekte innanfor eller tekne i tillegg til krava ovanfor. Faga er oppgitt med samla omfang i timar (60 minutts einingar). Faga må vere beståtte:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-4-ledd-1-punkt-1"><article class="legalP" id="kapittel-1-nummer-4-ledd-1-punkt-1-ledd-1">norsk 393 timar</article></article></li><li data-li-identifier="-" data-name="-"><article class="listArticle" id="kapittel-1-nummer-4-ledd-1-punkt-2"><article class="legalP" id="kapittel-1-nummer-4-ledd-1-punkt-2-ledd-1">engelsk 140 timar</article></article></li><li data-li-identifier="-" data-name="-"><article class="listArticle" id="kapittel-1-nummer-4-ledd-1-punkt-3"><article class="legalP" id="kapittel-1-nummer-4-ledd-1-punkt-3-ledd-1">matematikk 224 timar</article></article></li><li data-li-identifier="-" data-name="-"><article class="listArticle" id="kapittel-1-nummer-4-ledd-1-punkt-4"><article class="legalP" id="kapittel-1-nummer-4-ledd-1-punkt-4-ledd-1">naturfag 140 timar</article></article></li><li data-li-identifier="-" data-name="-"><article class="listArticle" id="kapittel-1-nummer-4-ledd-1-punkt-5"><article class="legalP" id="kapittel-1-nummer-4-ledd-1-punkt-5-ledd-1">samfunnsfag 84 timar</article></article></li><li data-li-identifier="-" data-name="-"><article class="listArticle" id="kapittel-1-nummer-4-ledd-1-punkt-6"><article class="legalP" id="kapittel-1-nummer-4-ledd-1-punkt-6-ledd-1">historie 140 timar.</article></article></li></ul></article></article> <article class="defaultP" margin-top="true">§ 2-2 skal lyde:</article><article class="numberedLegalP" data-numerator="1" id="kapittel-1-nummer-5">(1) Søkjarar med 3-årig vidaregåande utdanning frå dei andre nordiske landa er kvalifiserte for opptak utan tilleggskrav i norsk når den vidaregåande utdanninga gir generelt opptaksgrunnlag til universitet og høgskular i dei respektive landa.</article><article class="numberedLegalP" data-numerator="2" id="kapittel-1-nummer-6">(2) Søkjarar som har utanlandsk utdanning frå land utanfor Norden, må dokumentere bestått utdanning på nivå med norsk 3-årig vidaregåande opplæring som gir generell studiekompetanse, jf. sjette ledd, og i tillegg dokumentere kunnskapar i norsk med éin av desse prøvane:<ul class="defaultList"><li data-li-identifier="1." data-name="1."><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">Bestått norsk med 393 timar frå vidaregåande opplæring.</article></article></li><li data-li-identifier="2." data-name="2."><article class="listArticle" id="kapittel-1-nummer-6-punkt-2"><article class="legalP" id="kapittel-1-nummer-6-punkt-2-ledd-1">Bestått eksamen frå trinn 3 i norsk for utanlandske studentar ved universiteta.</article></article></li><li data-li-identifier="3." data-name="3."><article class="listArticle" id="kapittel-1-nummer-6-punkt-3"><article class="legalP" id="kapittel-1-nummer-6-punkt-3-ledd-1">Bestått studium i høgare utdanning på minst 60 studiepoeng i norsk språk og samfunnskunnskap for utanlandske studentar.</article></article></li><li data-li-identifier="4." data-name="4."><article class="listArticle" id="kapittel-1-nummer-6-punkt-4"><article class="legalP" id="kapittel-1-nummer-6-punkt-4-ledd-1">Skriftleg og munnleg test i norsk, høgare nivå («Bergenstesten»), med minimum 450 poeng eller «bestått» etter ny vurderingsordning f.o.m. hausten 2009.</article></article></li><li data-li-identifier="5." data-name="5."><article class="listArticle" id="kapittel-1-nummer-6-punkt-5"><article class="legalP" id="kapittel-1-nummer-6-punkt-5-ledd-1">Avsluttande prøve i norsk (norskprøven) med ferdigheiter på minimum nivå B2 i alle delferdigheiter, jf. lov 4. juli 2003 nr. 80 om introduksjonsordning og norskopplæring for nyankomne innvandrarar (introduksjonslova) § 19 andre ledd.</article></article></li></ul></article><article class="numberedLegalP" data-numerator="3" id="kapittel-1-nummer-7">(3) Søkjarar som har utdanning frå International Baccalaureate (IB) frå 2021 eller seinare, og som anten har teke norsk A på minst lågare nivå («standard level»), eller norsk B på høgare nivå («higher level»), eller fyller kravet til norsk etter denne føresegna på andre måtar, fyller krava til generell studiekompetanse dersom dei i tillegg<ul class="defaultList"><li data-li-identifier="1." data-name="1."><article class="listArticle" id="kapittel-1-nummer-7-punkt-1"><article class="legalP" id="kapittel-1-nummer-7-punkt-1-ledd-1">har oppnådd diplom frå International Baccalaureate (IB), eller</article></article></li><li data-li-identifier="2." data-name="2."><article class="listArticle" id="kapittel-1-nummer-7-punkt-2"><article class="legalP" id="kapittel-1-nummer-7-punkt-2-ledd-1">har oppnådd IB-Certificate med meir enn 20 poeng og bestått tre fag på lågare nivå («standard level») og tre fag på høgare nivå («higher level»), eller bestått to fag på lågare nivå («standard level») og fire fag på høgare nivå («higher level»). Slike søkjarar kan ikkje ha lågare karakter enn 3. Theory of Knowledge, Creativity, Action and Service og Extended Essay må òg vere bestått.</article></article></li></ul></article><article class="numberedLegalP" data-numerator="4" id="kapittel-1-nummer-8">(4) Søkjarar som har utdanning frå International Baccalaureate (IB) fram til og med 2020, anten har teke norsk A eller norsk B på minst lågare nivå («standard level»), eller fyller kravet til norsk etter denne føresegna på andre måtar, fyller krava til generell studiekompetanse dersom dei i tillegg<ul class="defaultList"><li data-li-identifier="1." data-name="1."><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">har oppnådd diplom frå International Baccalaureate (IB), eller</article></article></li><li data-li-identifier="2." data-name="2."><article class="listArticle" id="kapittel-1-nummer-8-punkt-2"><article class="legalP" id="kapittel-1-nummer-8-punkt-2-ledd-1">har oppnådd IB-Certificate med meir enn 20 poeng og bestått tre fag på lågare nivå («standard level») og tre fag på høgare nivå («higher level»), eller bestått to fag på lågare nivå («standard level») og fire fag på høgare nivå («higher level»). Slike søkjarar kan ikkje ha lågare karakter enn 3. Theory of Knowledge, Creativity, Action and Service og Extended Essay må òg vere bestått.</article></article></li></ul></article><article class="numberedLegalP" data-numerator="5" id="kapittel-1-nummer-9">(5) Universitetet eller høgskulen kan godta annan dokumentasjon av norskkunnskapar.</article><article class="numberedLegalP" data-numerator="6" id="kapittel-1-nummer-10">(6) Krava til norskkunnskapar gjeld ikkje for søkjarar som skal takast opp til framandspråklege utdanningsprogram, utdanningsprogram der samisk er undervisningsspråk, og for studentar som deltek i internasjonale utvekslingsprogram.</article><article class="numberedLegalP" data-numerator="7" id="kapittel-1-nummer-11">(7) GSU-lista er bindande ved opptak til høgare utdanning.</article> <article class="defaultP" margin-top="true">§ 2-3 skal lyde:</article><article class="futureLegalArticle" data-name="§2-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Opptak på grunnlag av fullført høgare utdanning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Søkjarar som er tekne opp til høgare utdanning på grunnlag av reglar om unntak frå kravet om generell studiekompetanse, jf. kapittel 3, og som har bestått ei slik utdanning på minst eitt år (60 studiepoeng eller to studium, kvart på 30 studiepoeng), får generell studiekompetanse såframt dei har dokumenterte norskkunnskapar.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Dersom den høgare utdanninga ikkje har hatt norsk eller anna nordisk språk som undervisningsspråk, må kravet om norsk oppfyllast, jf. § 2-1. Søkjarar med utdanning frå land utanom Norden som er tekne opp på grunnlag av § 2-2 femte ledd, må dokumentere norskkunnskapar etter føresegnene i § 2-2.</article></article> <article class="defaultP" margin-top="true">§ 3-1 første ledd skal lyde:</article><article class="numberedLegalP" data-numerator="1" id="kapittel-1-nummer-12">(1) Søkjarar som er 25 år eller eldre i opptaksåret, og som ikkje har generell studiekompetanse, har krav på å få vurdert om dei er kvalifiserte for eit bestemt studium på grunnlag av realkompetanse. Denne føresegna gjeld ikkje for søkjarar som er kvalifiserte for opptak til dette bestemte studiet etter andre føresegner, jf. § 3-3 til § 3-11.</article> <article class="defaultP" margin-top="true">§ 3-4 skal lyde:</article><article class="legalP" id="kapittel-1-ledd-2">Desse studia er unnatekne frå kravet om generell studiekompetanse:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Integrert masterstudium i teknologiske fag, 3-årig ingeniørutdanning og maritime fag har unntak frå kravet om generell studiekompetanse for søkjarar som har bestått 1-årig forkurs for 3-årig ingeniørutdanning og integrert masterstudium i teknologiske fag etter fagplan av 2014, 1-årig forkurs for ingeniør- og maritim høgskuleutdanning eller 2-årig fagskuleutdanning etter studieordningar før rammeplan fastsett av departementet i 1998–1999</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Arkitektutdanning ved Noregs teknisk-naturvitskaplege universitet har unntak frå kravet om generell studiekompetanse for søkjarar som har bestått nyare godkjend 2-årig fagskuleutdanning i tekniske fag eller 2-årig fagskuleutdanning etter studieordningar før rammeplan fastsett av departementet i 1998–1999.</article></article></li></ul></article> <article class="defaultP" margin-top="true">§ 3-10 skal lyde:</article><article class="futureLegalArticle" data-name="§3-10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Unntak frå kravet om generell studiekompetanse for opptak til matteknologi</span></span><article class="legalP" id="kapittel-1-foreslåttparagraf-2-ledd-1">Matteknologiutdanning har unntak frå kravet om generell studiekompetanse for søkjarar som har bestått 1-årig forkurs for 3-årig ingeniørutdanning og integrert masterstudium i teknologiske fag etter fagplan av 2014, 1-årig forkurs for ingeniør- og maritim høgskuleutdanning eller 1-årig tilpassingskurs.</article></article> <article class="defaultP" margin-top="true">Ny § 3-11 skal lyde:</article><article class="futureLegalArticle" data-name="§3-11" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Unntak frå kravet om generell studiekompetanse for opptak til spesielt tilrettelagd paramedisinutdanning</span></span><article class="legalP" id="kapittel-1-foreslåttparagraf-3-ledd-1">Institusjonar kan ta opp søkjarar med relevant fagbrev som ikkje oppfyller krava til generell studiekompetanse til spesielt tilrettelagd paramedisinutdanning.</article></article> <article class="defaultP" margin-top="true">§ 4-3 fjerde ledd skal lyde:</article><article class="numberedLegalP" data-numerator="4" id="kapittel-1-nummer-13">(4) <i>Universitet og høgskular som tilbyr studium i realfag, natur- og miljøfag</i> kan som ei forsøksordning for opptak til studieåra 2018–2019, 2019–2020, 2020–2021 og 2021–2022 sjølve fastsetje at det for opptak til slike studieprogram skal stillast krav om matematikk (R1 + R2) og i tillegg fysikk (1 + 2) eller kjemi (1 + 2) eller biologi (1 + 2) eller informasjonsteknologi (1+ 2) eller geofag (1 + 2) eller teknologi og forskingslære (1 + 2).</article> <article class="defaultP" margin-top="true">§ 4-4 første ledd skal lyde:</article><article class="numberedLegalP" data-numerator="1" id="kapittel-1-nummer-14">(1) <i>Arkitektutdanning</i> ved Noregs teknisk-naturvitskaplege universitet har krav om matematikk (R1 + R2) og fysikk 1.<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-14-punkt-1"><article class="legalP" id="kapittel-1-nummer-14-punkt-1-ledd-1">Søkjarar med 2-årig teknisk fagskule etter rammeplan fastsett av departementet 1998–1999 og tidlegare studieordningar fyller krava for opptak utan omsyn til dei spesielle krava i matematikk og fysikk som er fastsette her.</article></article></li></ul></article> <article class="defaultP" margin-top="true">Tredje ledd skal lyde:</article><article class="numberedLegalP" data-numerator="3" id="kapittel-1-nummer-15">(3) <i>Integrert masterstudium i teknologiske fag</i>, med unntak av Noregs teknisk-naturvitskaplege universitetet, har krav om matematikk (R1 + R2) og fysikk 1. Sjå òg ledd 7.<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-15-punkt-1"><article class="legalP" id="kapittel-1-nummer-15-punkt-1-ledd-1">Søkjarar med 2-årig teknisk fagskule etter rammeplan fastsett av departementet i 1998–1999 og tidlegare studieordningar fyller krava for opptak utan omsyn til dei spesielle krava i matematikk og fysikk som er fastsette her.</article></article></li><li data-li-identifier="b." data-name="b."><article class="listArticle" id="kapittel-1-nummer-15-punkt-2"><article class="legalP" id="kapittel-1-nummer-15-punkt-2-ledd-1">Søkjarar med bestått 1-årig forkurs for 3-årig ingeniørutdanning og integrert masterstudium i teknologiske fag etter fagplan av 2014 og søkjarar med bestått 1-årig forkurs for ingeniørutdanning og maritim høgskuleutdanning fyller fagkrava for opptak utan omsyn til dei spesielle krava i matematikk og fysikk som er fastsette her.</article></article></li></ul></article> <article class="defaultP" margin-top="true">Fjerde ledd skal lyde:</article><article class="numberedLegalP" data-numerator="4" id="kapittel-1-nummer-16">(4) <i>3-årig ingeniørutdanning</i> har krav om matematikk (R1 + R2) og fysikk 1.<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-16-punkt-1"><article class="legalP" id="kapittel-1-nummer-16-punkt-1-ledd-1">Søkjarar med 2-årig teknisk fagskule etter rammeplan fastsett av departementet i 1998–1999 og tidlegare studieordningar fyller krava for opptak utan omsyn til dei spesielle krava i matematikk og fysikk som er fastsette her.</article></article></li><li data-li-identifier="b." data-name="b."><article class="listArticle" id="kapittel-1-nummer-16-punkt-2"><article class="legalP" id="kapittel-1-nummer-16-punkt-2-ledd-1">Søkjarar som har bestått 1-årig forkurs for 3-årig ingeniørutdanning og integrert masterstudium i teknologiske fag etter fagplan av 2014, og søkjarar med bestått 1-årig forkurs for ingeniørutdanning og maritim høgskuleutdanning, fyller krava for opptak utan omsyn til dei spesielle opptakskrava i matematikk og fysikk som er fastsette her.</article></article></li><li data-li-identifier="c." data-name="c."><article class="listArticle" id="kapittel-1-nummer-16-punkt-3"><article class="legalP" id="kapittel-1-nummer-16-punkt-3-ledd-1">For søkjarar med generell studiekompetanse eller bestått nyare godkjent to-årig teknisk fagskule i tekniske fag som blir tekne opp til treterminordning, gjeld ikkje det spesielle opptakskravet i matematikk og fysikk som er fastsett her.</article></article></li></ul></article> <article class="defaultP" margin-top="true">Sjuande ledd skal lyde:</article><article class="numberedLegalP" data-numerator="7" id="kapittel-1-nummer-17">(7) <i>Integrert masterstudium i teknologiske fag</i> ved Noregs teknisk-naturvitskaplege universitet har krav om matematikk (R1 + R2) og fysikk 1. Søkjarar må dokumentere eit gjennomsnitt på minimum karakteren 4,0 i matematikk R2 (140 timar).<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-17-punkt-1"><article class="legalP" id="kapittel-1-nummer-17-punkt-1-ledd-1">Søkjarar med nyare godkjend 2-årig fagskuleutdanning i tekniske fag må dokumentere tilsvarande kunnskapar i matematikk og fysikk.</article></article></li><li data-li-identifier="b." data-name="b."><article class="listArticle" id="kapittel-1-nummer-17-punkt-2"><article class="legalP" id="kapittel-1-nummer-17-punkt-2-ledd-1">Søkjarar med 2-årig teknisk fagskule etter rammeplan fastsett av departementet i 1998–1999 og tidlegare studieordningar må dokumentere kunnskapar tilsvarande matematikk R2 med eit gjennomsnitt på minimum karakteren 4,0.</article></article></li><li data-li-identifier="c." data-name="c."><article class="listArticle" id="kapittel-1-nummer-17-punkt-3"><article class="legalP" id="kapittel-1-nummer-17-punkt-3-ledd-1">Søkjarar med bestått 1-årig forkurs for 3-årig ingeniørutdanning og integrert masterstudium i teknologiske fag etter fagplan av 2014 og søkjarar med 1-årig forkurs for ingeniørutdanning og maritim høgskuleutdanning fyller fagkrava for opptak utan omsyn til dei spesielle fagkrava i matematikk og fysikk som er fastsette her. Søkjarar må ha karakteren C eller betre i matematikk frå forkurs.</article></article></li></ul></article> <article class="defaultP" margin-top="true">§ 4-5 tredje ledd skal lyde:</article><article class="numberedLegalP" data-numerator="3" id="kapittel-1-nummer-18">(3) <i>Matematisk finans</i> har krav om matematikk R1 eller matematikk (S1 + S2).</article> <article class="defaultP" margin-top="true">Fjerde ledd skal lyde:</article><article class="numberedLegalP" data-numerator="4" id="kapittel-1-nummer-19">(4) <i>Bachelorstudium i samfunnsøkonomi og i politisk økonomi</i> ved Universitetet i Bergen har som ei forsøksordning for opptak til studieåra 2019–2020, 2020–2021 og 2021–2022 krav om at søkjarar må dokumentere søkjaren har minst karakteren 4,0 i fellesfaget matematikk (224 timar). Karakterkravet i matematikk gjeld ikkje for søkjarar som kan dokumentere bestått programfag i matematikk med eit omfang på minst 140 timar eller tilsvarande.</article> <article class="defaultP" margin-top="true">§ 4-7 skal lyde:</article><article class="numberedLegalP" data-numerator="1" id="kapittel-1-nummer-20">(1) <i>Grunnskulelærarutdanning og 5-årig lektorutdanning</i> har krav om at søkjarar må dokumentere minimum 35 skulepoeng og eit gjennomsnitt på minimum karakteren 3,0 i norsk (393 timar) og 4,0 i fellesfaget matematikk (224 timar). Karakterkravet i matematikk gjeld ikkje for søkjarar som kan dokumentere bestått programfag i matematikk med eit omfang på minst 140 timar eller tilsvarande. Søkjarar kan i tillegg måtte gjennomføre ein opptaksprøve i form av eit intervju etter nærmare reglar fastsette av institusjonen.<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-20-punkt-1"><article class="legalP" id="kapittel-1-nummer-20-punkt-1-ledd-1">For søkjarar som har samisk som førstespråk eller andrespråk, gjeld karakterkravet i norsk for gjennomsnittet av karakterane i norsk (309 timar) og samisk (309 timar).</article></article></li><li data-li-identifier="b." data-name="b."><article class="listArticle" id="kapittel-1-nummer-20-punkt-2"><article class="legalP" id="kapittel-1-nummer-20-punkt-2-ledd-1">For søkjarar som har norsk teiknspråk, kvensk eller finsk som andrespråk, gjeld karakterkravet i norsk gjennomsnittet av karakterane i første- og andrespråket.</article></article></li><li data-li-identifier="c." data-name="c."><article class="listArticle" id="kapittel-1-nummer-20-punkt-3"><article class="legalP" id="kapittel-1-nummer-20-punkt-3-ledd-1">For søkjarar til grunnskulelærarutdanning ved Samisk høgskole gjeld i tillegg krava som er fastsette i § 4-10.</article></article></li></ul></article><article class="numberedLegalP" data-numerator="2" id="kapittel-1-nummer-21">(2) <i>Grunnskolelærarutdanning og 5-årig lektorutdanning med realfag, miljø- og naturfag</i> har krav om at søkjarar må dokumentere minimum 35 skulepoeng og eit gjennomsnitt på minimum karakteren 3,0 i norsk (393 timar) og i tillegg kravet som er fastsett for realfag, miljø- og naturfag i § 4-3 andre eller fjerde ledd.</article><article class="numberedLegalP" data-numerator="3" id="kapittel-1-nummer-22">(3) <i>Grunnskolelærarutdanning med musikk</i> har krav om at søkjarar må dokumentere minimum 35 skulepoeng og eit gjennomsnitt på minimum karakteren 3,0 i norsk (393 timar) og 4,0 i fellesfaget matematikk (224 timar). I tillegg må søkjaren dokumentere kunnskapar og ferdigheiter i musikk etter nærmare reglar fastsette av institusjonen.</article><article class="numberedLegalP" data-numerator="4" id="kapittel-1-nummer-23">(4) <i>Grunnskolelærar- og barnehagelærarutdanning med sørsamisk eller lulesamisk</i> har krav om at søkjarar må dokumentere kunnskapar i sørsamisk eller lulesamisk språk etter nærmare reglar fastsette av institusjonen. For grunnskolelærarutdanning gjeld i tillegg at søkjarar må dokumentere minimum 35 skulepoeng og eit gjennomsnitt på minimum karakteren 3,0 i norsk (393 timar) og 4,0 i fellesfaget matematikk (224 timar).</article><article class="numberedLegalP" data-numerator="5" id="kapittel-1-nummer-24">(5) <i>Faglærarutdanning i praktiske og estetiske fag</i> har krav om at søkjarar må dokumentere minimum 35 skulepoeng og eit gjennomsnitt på minimum karakteren 3,0 i norsk (393 timar) og 3,0 i matematikk (224 timar). Søkjarar til faglærarutdanning i musikk, dans og drama må i tillegg dokumentere kunnskapar og ferdigheiter i musikk, dans eller drama etter nærmare reglar fastsette av institusjonen.</article><article class="numberedLegalP" data-numerator="6" id="kapittel-1-nummer-25">(6) <i>Grunnutdanning i musikk, dans og drama som er pedagogisk retta</i> har krav om at søkjarar må dokumentere kunnskapar og ferdigheiter i musikk, dans eller drama etter nærmare reglar fastsette av institusjonen.</article><article class="numberedLegalP" data-numerator="7" id="kapittel-1-nummer-26">(7) <i>Yrkesfaglærarutdanning</i> har krav om fag-/sveinebrev eller anna fullført og bestått 3-årig yrkesutdanning i skole frå vidaregåande opplæring og 2 års relevant praksis etter avslutta utdanning. I dei tilfella der ein må ha autorisasjon for å praktisere i yrket, må ein òg ha autorisasjon for å komme inn på yrkesfaglærarutdanninga.</article><article class="numberedLegalP" data-numerator="8" id="kapittel-1-nummer-27">(8) <i>3-årig lærarutdanning for tospråklege lærarar</i> har krav om at søkjarar må dokumentere eit gjennomsnitt på minimum karakteren 3,0 i norsk (393 timar) og tospråkleg kompetanse etter nærmare reglar fastsette av institusjonen.</article> <article class="defaultP" margin-top="true">§ 4-8 første ledd skal lyde:</article><article class="numberedLegalP" data-numerator="1" id="kapittel-1-nummer-28">(1) <i>Engelskspråklege bachelorprogram</i> ved Noregs miljø- og biovitskaplege universitet har krav om at søkjarar må dokumentere minimum karakteren 4,0 i fellesfaget engelsk (140 timar). Karakterkravet i engelsk gjeld ikkje for søkjarar som kan dokumentere bestått programfag i engelsk med eit omfang på minst 140 timar eller tilsvarande.</article> <article class="defaultP" margin-top="true">Nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-29">(4) Frå og med opptak til studieåret 2022–2023:<ul class="defaultList"><li><article class="listArticle" id="kapittel-1-nummer-29-punkt-1"><article class="legalP" id="kapittel-1-nummer-29-punkt-1-ledd-1"><i>Dei engelskspråklege bachelorprogramma Bachelors programme in Arctic Adventure Tourism</i> og <i>Bachelors programme in Northern Studies</i> ved UiT – Noregs arktiske universitet har krav om at søkjarar må dokumentere minimum karakteren 4,0 i fellesfaget engelsk (140 timar). Karakterkravet i engelsk gjeld ikkje for søkjarar som kan dokumentere bestått programfag i engelsk med eit omfang på minst 140 timar eller tilsvarande.</article></article></li></ul></article> <article class="defaultP" margin-top="true">§ 4-9 ny bokstav n skal lyde:<ul class="defaultList"><li data-li-identifier="n." data-name="n."><article class="listArticle" id="kapittel-1-nummer-29-punkt-2"><article class="legalP" id="kapittel-1-nummer-29-punkt-2-ledd-1"><i>Film- og fjernsynsutdanning</i> ved Høgskolen i Innlandet.</article></article></li></ul></article> <article class="defaultP" margin-top="true">§ 4-10 første ledd skal lyde:</article><article class="numberedLegalP" data-numerator="1" id="kapittel-1-nummer-30">(1) <i>Spesialtilpassa høgskuleutdanning for døve</i> ved Noregs teknisk-naturvitskaplege universitet har krav om at søkjarar må dokumentere ferdigheiter i norsk teiknspråk etter nærmare reglar fastsette av institusjonen.</article> <article class="defaultP" margin-top="true">Fjerde ledd skal lyde:</article><article class="numberedLegalP" data-numerator="4" id="kapittel-1-nummer-31">(4) <i>Paramedicutdanning</i> har krav om fagbrev som ambulansepersonell eller relevant høgare utdanning.</article> <article class="defaultP" margin-top="true">Sjette ledd skal lyde:</article><article class="numberedLegalP" data-numerator="6" id="kapittel-1-nummer-32">(6) <i>3-årig bachelorstudium i journalistikk</i> ved OsloMet – storbyuniversitetet har krav om at søkjarar må dokumentere minimum karakteren 4,0 i norsk (393 timar).</article> <article class="defaultP" margin-top="true">Ellefte ledd skal lyde:</article><article class="numberedLegalP" data-numerator="11" id="kapittel-1-nummer-33">(11) Søkjarar til desse studia og institusjonane må bestå opptaksprøve etter nærmare reglar fastsette ved institusjonen:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-33-punkt-1"><article class="legalP" id="kapittel-1-nummer-33-punkt-1-ledd-1">Følgjande studium ved OsloMet – storbyuniversitetet <ul class="defaultList"><li data-li-identifier="-" data-name="-"><article class="listArticle" id="kapittel-1-nummer-33-punkt-1-ledd-1-punkt-1"><article class="legalP" id="kapittel-1-nummer-33-punkt-1-ledd-1-punkt-1-ledd-1">Fotojournalistutdanning</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-1-ledd-1-punkt-2"><article class="legalP" id="kapittel-1-nummer-33-punkt-1-ledd-1-punkt-2-ledd-1">Produktdesignutdanning</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-1-ledd-1-punkt-3"><article class="legalP" id="kapittel-1-nummer-33-punkt-1-ledd-1-punkt-3-ledd-1">Bachelor i tolking i offentleg sektor</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-nummer-33-punkt-2"><article class="legalP" id="kapittel-1-nummer-33-punkt-2-ledd-1">Animasjon ved Høgskulen i Volda</article></article></li><li data-li-identifier="c." data-name="c."><article class="listArticle" id="kapittel-1-nummer-33-punkt-3"><article class="legalP" id="kapittel-1-nummer-33-punkt-3-ledd-1">Industridesign ved Arkitektur- og designhøgskolen i Oslo</article></article></li><li data-li-identifier="d." data-name="d."><article class="listArticle" id="kapittel-1-nummer-33-punkt-4"><article class="legalP" id="kapittel-1-nummer-33-punkt-4-ledd-1">Studium ved Steinerhøyskolen</article></article></li><li data-li-identifier="e." data-name="e."><article class="listArticle" id="kapittel-1-nummer-33-punkt-5"><article class="legalP" id="kapittel-1-nummer-33-punkt-5-ledd-1">Følgjande studium ved Høyskolen Kristiania <ul class="defaultList"><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-1"><article class="legalP" id="kapittel-1-nummer-33-punkt-5-ledd-1-punkt-1-ledd-1">Bachelor i Art Direction</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-2"><article class="legalP" id="kapittel-1-nummer-33-punkt-5-ledd-1-punkt-2-ledd-1">Bachelor i interiørarkitektur</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-3"><article class="legalP" id="kapittel-1-nummer-33-punkt-5-ledd-1-punkt-3-ledd-1">Bachelor i Experience &amp; Event</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-4"><article class="legalP" id="kapittel-1-nummer-33-punkt-5-ledd-1-punkt-4-ledd-1">Bachelor i Grafisk design</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-5"><article class="legalP" id="kapittel-1-nummer-33-punkt-5-ledd-1-punkt-5-ledd-1">Bachelor i Retail Design</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-6"><article class="legalP" id="kapittel-1-nummer-33-punkt-5-ledd-1-punkt-6-ledd-1">Bachelor i tekst og skribent</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-7"><article class="legalP" id="kapittel-1-nummer-33-punkt-5-ledd-1-punkt-7-ledd-1">Bachelor i film og TV</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-8"><article class="legalP" id="kapittel-1-nummer-33-punkt-5-ledd-1-punkt-8-ledd-1">Bachelor i lys for scene</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-9"><article class="legalP" id="kapittel-1-nummer-33-punkt-5-ledd-1-punkt-9-ledd-1">Bachelor i manus</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-10"><article class="legalP" id="kapittel-1-nummer-33-punkt-5-ledd-1-punkt-10-ledd-1">Bachelor i maske- og hårdesign</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-11"><article class="legalP" id="kapittel-1-nummer-33-punkt-5-ledd-1-punkt-11-ledd-1">Bachelor i lyddesign</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-12"><article class="legalP" id="kapittel-1-nummer-33-punkt-5-ledd-1-punkt-12-ledd-1">Bachelor i spilldesign</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-13"><article class="legalP" id="kapittel-1-nummer-33-punkt-5-ledd-1-punkt-13-ledd-1">Bachelor i visual effects</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-14"><article class="legalP" id="kapittel-1-nummer-33-punkt-5-ledd-1-punkt-14-ledd-1">Bachelor i låtskriving og produksjon</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-15"><article class="legalP" id="kapittel-1-nummer-33-punkt-5-ledd-1-punkt-15-ledd-1">Bachelor i interiørarkitektur</article></article></li><li data-li-identifier="-" data-name="-"><article class="listArticle" id="kapittel-1-nummer-33-punkt-5-ledd-1-punkt-16"><article class="legalP" id="kapittel-1-nummer-33-punkt-5-ledd-1-punkt-16-ledd-1">Årsstudium i musikkproduksjon.</article></article></li></ul></article></article></li></ul></article> <article class="defaultP" margin-top="true">§ 5-1 første ledd skal lyde:</article><article class="numberedLegalP" data-numerator="1" id="kapittel-1-nummer-34">(1) Søkjarar som på grunn av spesielle omstende ikkje kan gå opp til eksamen i vidaregåande opplæring, og som derfor ikkje kan få dokumentasjon på bestått opplæring som normalt er krav for opptak til institusjonar som er omfatta av denne forskrifta, kan få opptak til høgare utdanning på visse vilkår. Søkjaren får opptak til høgare utdanning på vilkår av at han/ho består eksamen i eitt eller fleire fag i vidaregåande opplæring i løpet av første semester etter opptak. Det er ein føresetnad at søkjaren har karakteren 2 eller betre, eller oppfyller andre opptakskrav med standpunktkarakteren i det faget han/ho ikkje har avlagt eksamen i, og at søkjaren ikkje allereie har avsluttande vurdering i faget. Dersom det er fastsett karakterkrav for opptak til studiet er det ein føresetnad at søkjaren oppfyller karakterkravet når eksamen er avlagt.</article> <article class="defaultP" margin-top="true">Overskrifta til kapittel 6 skal lyde:</article><span class="futuretitle" id="kapittel-1-foreslåttittel-1">Kapittel 6. Politiattest ved opptak til høgare utdanning</span> <article class="defaultP" margin-top="true">§ 6-6 andre ledd skal lyde:</article><article class="numberedLegalP" data-numerator="2" id="kapittel-1-nummer-35">(2) Det kan gjerast unntak frå føresegna i første ledd dersom årsaka til at søkjaren eller studenten ikkje legg fram politiattest i samsvar med reglane i denne forskrifta, ligg i omstende som vedkommande ikkje rår over. Studiestaden må varsle praksisstaden om studentar som får delta i praksis etter andre ledd, utan å ha lagt fram politiattest, slik at praksisstaden kan ta naudsynte forhandsreglar.</article> <article class="defaultP" margin-top="true">§ 7-2 andre ledd skal lyde:</article><article class="numberedLegalP" data-numerator="2" id="kapittel-1-nummer-36">(2) Søkjarar i kvoten for førstegongsvitnemål skal rangerast på grunnlag av føresegnene i § 7-5, § 7-8, § 7-9 eller etter § 7-12, § 7-13, § 7-14.</article> <article class="defaultP" margin-top="true">§ 7-11 skal lyde:</article><article class="futureLegalArticle" data-name="§7-11" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-11</span>. <span class="legalArticleTitle">Tilleggspoeng for høgare utdanning, fagskuleutdanning, eitt år på folkehøgskule, sivilteneste eller militær førstegongsteneste</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Det blir gitt 2 tilleggspoeng for anten eit fullført studium eller samla 60 studiepoeng ved universitet eller høgskule eller 60 fagskulepoeng/studiepoeng frå fagskule, eitt år på ein folkehøgskule med godkjend skuledokumentasjon eller fullført militær førstegongsteneste eller sivilteneste.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Eit fullført halvårig studium i høgare utdanning eller fagskule eller 30 studiepoeng/fagskulepoeng/studiepoeng frå fagskule gir 1 tilleggspoeng.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Søkjarar som har generell studiekompetanse med grunnlag i høgare utdanning eller fagskule kan ikkje få tilleggspoeng for denne.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Det kan maksimalt givast 2 tilleggspoeng etter denne føresegna.</article></article> <article class="defaultP" margin-top="true">§ 8-1 skal lyde:</article><article class="numberedLegalP" data-numerator="1" id="kapittel-1-nummer-37">(1) Reglane for nasjonal klagenemnd gjeld klagar over enkeltvedtak i den nasjonale opptaksmodellen for grunnutdanningar ved universitet og høgskular som Samordna opptak (Unit) organiserer.</article><article class="numberedLegalP" data-numerator="2" id="kapittel-1-nummer-38">(2) Reglane for nasjonal klagenemnd gjeld ikkje vedtak om opptak på grunnlag av realkompetanse og vedtak om opptak etter at det er gitt dispensasjon frå enkelte av krava om generell studiekompetanse, jf. § 3-6 i universitets- og høgskulelova. Reglane gjeld heller ikkje for klagar på vurdering av spesielle opptakskrav som omfattar ferdigheiter eller opptaksprøvar etter nærmare reglar fastsette av institusjonen. Klagar på slike vedtak skal behandlast i samsvar med den klageordninga som er etablert ved kvar lærestad.</article> <article class="defaultP" margin-top="true">§ 9-1 åttande ledd skal lyde:</article><article class="numberedLegalP" data-numerator="8" id="kapittel-1-nummer-39">(8) Søkjarar som er tekne opp før 1. juli 1997, og som har fullført og bestått eit studium i høgare utdanning normert til minst 60 studiepoeng eller to studium normerte til minst 30 studiepoeng, har generell studiekompetanse.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-12-16-2916/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrifta skal tre i kraft frå 1. januar 2021.</article></section></main></body></html>