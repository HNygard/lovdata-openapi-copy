<!DOCTYPE html><html lang="no"><head><title>Forskrift om midlertidige unntak for hånd- og overflatedesinfeksjonsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-07-727</dd><dt class="dokid">DokumentID</dt><dd class="dokid">LTI/forskrift/2020-04-07-727</dd><dt class="ministry">Departement</dt><dd class="ministry"><ul><li>Klima- og miljødepartementet, Arbeids- og sosialdepartementet, Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2020-04-07 – 2020-10-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1976-06-11-79/§8a</li><li>forskrift/1977-08-05-2</li><li>lov/2005-06-17-62/§4-5</li><li>lov/2005-06-17-62/§5-4</li><li>lov/2002-06-14-20/§26</li><li>lov/2002-06-14-20/§27</li><li>lov/2002-06-14-20/§43</li></ul></dd><dt class="dateOfPublication">Kunngjort</dt><dd class="dateOfPublication">2020-04-08 11:05</dd><dt class="journalNumber">Journalnummer</dt><dd class="journalNumber">2020-0527</dd><dt class="titleShort">Korttittel</dt><dd class="titleShort">Forskrift om midlertidige unntak for hånd- og overflatedesinfeksjonsmidler</dd><dt class="title">Tittel</dt><dd class="title">Forskrift om midlertidige unntak for hånd- og overflatedesinfeksjonsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet, Arbeids- og sosialdepartementet og Justis- og beredskapsdepartementet 7. april 2020 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4 og § 8a, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 4-5 syvende ledd og § 5-4 tredje ledd og lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 26, § 27 og § 43.</dd><dt class="refid">RefID</dt><dd class="refid">forskrift/2020-04-07-727</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidige unntak for hånd- og overflatedesinfeksjonsmidler<ul class="tocSubUl"><li>§ 1. Unntak fra krav til godkjenning</li><li>§ 2. Unntak fra krav i biocidforordningen artikkel 95 til leverandør av aktivt stoff</li><li>§ 3. Unntak fra krav til merking på norsk</li><li>§ 4. Unntak fra krav til melding til produktregisteret</li><li>§ 5. Melding til Miljødirektoratet</li><li>§ 6. Ikrafttredelse</li><li>Vedlegg I. Hånddesinfeksjonsmiddel etter Verdens helseorganisasjons (WHOs) oppskrift nr. 2</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-07-727" id="dokument"><h1>Forskrift om midlertidige unntak for hånd- og overflatedesinfeksjonsmidler</h1><article class="legalArticle" data-lovdata-URL="LTI/forskrift/2020-04-07-727/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Unntak fra krav til godkjenning</span></h2><article class="legalP" id="paragraf-1-ledd-1">Kravet til godkjenning i biocidforordningen artikkel 17, jf. forskrift 18. april 2017 nr. 480 om biocider (Biocidforskriften), for å gjøre biocidprodukter tilgjengelig på markedet og bruk gjelder ikke for hånddesinfeksjonsmidler i produkttype 1 som lages i samsvar med oppskrift i vedlegg I.</article><article class="legalP" id="paragraf-1-ledd-2">Denne bestemmelsen gjelder for produsenter og importører av hånddesinfeksjonsmidler.</article></article><article class="legalArticle" data-lovdata-URL="LTI/forskrift/2020-04-07-727/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra krav i biocidforordningen artikkel 95 til leverandør av aktivt stoff</span></h2><article class="legalP" id="paragraf-2-ledd-1">Kravet til at leverandør av aktivt stoff må være oppført på listen i henhold til biocidforordningen artikkel 95, jf. biocidforskriften § 1, for å gjøre biocidprodukter tilgjengelig på markedet gjelder ikke for etanol (CAS-nr. 64-17-5), propan-1-ol (CAS-nr. 71-23-8) og propan-2-ol (CAS-nr. 67-63-0) som aktive stoffer i hånd- og overflatedesinfeksjonsmidler i produkttype 1, 2 og 4.</article></article><article class="legalArticle" data-lovdata-URL="LTI/forskrift/2020-04-07-727/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra krav til merking på norsk</span></h2><article class="legalP" id="paragraf-3-ledd-1">Kravet til norsk merking i biocidforskriften § 2-1 og CLP artikkel 17 nr. 2, jf. forskrift 16. juni 2012 nr. 622 om klassifisering, merking og emballering av stoffer og stoffblandinger (CLP-forskriften) § 1, gjelder ikke for hånd- og overflatedesinfeksjonsmidler i produkttype 1, 2 og 4 som kun inneholder etanol (CAS-nr. 64-17-5), propan-1-ol (CAS-nr. 71-23-8) og/eller propan-2-ol (CAS-nr. 67-63-0) som aktivt stoff. Slike biocidprodukter kan merkes på svensk, dansk eller engelsk.</article><article class="legalP" id="paragraf-3-ledd-2">Miljødirektoratet kan gi unntak fra kravet til norsk merking for andre hånd- og overflatedesinfeksjonsmidler etter søknad.</article></article><article class="legalArticle" data-lovdata-URL="LTI/forskrift/2020-04-07-727/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra krav til melding til produktregisteret</span></h2><article class="legalP" id="paragraf-4-ledd-1">Kravet i biocidforskriften § 2-2 til melding til produktregisteret gjelder ikke for hånd- og overflatedesinfeksjonsmidler i produkttype 1, 2 og 4 som kun inneholder etanol (CAS-nr. 64-17-5), propan-1-ol (CAS-nr. 71-23-8) og/eller propan-2-ol (CAS-nr. 67-63-0) som aktivt stoff.</article></article><article class="legalArticle" data-lovdata-URL="LTI/forskrift/2020-04-07-727/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Melding til Miljødirektoratet</span></h2><article class="legalP" id="paragraf-5-ledd-1">Produsent eller importør av hånd- og overflatedesinfeksjonsmidler som tar i bruk ett eller flere unntak i § 1 til § 4, skal sende inn melding til Miljødirektoratet når produktene bringes i omsetning på det norske markedet. Meldingen skal som minimum inneholde opplysninger om navn på produkt, produsent og eventuell importør, opplysninger om produktets sammensetning, mengde, bruksområde og brukerkategori. For hånd- og overflatedesinfeksjonsmidler omfattet av unntaket i § 3 skal meldingen i tillegg opplyse om hvilket språk produktet er merket med.</article></article><article class="legalArticle" data-lovdata-URL="LTI/forskrift/2020-04-07-727/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks og gjelder frem til den oppheves eller senest 180 dager frem i tid.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2020-04-07-727/KAPITTEL_1"><h2>Vedlegg I. Hånddesinfeksjonsmiddel etter Verdens helseorganisasjons (WHOs) oppskrift nr. 2</h2><article class="legalP" id="kapittel-1-ledd-1">Hånddesinfeksjonsmiddel etter oppskrift nr. 2 skal inneholde propan-2-ol (isopropanol) (CAS-nr. 67-63-0) som aktivt stoff, i tillegg til hydrogenperoksid, glyserol og vann, som spesifisert av Verdens helseorganisasjon (2009). Ferdig desinfeksjonsmiddel skal inneholde disse innholdsstoffene i følgende konsentrasjoner, som angitt av Verdens helseorganisasjon: <table><thead><tr><th data-text-align="left" data-vertical-align="top"><i>Innholdsstoff</i></th><th data-text-align="center" data-vertical-align="top"><i>Konsentrasjon i ferdig desinfeksjonsmiddel</i><br /><i>(i volumprosent)</i></th></tr></thead><tbody><tr><td data-text-align="left" data-vertical-align="top">Propan-2-ol (99,8&#xa0;%)</td><td data-text-align="center" data-vertical-align="top">75&#xa0;%</td></tr><tr><td data-text-align="left" data-vertical-align="top">Hydrogenperoksid (3&#xa0;%)</td><td data-text-align="center" data-vertical-align="top">0,125&#xa0;%</td></tr><tr><td data-text-align="left" data-vertical-align="top">Glyserol (98&#xa0;%)</td><td data-text-align="center" data-vertical-align="top">1,45&#xa0;%</td></tr></tbody></table></article><article class="legalP" id="kapittel-1-ledd-2">Ved blanding i kolbe à 1000 mL, brukes følgende mengder: 751,5 mL propan-2-ol; 41,7 mL hydrogenperoksid; 14,5 mL glyserol. Fyll opp til 1000 mL med destillert vann.</article><article class="legalP" id="kapittel-1-ledd-3">Referanse: Verdens helseorganisasjon, 2009: WHO Guidelines on Hand Hygiene in Health Care, ISBN 978 92 4 159790 6.</article></section></main></body></html>