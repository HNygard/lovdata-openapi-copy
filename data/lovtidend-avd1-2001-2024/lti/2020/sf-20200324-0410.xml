<!DOCTYPE html><html lang="no"><head><title>Forskrift om midlertidig endring i forskrift om utlendingers adgang til riket og deres opphold her (fornyet oppholdstillatelse til sesongarbeidere under covid-19-pandemien)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-24-410</dd><dt class="dokid">DokumentID</dt><dd class="dokid">LTI/forskrift/2020-03-24-410</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2020-03-24 – 2020-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§23</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2020-03-24 16:30</dd><dt class="journalNumber">Journalnummer</dt><dd class="journalNumber">2020-0360</dd><dt class="titleShort">Korttittel</dt><dd class="titleShort">Midl. endring i utlendingsforskriften (fornyet oppholdstillatelse til sesongarbeidere under covid-19-pandemien)</dd><dt class="title">Tittel</dt><dd class="title">Forskrift om midlertidig endring i forskrift om utlendingers adgang til riket og deres opphold her (fornyet oppholdstillatelse til sesongarbeidere under covid-19-pandemien)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 24. mars 2020 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 23, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2020-03-24-410</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig endring i forskrift om utlendingers adgang til riket og deres opphold her (fornyet oppholdstillatelse til sesongarbeidere under covid-19-pandemien)<ul class="tocSubUl"><li>I<ul class="tocSubUl"><li>§ 6-3a. Midlertidig bestemmelse om oppholdstillatelse til sesongarbeidere under covid-19-pandemien</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-24-410" id="dokument"><h1>Forskrift om midlertidig endring i forskrift om utlendingers adgang til riket og deres opphold her (fornyet oppholdstillatelse til sesongarbeidere under covid-19-pandemien)</h1><section class="section" data-name="kapI" id="kapittel-1" data-lovdata-URL="LTI/forskrift/2020-03-24-410/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endring:</article> <article class="defaultP" margin-top="true">Ny § 6-3a skal lyde:</article><article class="futureLegalArticle" data-name="§6-3a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-3a</span>. <span class="legalArticleTitle">Midlertidig bestemmelse om oppholdstillatelse til sesongarbeidere under covid-19-pandemien</span></span><article class="legalP" id="kapittel-1-foreslåttparagraf-1-ledd-1">Arbeidstakere som har eller nylig har hatt oppholdstillatelse etter § 6-3 og som oppholder seg i Norge under covid-19-pandemien, kan gis fornyet oppholdstillatelse selv om samlet oppholdstid vil overskride seks måneder. Fornyet oppholdstillatelse kan gis for nytt sesongbasert arbeid innen landbruk, gartneri, skogbruk, fiske og fiskeindustri hos samme eller ny arbeidsgiver. Søknader etter denne paragrafen avgjøres av Utlendingsdirektoratet.</article><article class="legalP" id="kapittel-1-foreslåttparagraf-1-ledd-2">Det gjøres unntak fra kravet i § 10-2 femte ledd om personlig fremmøte hos politiet ved fremsettelse av søknader etter første ledd. Utlendingsdirektoratet kan gi nærmere retningslinjer om fremsettelse av søknad, herunder innlevering av nødvendig dokumentasjon.</article><article class="legalP" id="kapittel-1-foreslåttparagraf-1-ledd-3">Arbeidstakere som nevnt i første ledd kan arbeide i henhold til nytt arbeidstilbud så snart søknad om fornyelse er registrert på nett og behandlingsgebyret er blitt betalt. Det forutsettes at de øvrige vilkårene for tillatelsen er oppfylt og at søkeren så raskt som mulig sender de nødvendige vedleggene til søknaden.</article><article class="legalP" id="kapittel-1-foreslåttparagraf-1-ledd-4">Fornyet tillatelse etter første ledd kan ikke gis utover 31. desember 2020 og skal ikke overskride arbeidstilbudets lengde. Oppholdstillatelse etter første ledd danner ikke grunnlag for permanent oppholdstillatelse eller familieinnvandring. Arbeidstakere som har hatt tillatelse etter første ledd kan få ny oppholdstillatelse i henhold til § 6-3 etter seks måneders opphold utenfor Norge.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-03-24-410/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks gjelder til og med 31. desember 2020, med mindre departementet treffer vedtak om opphevelse tidligere.</article></section></main></body></html>