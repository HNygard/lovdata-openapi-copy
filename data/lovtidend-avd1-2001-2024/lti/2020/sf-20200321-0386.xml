<!DOCTYPE html><html lang="no"><head><title>Midlertidig forskrift om tillegg til forskrift 12. desember 2016 nr. 1595 om opptak, studier, eksamen og grader ved VID vitenskapelige høgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-21-386</dd><dt class="dokid">DokumentID</dt><dd class="dokid">LTI/forskrift/2020-03-21-386</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>VID vitenskapelige høgskole</li></ul></dd><dt class="dateInForce">I kraft fra</dt><dd class="dateInForce">2020-03-21 – 2020-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-12-1595</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2020-03-23 16:30</dd><dt class="journalNumber">Journalnummer</dt><dd class="journalNumber">2020-0344</dd><dt class="titleShort">Korttittel</dt><dd class="titleShort">Midl. forskrift om tillegg til forskrift om opptak, studier, eksamen og grader ved VID vitenskapelige høgskole</dd><dt class="title">Tittel</dt><dd class="title">Midlertidig forskrift om tillegg til forskrift 12. desember 2016 nr. 1595 om opptak, studier, eksamen og grader ved VID vitenskapelige høgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved VID vitenskapelige høgskole 21. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 sjuende ledd.</dd><dt class="refid">RefID</dt><dd class="refid">forskrift/2020-03-21-386</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 12. desember 2016 nr. 1595 om opptak, studier, eksamen og grader ved VID vitenskapelige høgskole<ul class="tocSubUl"><li>§ 1. Formål</li><li>§ 2. Egenmelding</li><li>§ 3. Endring av obligatoriske aktiviteter</li><li>§ 4. Endring av progresjonskrav</li><li>§ 5. Endring av eksamensform og gjennomføringstidspunkt</li><li>§ 6. Dispensasjon for obligatoriske aktiviteter som vilkår for å avlegge eksamen</li><li>§ 7. Endring av sensorordninger</li><li>§ 8. Sensurfrist</li><li>§ 9. Fullmakt til rektor</li><li>§ 10. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-21-386" id="dokument"><h1>Midlertidig forskrift om tillegg til forskrift 12. desember 2016 nr. 1595 om opptak, studier, eksamen og grader ved VID vitenskapelige høgskole</h1><article class="legalArticle" data-lovdata-URL="LTI/forskrift/2020-03-21-386/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å sikre at studenter kan fullføre emner og utdanning uten større forsinkelser enn nødvendig grunnet forhold knyttet til koronaviruset (covid-19).</article><article class="legalP" id="paragraf-1-ledd-2">Alle endringer gjort med hjemmel i denne forskriften skal ivareta de faglige kravene ved utdanningene.</article></article><article class="legalArticle" data-lovdata-URL="LTI/forskrift/2020-03-21-386/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Egenmelding</span></h2><article class="legalP" id="paragraf-2-ledd-1">Rektor kan tillate egenmelding ved fravær fra obligatorisk tilstedeværelse, arbeidskrav og eksamen. Fravær ved egenmelding vil regnes som gyldig fravær og gi de samme rettigheter som ved fravær dokumentert ved legeattest eller tilsvarende annen dokumentasjon.</article></article><article class="legalArticle" data-lovdata-URL="LTI/forskrift/2020-03-21-386/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Endring av obligatoriske aktiviteter</span></h2><article class="legalP" id="paragraf-3-ledd-1">Rektor kan endre obligatoriske aktiviteter i utdanningene, herunder arbeidskrav og nærværsplikt, samt fristen for gjennomføring av disse.</article></article><article class="legalArticle" data-lovdata-URL="LTI/forskrift/2020-03-21-386/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Endring av progresjonskrav</span></h2><article class="legalP" id="paragraf-4-ledd-1">Rektor kan endre progresjonskrav i utdanningene for å hindre at studenter blir forsinket i gjennomføringen.</article></article><article class="legalArticle" data-lovdata-URL="LTI/forskrift/2020-03-21-386/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Endring av eksamensform og gjennomføringstidspunkt</span></h2><article class="legalP" id="paragraf-5-ledd-1">Rektor kan endre eksamensform for et emne, samt tidspunktet for gjennomføring av eksamen.</article></article><article class="legalArticle" data-lovdata-URL="LTI/forskrift/2020-03-21-386/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon for obligatoriske aktiviteter som vilkår for å avlegge eksamen</span></h2><article class="legalP" id="paragraf-6-ledd-1">Dersom en student eller fakultetet er forhindret fra å gjennomføre eller vurdere obligatoriske aktiviteter på grunn av forhold knyttet til covid-19, kan det gis dispensasjon slik at studenten likevel kan avlegge eksamen. Fakultetet gir studenten en frist for å gjennomføre den obligatoriske aktiviteten. Eksamensresultat er ikke gyldig før de obligatoriske aktivitetene er gjennomført og godkjent.</article></article><article class="legalArticle" data-lovdata-URL="LTI/forskrift/2020-03-21-386/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Endring av sensorordninger</span></h2><article class="legalP" id="paragraf-7-ledd-1">Fakultetet kan endre sensorordning på et emne grunnet forhold knyttet til covid-19, med mindre det strider med bestemmelser i universitets- og høyskoleloven.</article></article><article class="legalArticle" data-lovdata-URL="LTI/forskrift/2020-03-21-386/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sensurfrist</span></h2><article class="legalP" id="paragraf-8-ledd-1">Rektor kan utvide sensurfristen på grunn av forhold knyttet til covid-19. Denne bestemmelsen gjelder alle eksamener. Sensurfristen skal som hovedregel ikke overskride mer enn to uker ut over opprinnelig sensurfrist.</article></article><article class="legalArticle" data-lovdata-URL="LTI/forskrift/2020-03-21-386/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fullmakt til rektor</span></h2><article class="legalP" id="paragraf-9-ledd-1">Rektor gis fullmakt til å vedta ytterligere endringer i tråd med § 1 i denne forskriften. Styret orienteres om endringene.</article></article><article class="legalArticle" data-lovdata-URL="LTI/forskrift/2020-03-21-386/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Varighet</span></h2><article class="legalP" id="paragraf-10-ledd-1">Denne forskriften gjelder fra vedtaksdato til 1. september 2020.</article></article></main></body></html>