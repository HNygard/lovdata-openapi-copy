<!DOCTYPE html><html lang="no"><head><title>Forskrift om endring i forskrift for graden philosophiae doctor (ph.d.) ved Norges miljø- og biovitenskapelige universitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-09-17-1975</dd><dt class="dokid">DokumentID</dt><dd class="dokid">LTI/forskrift/2020-09-17-1975</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges miljø- og biovitenskapelige universitet</li></ul></dd><dt class="dateInForce">I kraft fra</dt><dd class="dateInForce">2020-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-01-30-1471</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-9</li><li>lov/2005-04-01-15/§4-13</li></ul></dd><dt class="dateOfPublication">Kunngjort</dt><dd class="dateOfPublication">2020-10-07 15:45</dd><dt class="journalNumber">Journalnummer</dt><dd class="journalNumber">2020-1373</dd><dt class="titleShort">Korttittel</dt><dd class="titleShort">Endr. i forskrift for graden ph.d. ved NMBU</dd><dt class="title">Tittel</dt><dd class="title">Forskrift om endring i forskrift for graden philosophiae doctor (ph.d.) ved Norges miljø- og biovitenskapelige universitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges miljø- og biovitenskapelige universitet 17. september 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-9 og § 4-13.</dd><dt class="refid">RefID</dt><dd class="refid">forskrift/2020-09-17-1975</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for graden philosophiae doctor (ph.d.) ved Norges miljø- og biovitenskapelige universitet<ul class="tocSubUl"><li>I<ul class="tocSubUl"><li>§ 8-3. Godkjenning av opplæringsdelen</li><li>§ 8-4. Rettigheter ved permisjon fra ph.d.-utdanningen</li><li>§ 10. Avhandlingen</li><li>§ 10-1. Krav til den vitenskapelige avhandlingen</li><li>§ 12-1. Innlevering og søknad om bedømmelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-09-17-1975" id="dokument"><h1>Forskrift om endring i forskrift for graden philosophiae doctor (ph.d.) ved Norges miljø- og biovitenskapelige universitet</h1><section class="section" data-name="kapI" id="kapittel-1" data-lovdata-URL="LTI/forskrift/2020-09-17-1975/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. januar 2020 nr. 1471 for graden philosophiae doctor (ph.d.) ved Norges miljø- og biovitenskapelige universitet gjøres følgende endringer:</article> <article class="defaultP" margin-top="true">§ 5-2 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) For opptak til ph.d.-program skal søkeren ha faglig relevant utdanning tilsvarende en femårig norsk høyere utdanning, med et læringsutbytte tilsvarende beskrivelsene i det nasjonale kvalifikasjonsrammeverkets andre syklus. Det kreves mastergrad på minimum 120 studiepoeng (ECTS) som er bygd på en bachelorgrad på minimum 180 studiepoeng (ECTS), eller cand.med.vet.-grad, eller integrert mastergrad på minimum 300 studiepoeng (ECTS).</article> <article class="defaultP" margin-top="true">§ 6-4 skal lyde:</article><article class="legalP" id="kapittel-1-ledd-2">En ph.d.-kandidat som er ansatt som stipendiat ved NMBU kan sies opp fra sin stilling når det har saklig grunn i virksomhetens eller den statsansattes forhold, jf. statsansatteloven § 19 og § 20, eller avskjediges i henhold til § 26.</article> <article class="defaultP" margin-top="true">§ 7-2 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Ph.d.-kandidaten skal ha minst to veiledere, hvorav én skal oppnevnes som hovedveileder. Veilederne oppnevnes av fakultetet. Alle veiledere skal ha doktorgrad, eller bedømt førsteamanuensis-/professorkompetanse (jf. forskrift om ansettelse og opprykk § 1-4 og § 2-2), innenfor relevante fagfelt, og være aktive forskere. Habilitetsreglene i forvaltningslovens andre kapittel, «Om ugildhet», § 6–§ 10, gjelder for veilederne. Hovedveileder har hovedansvaret for oppfølging av ph.d.-kandidatens faglige utvikling og gjennomføring i samsvar med fremdriftsplanen, og skal være ph.d.-kandidatens primære kontaktperson. Medveiledere er fagpersoner som gir veiledning og som deler det faglige ansvaret for kandidaten.</article><article class="defaultP">§ 8-2 sjette, sjuende og åttende ledd oppheves.</article> <article class="defaultP" margin-top="true">§ 8-3 overskriften skal lyde:</article><article class="futureLegalArticle" data-name="§8-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Godkjenning av opplæringsdelen</span></span></article> <article class="defaultP" margin-top="true">§ 8-3 nye første, andre og tredje ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Opplæringsdelen skal være gjennomført, bestått, og godkjent av fakultetet før avhandlingen leveres inn til bedømmelse.</article><article class="numberedLegalP" data-numerator="2" id="kapittel-1-nummer-4">(2) For at et masteremne skal kunne godkjennes som bestått i opplæringsdelen, kreves et nivå som tilsvarer karakteren C eller bedre sammenholdt med NMBUs karakterskala.</article><article class="numberedLegalP" data-numerator="3" id="kapittel-1-nummer-5">(3) Fullførte master- eller ph.d.-emner tatt ved annen utdanningsinstitusjon skal godkjennes i samsvar med reglene i UH-loven § 3-5 første ledd, gitt at de inngår i godkjent utdanningsplan og fyller karakterkrav satt i ph.d.-forskriften eller i fakultetenes utfyllende regler.</article> <article class="defaultP" margin-top="true">Ny § 8-4 skal lyde:</article><article class="futureLegalArticle" data-name="§8-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-4</span>. <span class="legalArticleTitle">Rettigheter ved permisjon fra ph.d.-utdanningen</span></span><article class="legalP" id="kapittel-1-foreslåttparagraf-2-ledd-1">En ph.d.-kandidat som har foreldrepermisjon kan i permisjonstiden følge undervisning og avlegge eksamener i emner og kurs som skal inngå i opplæringsdelen, i tråd med folketrygdloven § 14-10 fjerde ledd og NAVs rundskriv til § 14-10 fjerde ledd, av 18. desember 2006.</article></article> <article class="defaultP" margin-top="true">§ 10 overskriften skal lyde:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Avhandlingen</span></span></article> <article class="defaultP" margin-top="true">§ 10-1 overskriften skal lyde:</article><article class="futureLegalArticle" data-name="§10-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10-1</span>. <span class="legalArticleTitle">Krav til den vitenskapelige avhandlingen</span></span></article> <article class="defaultP" margin-top="true">§ 10-1 femte ledd første punktum skal lyde:</article><article class="numberedLegalP" data-numerator="5" id="kapittel-1-nummer-6">(5) Dersom avhandlingen består av flere vitenskapelige arbeider som er blitt til i samarbeid med andre medforfattere skal ph.d.-kandidaten normalt være hoved- eller førsteforfatter på minst halvparten av manuskriptene/artiklene.</article> <article class="defaultP" margin-top="true">§ 12-1 overskriften skal lyde:</article><article class="futureLegalArticle" data-name="§12-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 12-1</span>. <span class="legalArticleTitle">Innlevering og søknad om bedømmelse</span></span></article> <article class="defaultP" margin-top="true">§ 12-1 første ledd andre punktum skal lyde:</article><article class="legalP" id="kapittel-1-ledd-3">Ph.d.-kandidaten kan søke fakultetet om å få avhandlingen bedømt først etter at opplæringsdelen er godkjent, jf. § 8-3 første ledd.</article> <article class="defaultP" margin-top="true">§ 12-2 andre punktum skal lyde:</article><article class="legalP" id="kapittel-1-ledd-4">Fakultetet behandler søknad om å få avhandlingen bedømt. Søknad som ikke fyller kravene i § 10-1 og § 8-3 første ledd skal avvises.</article> <article class="defaultP" margin-top="true">§ 13 første ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Senest når fakultetet har godkjent søknad om å få avhandlingen bedømt, oppnevner fakultetet en sakkyndig bedømmelseskomité på minst tre medlemmer som skal bedømme avhandlingen, eventuelt prøveforelesningen, og disputasen. Habilitetsreglene i forvaltningslovens § 6 gjelder for komiteens medlemmer.</article> <article class="defaultP" margin-top="true">§ 13 tredje ledd bokstav a skal lyde:</article><article class="numberedLegalP" data-numerator="3" id="kapittel-1-nummer-8">(3) Komiteen skal settes sammen slik at:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">Alle medlemmene har doktorgrad, eller bedømt førsteamanuensis-/professorkompetanse (jf. forskrift om ansettelse og opprykk § 1-4 og § 2-2), innen relevant fagområde.</article></article></li></ul></article> <article class="defaultP" margin-top="true">§ 16-3 første ledd skal lyde:</article><article class="numberedLegalP" data-numerator="1" id="kapittel-1-nummer-9">(1) Avhandlingen skal være offentlig tilgjengelig senest to uker før offentlig forsvar (disputas).</article> <article class="defaultP" margin-top="true">§ 16-3 andre ledd første punktum skal lyde:</article><article class="numberedLegalP" data-numerator="2" id="kapittel-1-nummer-10">(2) Det kan ikke legges restriksjoner på publisering og tilgjengeliggjøring av avhandlingen med unntak av en på forhånd avtalt utsettelse av datoen for dette.</article> <article class="defaultP" margin-top="true">§ 17-2 åttende ledd skal lyde:</article><article class="numberedLegalP" data-numerator="8" id="kapittel-1-nummer-11">(8) Bedømmelseskomiteen leverer en grunngitt innstilling til fakultetet der komiteen gjør rede for hvordan den har vurdert forsvaret av avhandlingen. Innstillingen skal konkludere med om disputasen er vurdert godkjent eller ikke godkjent.</article> <article class="defaultP" margin-top="true">§ 18 andre ledd skal lyde:</article><article class="numberedLegalP" data-numerator="2" id="kapittel-1-nummer-12">(2) Vitnemål utstedes av NMBU. Vitnemålet skal inneholde opplysninger om ph.d.-programmet, veilederne, den godkjente opplæringsdelen, tittelen på avhandlingen, tittelen på prøveforelesningen, og bedømmelseskomitéen. Vitnemålet signeres slik NMBU fastsetter.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-09-17-1975/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringsforskriften trer i kraft 1. oktober 2020.</article></section></main></body></html>