<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-25-1402</dd><dt class="dokid">DokumentID</dt><dd class="dokid">LTI/forskrift/2020-06-25-1402</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Tolldirektoratet</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§8-3</li><li>lov/2007-12-21-119/§8-4</li><li>lov/2007-12-21-119/§8-5</li><li>forskrift/2016-12-02-1426</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2020-06-29 16:50</dd><dt class="lastupdated">Rettet</dt><dd class="lastupdated">2020-12-16 (se nederst).</dd><dt class="journalNumber">Journalnummer</dt><dd class="journalNumber">2020-1045</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolldirektoratet 25. juni 2020 med hjemmel i lov 21. desember 2007 nr. 119 om toll og vareførsel (tolloven) § 8-3 tredje ledd, § 8-4 annet ledd og § 8-5 tredje ledd, jf. delegeringsvedtak 2. desember 2016 nr. 1426 og delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2020-06-25-1402</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I<ul class="tocSubUl"><li>§ 8-4-40. Gjeninnførsel av produkt</li><li>§ 8-4-42. Opprinnelsesbevis ved videresending av produkt med GSP-opprinnelse</li><li>§ 8-4-43. Opprinnelseserklæring ved utførsel av produkt med norsk opprinnelse til GSP-land</li><li>§ 8-5-10. Fremleggelse. av opprinnelsesbevis</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-25-1402" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-06-25-1402/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">§ 8-4-34 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) For formålene i første ledd skal en behandling anses som «enkel» når den verken krever spesielle ferdigheter eller maskiner, apparater eller utstyr som er produsert eller installert spesielt for å utføre den aktuelle behandlingen.</article> <article class="defaultP" margin-top="true">§ 8-4-40 skal lyde:</article><article class="futureLegalArticle" data-name="§8-4-40" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-4-40</span>. <span class="legalArticleTitle">Gjeninnførsel av produkt</span></span><article class="legalP" id="kapittel-1-foreslåttparagraf-1-ledd-1">Produkt som utføres fra et GSP-land eller fra Norge til et annet land, og som senere gjeninnføres, anses ikke som opprinnelsesprodukt med mindre det overfor tollmyndighetene eller andre kompetente myndigheter kan dokumenteres at:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">vilkårene i § 8-4-35 er oppfylt, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">det gjeninnførte produktet er det samme som det produktet som ble utført, og at det ikke har gjennomgått andre behandlinger enn de som er tillatt etter § 8-4-38 første til tredje ledd.</article></article></li></ul></article></article> <article class="defaultP" margin-top="true">§ 8-4-42 skal lyde:</article><article class="futureLegalArticle" data-name="§8-4-42" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-4-42</span>. <span class="legalArticleTitle">Opprinnelsesbevis ved videresending av produkt med GSP-opprinnelse</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) En videresender av varer som har GSP-opprinnelse, kan utferdige en erstatningsopprinnelseserklæring ved videresending av GSP-produkter til Den europeiske union eller Sveits dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">videresenderen er registrert i det elektroniske systemet for eksportørers egensertifisering av opprinnelse, REX-systemet, uten hensyn til verdien av opprinnelsesproduktene i den originale forsendelsen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">opprinnelsen er dokumentert med opprinnelsesdokumentasjon som nevnt i § 8-5-10 annet ledd bokstav a, b eller d, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">produktet i Norge ikke er endret, omdannet på noen måte eller gjort til gjenstand for andre behandlinger enn de som er tillatt etter § 8-4-38 første til tredje ledd.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Videresenderen skal angi følgende på hver erstatningsopprinnelseserklæring:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">alle opplysninger om de videresendte produktene som finnes i den originale opprinnelseserklæringen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">datoen da den originale opprinnelseserklæringen ble utferdiget,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-2-punkt-3"><article class="legalP" id="kapittel-1-foreslåttparagraf-2-nummer-2-punkt-3-ledd-1">opplysninger om den originale opprinnelseserklæringen, herunder eventuell informasjon om kumulasjon som anvendes på varer omfattet av opprinnelseserklæringen,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-2-punkt-4"><article class="legalP" id="kapittel-1-foreslåttparagraf-2-nummer-2-punkt-4-ledd-1">navn, adresse og sitt registrert eksportørnummer,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-2-punkt-5"><article class="legalP" id="kapittel-1-foreslåttparagraf-2-nummer-2-punkt-5-ledd-1">mottakerens navn og adresse i Den europeiske union eller Sveits, og</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-nummer-2-punkt-6"><article class="legalP" id="kapittel-1-foreslåttparagraf-2-nummer-2-punkt-6-ledd-1">dato og sted for utferdigelse av opprinnelseserklæringen.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Hver erstatningsopprinnelseserklæring skal merkes med «Replacement statement» eller «Attestation de remplacement».</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Videresenderen skal angi følgende på den originale opprinnelseserklæringen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-4-punkt-1"><article class="legalP" id="kapittel-1-foreslåttparagraf-2-nummer-4-punkt-1-ledd-1">dato for utferdigelse av erstatningsopprinnelseserklæringen samt mengden varer som omfattes,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-4-punkt-2"><article class="legalP" id="kapittel-1-foreslåttparagraf-2-nummer-4-punkt-2-ledd-1">videresenderens navn og adresse, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-4-punkt-3"><article class="legalP" id="kapittel-1-foreslåttparagraf-2-nummer-4-punkt-3-ledd-1">mottakerens eller mottakernes navn og adresse i Den europeiske union eller Sveits.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Den originale opprinnelseserklæringen skal merkes med ordene «Replaced» eller «Remplacé».</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) En erstatningsopprinnelseserklæring er gyldig i tolv måneder fra datoen da den ble utferdiget.</article><article class="numberedLegalP" data-numerator="7" id="kapittel-1-foreslåttparagraf-2-nummer-7">(7) Erstatningsopprinnelseserklæringen skal utferdiges på engelsk eller fransk.</article><article class="numberedLegalP" data-numerator="8" id="kapittel-1-foreslåttparagraf-2-nummer-8">(8) Videresenderen skal oppbevare de originale opprinnelseserklæringene og kopier av erstatningsopprinnelseserklæringene i minst tre år fra slutten av kalenderåret da erstatningsopprinnelseserklæringene ble utferdiget.</article></article> <article class="defaultP" margin-top="true">§ 8-4-43 skal lyde:</article><article class="futureLegalArticle" data-name="§8-4-43" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-4-43</span>. <span class="legalArticleTitle">Opprinnelseserklæring ved utførsel av produkt med norsk opprinnelse til GSP-land</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Ved utførsel av produkt med norsk opprinnelse til et GSP-land med sikte på bearbeiding eller foredling kan det utferdiges opprinnelseserklæring for eventuell senere innførsel av det fremstilte produktet til Norge, Den europeiske union eller Sveits. Opprinnelsen bestemmes etter de reglene som følger av § 8-4-31 annet ledd. Dersom det fremstilte produktet sendes fra GSP-landet til Den europeiske union eller Sveits, gjelder dette ikke for utførsel av produkter omfattet av tolltariffens kapittel 1 til og med 24.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Opprinnelseserklæring kan utferdiges dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-2-punkt-1"><article class="legalP" id="kapittel-1-foreslåttparagraf-3-nummer-2-punkt-1-ledd-1">eksportøren er registrert i REX, jf. § 8-4-42 første ledd bokstav a, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-2-punkt-2"><article class="legalP" id="kapittel-1-foreslåttparagraf-3-nummer-2-punkt-2-ledd-1">verdien av opprinnelsesproduktene i sendingen ikke overstiger 6&#xa0;000 euro.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Tollmyndighetene kan kreve at eksportøren dokumenterer at produktet som det er utferdiget opprinnelseserklæring for, er et opprinnelsesprodukt, jf. § 8-4-30 til § 8-4-37.</article></article> <article class="defaultP" margin-top="true">§ 8-5-10 skal lyde:</article><article class="futureLegalArticle" data-name="§8-5-10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-5-10</span>. <span class="legalArticleTitle">Fremleggelse. av opprinnelsesbevis</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Krav om preferansetollbehandling skal fremsettes ved fortollingen. Krav som settes frem senere gir bare rett til preferansetollbehandling dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-1-punkt-1"><article class="legalP" id="kapittel-1-foreslåttparagraf-4-nummer-1-punkt-1-ledd-1">det dokumenteres at de aktuelle produktene fylte vilkårene for preferansetoll på fortollingspunktet, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-1-punkt-2"><article class="legalP" id="kapittel-1-foreslåttparagraf-4-nummer-1-punkt-2-ledd-1">kravet settes frem innen tre år etter fortollingstidspunktet.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Ved innførsel av produkt fra GSP-land kan krav om preferansetoll dokumenteres med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">opprinnelsessertifikat formular A utstedt av eksportøren, og attestert av kompetente myndigheter som nevnt i § 8-5-14 annet ledd,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">opprinnelseserklæring utferdiget av eksportøren, jf. § 8-5-11 første ledd,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-2-punkt-3"><article class="legalP" id="kapittel-1-foreslåttparagraf-4-nummer-2-punkt-3-ledd-1">erklæring om produktenes opprinnelse fra importøren, jf. § 8-5-11 annet ledd, eller</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-nummer-2-punkt-4"><article class="legalP" id="kapittel-1-foreslåttparagraf-4-nummer-2-punkt-4-ledd-1">erstatningsopprinnelseserklæring utferdiget av en videresender som er registrert i REX av kompetent myndighet i Den europeiske union eller Sveits.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Tollmyndighetene kan i særlige tilfeller gjøre unntak fra kravene til fremleggelse av opprinnelsesbevis i annet ledd.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) For produkter som er innført i strid med bestemmelsene i tolloven eller denne forskriften og som fortolles i ettertid, kan preferansetollbehandling bare innvilges dersom vilkårene i første og annet ledd er oppfylt, og overtredelsen ikke har avskåret tollmyndighetene fra å kontrollere opprinnelsen.</article></article> <article class="defaultP" margin-top="true">I vedlegg 5 gjøres denne endringen:</article> <article class="defaultP" margin-top="true">I listen over land med tollpreferanser som minst utviklede land, jf. § 8-3-1 bokstav a, fjernes asterisken etter Burkina Faso.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-06-25-1402/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2020.</article></section><section class="section" id="kapittel-3" data-lovdata-URL="LTI/forskrift/2020-06-25-1402/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2020-12-16" data-gazette-note-type="rettelse"><article class="defaultP"><strong>16. desember 2020:</strong></article><article class="defaultP">§ 8-5-10 overskriften skal lyde:</article><article class="defaultP"><strong>§ 8-5-10.</strong> <i>Fremleggelse</i> av opprinnelsesbevis</article></article></section></main></body></html>