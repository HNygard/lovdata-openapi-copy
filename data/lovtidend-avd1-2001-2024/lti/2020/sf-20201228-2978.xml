<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-28-2978</dd><dt class="dokid">DokumentID</dt><dd class="dokid">LTI/forskrift/2020-12-28-2978</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2020-12-28, 2020-12-29 kl. 08.00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>lov/1994-08-05-55/§4-3a</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2020-12-28 10:10</dd><dt class="journalNumber">Journalnummer</dt><dd class="journalNumber">2020-2138</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 28. desember 2020 med hjemmel i lov 5. august 1994 nr. 55 om vern mot smittsomme sykdommer § 4-3 og § 4-3a, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2020-12-28-2978</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 4c. Forkortet innreisekarantene ved testing</li><li>§ 6i. Særlige regler om innreisekarantene for militært personell</li><li>§ 8a. Ankomst med fly direkte fra Storbritannia</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-28-2978" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2020-12-28-2978/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 4 bokstav b skal lyde:</article><article class="legalP" id="kapittel-1-ledd-2">Smittekarantene: personer som har hatt nærkontakt med en person som er bekreftet smittet av SARS-CoV-2 mindre enn 48 timer før den smittede fikk de første symptomer på smitte, eller fra prøvetidspunktet dersom personen som testet positivt ikke utvikler symptomer. Karanteneplikten gjelder i 10 døgn etter nærkontakten.</article> <article class="defaultP" margin-top="true">Ny § 4c skal lyde:</article><article class="futureLegalArticle" data-name="§4c" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4c</span>. <span class="legalArticleTitle">Forkortet innreisekarantene ved testing</span></span><article class="legalP" id="kapittel-1-foreslåttparagraf-1-ledd-1">Innreisekarantene etter § 4 første ledd bokstav a forkortes dersom personen dokumenterer to negative testresultater i karantenetiden ved:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">første test som er tatt innen tre dager etter ankomst, og kan være antigen hurtigtest eller PCR-test, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">andre test som er PCR-test og som tidligst er tatt syv dager etter ankomst.</article></article></li></ul></article><article class="legalP" id="kapittel-1-foreslåttparagraf-1-ledd-2">Første ledd gjelder ikke personer som har oppholdt seg i Storbritannia i de siste 14 dager før ankomst til Norge.</article></article> <article class="defaultP" margin-top="true">§ 5c andre ledd skal lyde:</article><article class="legalP" id="kapittel-1-ledd-3">Unntakene fra innreisekarantene i § 6b første til fjerde ledd, § 6f, § 6g med unntak av første ledd første punktum, og § 6h gjelder ikke for personer omfattet av første ledd første punktum.</article> <article class="defaultP" margin-top="true">§ 6b femte ledd skal lyde:</article><article class="legalP" id="kapittel-1-ledd-4">Yrkessjåfører av langtransport og togpersonell som ikke arbeider på godstog, som ankommer Norge fra områder med karanteneplikt etter vedlegg A, er unntatt fra innreisekarantene ved kryssing av Norges grense i arbeidstiden. På fritiden gjelder innreisekarantene.</article> <article class="defaultP" margin-top="true">§ 6i skal lyde:</article><article class="futureLegalArticle" data-name="§6i" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6i</span>. <span class="legalArticleTitle">Særlige regler om innreisekarantene for militært personell</span></span><article class="legalP" id="kapittel-1-foreslåttparagraf-2-ledd-1">Utenlandsk militær avdeling som ankommer Norge for trening, øving eller operasjon godkjent av Forsvarsdepartementet, kan gjennomføre innreisekarantenen i garnison, militærleir, teltleir, i felt eller lignende. Innreisekarantenen kan gjennomføres i grupper på inntil 40 personer som er fysisk adskilt fra øvrige grupper, norske avdelinger og sivilbefolkningen. Personer som har oppholdt seg i Storbritannia de siste 14 dagene kan likevel ikke gjennomføre innreisekarantenen i grupper på flere enn 5 personer. Karanteneordningen skal godkjennes av Forsvarets Sanitet.</article></article> <article class="defaultP" margin-top="true">§ 8a skal lyde:</article><article class="futureLegalArticle" data-name="§8a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Ankomst med fly direkte fra Storbritannia</span></span><article class="legalP" id="kapittel-1-foreslåttparagraf-3-ledd-1">De som ankommer Norge med fly direkte fra Storbritannia skal ikke forlate flyet. De kan likevel forlate flyet dersom det er nødvendig for å ivareta menneskers liv og helse, eller i det enkelte tilfelle etter tillatelse fra Helsedirektoratet eller kommunelegen der flyet befinner seg. Militært personell omfattet av § 6i kan forlate flyet. Flyet skal forlate Norge så snart som mulig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-12-28-2978/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks med unntak av § 4c som trer i kraft 29. desember 2020 kl. 08.00.</article></section></main></body></html>