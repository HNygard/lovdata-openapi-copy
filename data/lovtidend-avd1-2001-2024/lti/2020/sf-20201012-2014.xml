<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-12-2014</dd><dt class="dokid">DokumentID</dt><dd class="dokid">LTI/forskrift/2020-10-12-2014</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2020-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-21-1766</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-67/§5-3</li><li>lov/2005-06-17-67/§5-8</li><li>lov/2005-06-17-67/§6-5</li><li>lov/2005-06-17-67/§7-1</li><li>lov/2005-06-17-67/§7-4</li><li>forskrift/2007-12-21-1766/§5</li><li>forskrift/2007-12-21-1766/§6</li><li>forskrift/2007-12-21-1766/§7</li></ul></dd><dt class="dateOfPublication">Kunngjort</dt><dd class="dateOfPublication">2020-10-12 16:15</dd><dt class="journalNumber">Journalnummer</dt><dd class="journalNumber">2020-1406</dd><dt class="titleShort">Korttittel</dt><dd class="titleShort">Endr. i skattebetalingsforskriften</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 12. oktober 2020 med hjemmel i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven) § 5-3, § 5-8, § 6-5, § 7-1 og § 7-4, jf. forskrift 21. desember 2007 nr. 1766 til utfylling og gjennomføring mv. av skattebetalingsloven (skattebetalingsforskriften) § 5, § 6 og § 7.</dd><dt class="refid">RefID</dt><dd class="refid">forskrift/2020-10-12-2014</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)<ul class="tocSubUl"><li>I<ul class="tocSubUl"><li>§ 5-3-4. Tilbakebetaling av trekkbeløp til skattyter i særlige tilfeller</li><li>§ 5-3-5. Tilbakebetaling av trekkbeløp til arbeidsgiver</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-10-12-2014" id="dokument"><h1>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-10-12-2014/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2007 nr. 1766 til utfylling og gjennomføring mv. av skattebetalingsloven (skattebetalingsforskriften) gjøres følgende endringer:</article> <article class="defaultP" margin-top="true">§ 5-3-4 skal lyde:</article><article class="futureLegalArticle" data-name="§5-3-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-3-4</span>. <span class="legalArticleTitle">Tilbakebetaling av trekkbeløp til skattyter i særlige tilfeller</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Skattekontoret kan på anmodning foreta tilbakebetaling av trekkbeløp til skattyter i inntektsåret når arbeidsgiveren er avskåret fra å foreta korreksjon etter bestemmelsene i § 5-5-2.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Dersom tilbakebetalingen skjer etter anmodning fra arbeidsgiveren, skal skattekontoret sende melding til arbeidsgiveren.</article></article> <article class="defaultP" margin-top="true">§ 5-3-5 skal lyde:</article><article class="futureLegalArticle" data-name="§5-3-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-3-5</span>. <span class="legalArticleTitle">Tilbakebetaling av trekkbeløp til arbeidsgiver</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Dersom arbeidsgiver har gjennomført forskuddstrekk i ytelser som ikke er skattepliktige eller trekkpliktige, og arbeidsgiver ikke kan korrigere trekket etter § 5-5-2, kan skattekontoret betale tilbake dette trekket til arbeidsgiver etter annet til fjerde ledd.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Tilbakebetaling av trekkbeløp til arbeidsgiver kan bare gjennomføres for trekk i feilaktig utbetalt lønn, pensjon eller annen ytelse, dersom skattyter ikke har mottatt ytelsen eller skattyter har mottatt ytelsen og ytelsen enten er tilbakebetalt til arbeidsgiver før 31. januar i året etter inntektsåret eller det før 31. januar i året etter inntektsåret foreligger dom, kjennelse, rettsforlik, forvaltningsvedtak eller bindende avtale som forplikter skattyter til å tilbakebetale ytelsen.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Ved feil i utbetalinger av ytelser som nevnt i første ledd kan skattekontoret også tilbakebetale trekkdelen av fastsatt skatt til arbeidsgiver etter at skatteoppgjør er foretatt. Det er et vilkår at skattyter enten har betalt tilbake til arbeidsgiver netto mottatt beløp av feilaktig ytelse, eller at det foreligger dom, kjennelse, rettsforlik, forvaltningsvedtak eller bindende avtale som forplikter skattyter til å tilbakebetale ytelsen. Det er videre et vilkår for tilbakebetaling av trekk til arbeidsgiver, at det gjennomføres en ny rapportering i a-melding med reduksjon i skattegrunnlaget tilsvarende den aktuelle brutto ytelsen og med reduksjon av tilhørende trekkbeløp.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Det er et vilkår for korreksjon med tilbakebetaling av trekkbeløp etter denne bestemmelsen, at rapportering skjer korrekt etter reglene i a-opplysningsloven med forskrifter.</article></article> <article class="defaultP" margin-top="true">§ 5-8-22 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Gjenpart av verdsettelsesblanketten hvor avgjørelsen fremgår, sendes arbeidsgiveren og arbeidstakeren.</article> <article class="defaultP" margin-top="true">§ 6-5-3 fjerde ledd oppheves.</article> <article class="defaultP" margin-top="true">§ 7-1-2 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">Forskuddstrekk som det er på det rene at arbeidsgiveren har foretatt, uavhengig av om trekket er innbetalt. Dersom det er besluttet tilbakebetaling av forskuddstrekk til skattyter før avregning, justeres forskuddstrekket tilsvarende ned ved gjennomføring av avregningen. Ved manglende innbetaling kan fradrag nektes dersom skattyter ut fra sin tilknytning til arbeidsgiver hadde eller kunne øve innflytelse på de forhold som førte til trekkmisligholdet. Skattedirektoratet gir nærmere retningslinjer til utfylling og gjennomføring av reglene etter tredje punktum.</article></article></li></ul></article> <article class="defaultP" margin-top="true">§ 7-4-2 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Dersom spørsmålet om skattested ikke er avgjort innen ordinær avregning, skal det foretas en foreløpig avregning i den kommunen skattyter mener seg skattepliktig til. Forskuddsbeløp som er godskrevet skattyter i andre kommuner, og som ikke vil bli omfattet av godskriving i avregningskommunen, skal overføres til den kommunen avregningen skjer i. Skattyter skal gis oppgjør etter reglene i denne forskriften. Avregningsoppgaven skal opplyse om at avregningen er foreløpig, og at endelig avregningsoppgave vil bli sendt så snart spørsmålet om rett skattested er avgjort.</article> <article class="defaultP" margin-top="true">§ 7-4-3 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Hvis skattyteren ikke godtgjør å ha dekket arbeidsgiverens regresskrav, skal tilgodebeløpet i nødvendig utstrekning utbetales arbeidsgiveren til dekning av dette. Før utbetaling finner sted, må arbeidsgiveren ved skriftlig erklæring fra den skattepliktige eller på annen måte godtgjøre hvor stort regresskravet fremdeles er. Skattekontoret skal underrette skattyteren om hvordan tilgodebeløpet er disponert.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-10-12-2014/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft 1. november 2020.</article></section></main></body></html>