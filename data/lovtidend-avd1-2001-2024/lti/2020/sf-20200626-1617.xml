<!DOCTYPE html><html lang="no"><head><title>Forskrift om studier og eksamener ved Universitetet i Tromsø – Norges arktiske universitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-26-1617</dd><dt class="dokid">DokumentID</dt><dd class="dokid">LTI/forskrift/2020-06-26-1617</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Tromsø (UiT)</li></ul></dd><dt class="dateInForce">I kraft fra</dt><dd class="dateInForce">2020-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-05-07-533</li><li>forskrift/2008-12-12-1568</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2020-08-06 13:35</dd><dt class="lastupdated">Rettet</dt><dd class="lastupdated">2020-09-04 (se nederst).</dd><dt class="journalNumber">Journalnummer</dt><dd class="journalNumber">2020-1186</dd><dt class="titleShort">Korttittel</dt><dd class="titleShort">Forskrift om studier og eksamener ved UiT</dd><dt class="title">Tittel</dt><dd class="title">Forskrift om studier og eksamener ved Universitetet i Tromsø – Norges arktiske universitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Tromsø – Norges arktiske universitet 26. juni 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-9 og § 3-10.</dd><dt class="refid">RefID</dt><dd class="refid">forskrift/2020-06-26-1617</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier og eksamener ved Universitetet i Tromsø – Norges arktiske universitet<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Forskriftens virkeområde</li><li>§ 2. Utfyllende bestemmelser</li><li>§ 3. Terminologi</li></ul></li><li>Kapittel 2. Fagplan/studieplan, utdanningsplan og pensumliste<ul class="tocSubUl"><li>§ 4. Fagplan/studieplan og emnebeskrivelse</li><li>§ 5. Utdanningsplan</li><li>§ 6. Pensum</li></ul></li><li>Kapittel 3. Grader<ul class="tocSubUl"><li>§ 7. Grader og yrkesutdanninger</li><li>§ 8. Bachelorgrad</li><li>§ 9. Mastergrad</li><li>§ 10. Graden cand.med.</li><li>§ 11. Graden cand.psychol.</li><li>§ 12. Godskriving og fritak</li><li>§ 13. Reduksjon i studiepoeng</li></ul></li><li>Kapittel 4. Registrering og eksamensmelding<ul class="tocSubUl"><li>§ 14. Registrering og eksamensmelding</li><li>§ 15. Privatister</li><li>§ 16. Dispensasjon fra fristene for registrering, eksamensmelding og søknad om tilrettelegging</li></ul></li><li>Kapittel 5. Eksamensavvikling<ul class="tocSubUl"><li>§ 17. Arbeidskrav</li><li>§ 18. Vilkår for å få avlegge eksamen</li><li>§ 19. Eksamensordninger</li><li>§ 20. Språk og målform ved eksamen</li><li>§ 21. Eksamenssted</li><li>§ 22. Tillatte hjelpemidler ved eksamen</li><li>§ 23. Digital eksamen</li><li>§ 24. Hva som regnes som et eksamensforsøk</li><li>§ 25. Utsatt eksamen og ekstra eksamensdager ved gyldig fravær</li><li>§ 26. Kontinuasjonseksamen ved ikke bestått eksamen</li><li>§ 27. Ekstraordinær eksamen i særlige tilfeller</li><li>§ 28. Gruppeeksamen</li><li>§ 29. Adgang til å avlegge eksamen etter tidligere ordning ved nedlegging eller endringer i emnet</li><li>§ 30. Antall eksamensforsøk</li><li>§ 31. Antall praksisforsøk</li><li>§ 32. Varsel i forbindelse med fare for å ikke bestå praksis</li><li>§ 33. Tilgjengeliggjøring av mastergradsoppgaver eller tilsvarende i universitetets vitenarkiv</li></ul></li><li>Kapittel 6. Vurderingsuttrykk (karaktersystem)<ul class="tocSubUl"><li>§ 34. Karakterfastsettelse</li><li>§ 35. Vurderingsuttrykk</li></ul></li><li>Kapittel 7. Sensur, klage og fusk<ul class="tocSubUl"><li>§ 36. Sensorveiledning</li><li>§ 37. Krav til ekstern sensor</li><li>§ 38. Sensurordninger</li><li>§ 39. Sensur på avsluttende mastergradseksamener</li><li>§ 40. Sensurfrister</li><li>§ 41. Kunngjøring av sensur</li><li>§ 42. Begrunnelse for karakter</li><li>§ 43. Klage på karakter</li><li>§ 44. Klage over formelle feil ved eksamen</li><li>§ 45. Fusk</li></ul></li><li>Kapittel 8. Tilrettelegging, studierett og permisjon<ul class="tocSubUl"><li>§ 46. Individuell tilrettelegging</li><li>§ 47. Studierett</li><li>§ 48. Tap av studierett</li><li>§ 49. Permisjon</li></ul></li><li>Kapittel 9. Vitnemål, vitnemålstillegg (Diploma Supplement) og karakterutskrift<ul class="tocSubUl"><li>§ 50. Vitnemål, vitnemålstillegg (Diploma Supplement) og karakterutskrift</li><li>§ 51. Pålegg om framvisning av originaldokumenter</li></ul></li><li>Kapittel 10. Ikrafttredelse<ul class="tocSubUl"><li>§ 52. Ikrafttredelse</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-26-1617" id="dokument"><h1>Forskrift om studier og eksamener ved Universitetet i Tromsø – Norges arktiske universitet</h1><section class="section" data-name="kap1" id="kapittel-1" data-lovdata-URL="LTI/forskrift/2020-06-26-1617/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2020-06-26-1617/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Denne forskriften gjelder grader, studier og eksamener ved Universitetet i Tromsø – Norges arktiske universitet (UiT). Den gjelder også så langt det passer for eksamener i opplæringsdelen av ph.d.-programmene og for ph.d.-studiet generelt dersom forholdet ikke er regulert i ph.d.-forskriften.</article><article class="numberedLegalP" data-numerator="2" id="kapittel-1-paragraf-1-nummer-2">(2) For studier hvor det er fastsatt nasjonale rammeplaner med bestemmelser som avviker fra denne forskriften, gjelder rammeplanens bestemmelser. For studier Universitetssenteret på Svalbard har ansvaret for, gjelder egne bestemmelser.</article><article class="numberedLegalP" data-numerator="3" id="kapittel-1-paragraf-1-nummer-3">(3) Forskriften gjelder også så langt den passer for privatister dersom ikke annet er bestemt i fagplan/studieplan eller emnebeskrivelsen.</article></article><article class="legalArticle" data-lovdata-URL="LTI/forskrift/2020-06-26-1617/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Utfyllende bestemmelser</span></h3><article class="legalP" id="kapittel-1-paragraf-2-ledd-1">Fakultetene selv kan gi utfyllende bestemmelser til denne forskriften om studier de er faglig ansvarlig for, og om forhold som er særegne for den enkelte eksamen. Disse skal ikke innebære innskrenkninger i de rettigheter og plikter som studenten har etter denne forskriften.</article></article><article class="legalArticle" data-lovdata-URL="LTI/forskrift/2020-06-26-1617/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Terminologi</span></h3><article class="legalP" id="kapittel-1-paragraf-3-ledd-1"><table><tbody><tr><td data-text-align="left" data-vertical-align="top"><i>Arbeidskrav</i></td><td data-text-align="left" data-vertical-align="top">Arbeidskrav er arbeider og prøver som settes som vilkår for å framstille seg til eksamen, men som ikke inngår i grunnlaget for endelig karakter.</td></tr><tr><td data-text-align="left" data-vertical-align="top"><i>Diploma Supplement</i></td><td data-text-align="left" data-vertical-align="top">Vitnemålstillegg på engelsk og/eller norsk som skal gi informasjon om utdanningssystemet ved norske universiteter og høyskoler, og den enkelte students utdanning.</td></tr><tr><td data-text-align="left" data-vertical-align="top"><i>Deleksamen</i></td><td data-text-align="left" data-vertical-align="top">Prøve som inngår i grunnlaget for endelig karakterfastsetting i emnet.</td></tr><tr><td data-text-align="left" data-vertical-align="top"><i>Eksamen</i></td><td data-text-align="left" data-vertical-align="top">Prøve som alene gir grunnlag for karakterfastsetting i emnet.</td></tr><tr><td data-text-align="left" data-vertical-align="top"><i>Ekstraordinær eksamen</i></td><td data-text-align="left" data-vertical-align="top">Eksamen som i særlige tilfeller kan avholdes for studenter som ikke kan vente til neste ordinære eksamen, og som ikke fyller kravene til å delta på utsatt eksamen eller på kontinuasjonseksamen, jf. § 26.</td></tr><tr><td data-text-align="left" data-vertical-align="top"><i>Emne</i></td><td data-text-align="left" data-vertical-align="top">Den minste enheten som kan inngå i et fag eller et studieprogram.</td></tr><tr><td data-text-align="left" data-vertical-align="top"><i>Emnebeskrivelse</i></td><td data-text-align="left" data-vertical-align="top">Beskrivelse av læringsmål, faglige komponenter, oppbygging og gjennomføring av emnet.</td></tr><tr><td data-text-align="left" data-vertical-align="top"><i>Emnegruppe</i></td><td data-text-align="left" data-vertical-align="top">Samling av emner fra ett eller flere fag som i en fag- eller studieplan er definert til å utgjøre en samlet faglig enhet.</td></tr><tr><td data-text-align="left" data-vertical-align="top"><i>Fag</i></td><td data-text-align="left" data-vertical-align="top">Samling av emner som er beslektet, og som er samlet under en felles fagbetegnelse.</td></tr><tr><td data-text-align="left" data-vertical-align="top"><i>Fagplan</i></td><td data-text-align="left" data-vertical-align="top">En plan som konkretiserer det faglige innholdet i studier som reguleres av rammeplaner.</td></tr><tr><td data-text-align="left" data-vertical-align="top"><i>Fordypning</i></td><td data-text-align="left" data-vertical-align="top">Gruppe av emner som i fagplanen/studieplanen er definert til å høre faglig sammen og som kan utfylle hverandre på en slik måte at de bygger på og går ut over grunnivået i et fag.</td></tr><tr><td data-text-align="left" data-vertical-align="top"><i>Kontinuasjonseksamen</i></td><td data-text-align="left" data-vertical-align="top">Eksamen som kan arrangeres for studenter som har framstilt seg og fått «ikke bestått» på siste ordinære eksamen, jf. § 25.</td></tr><tr><td data-text-align="left" data-vertical-align="top"><i>Rammeplan</i></td><td data-text-align="left" data-vertical-align="top">En nasjonal plan fastsatt av departementet. Planen beskriver læringsmål, faglig innhold, oppbygging og gjennomføring av yrkesutdanninger.</td></tr><tr><td data-text-align="left" data-vertical-align="top"><i>Sensorveiledning</i></td><td data-text-align="left" data-vertical-align="top">En skriftliggjøring av det faglige grunnlaget eksamen skal bedømmes på. Sensorveiledningen skal inneholde en beskrivelse av hvilke momenter som skal være med i besvarelsen, og hvilke momenter som skal vektlegges spesielt i vurderingen, på bakgrunn av pensum, læringsutbyttebeskrivelser og læringsaktiviteter.</td></tr><tr><td data-text-align="left" data-vertical-align="top"><i>Student</i></td><td data-text-align="left" data-vertical-align="top">En person som er tatt opp til et studium ved UiT i samsvar med lov om universiteter og høyskoler § 3-6 og § 3-7.</td></tr><tr><td data-text-align="left" data-vertical-align="top"><i>Studieplan</i></td><td data-text-align="left" data-vertical-align="top">En plan som beskriver læringsmål, faglige komponenter, oppbygging og gjennomføring av studiet.</td></tr><tr><td data-text-align="left" data-vertical-align="top"><i>Studiepoeng</i></td><td data-text-align="left" data-vertical-align="top">Mål på arbeidsmengde. 60 studiepoeng tilsvarer ett studieårs arbeidsinnsats ved fulltidsstudier.</td></tr><tr><td data-text-align="left" data-vertical-align="top"><i>Studieprogram</i></td><td data-text-align="left" data-vertical-align="top">En studieenhet som består av en samling emner med totalt læringsutbytte.</td></tr><tr><td data-text-align="left" data-vertical-align="top"><i>Pensum</i></td><td data-text-align="left" data-vertical-align="top">Lærestoff, obligatorisk eller frivillig, som skal bidra til å oppnå læringsutbytte.</td></tr><tr><td data-text-align="left" data-vertical-align="top"><i>Utdanningsplan</i></td><td data-text-align="left" data-vertical-align="top">En plan inngått mellom institusjonen og den enkelte student for gjennomføring av et studieprogram. Planen inneholder bestemmelser om institusjonens ansvar og forpliktelser overfor studenten, og studentens forpliktelser overfor institusjonen og medstudenter.</td></tr><tr><td data-text-align="left" data-vertical-align="top"><i>Utsatt eksamen</i></td><td data-text-align="left" data-vertical-align="top">Eksamen som kan arrangeres for studenter som har vært syke eller som har hatt gyldig grunn til fravær ved ordinær eksamen, jf. § 24.</td></tr></tbody></table></article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-06-26-1617/KAPITTEL_2"><h2>Kapittel 2. Fagplan/studieplan, utdanningsplan og pensumliste</h2><article class="legalArticle" data-lovdata-URL="LTI/forskrift/2020-06-26-1617/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fagplan/studieplan og emnebeskrivelse</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Det skal fastsettes fagplan/studieplan for alle studier som tilbys ved UiT.</article><article class="numberedLegalP" data-numerator="2" id="kapittel-2-paragraf-1-nummer-2">(2) Studentene har plikt til å sette seg inn i sin fagplan/studieplan.</article><article class="numberedLegalP" data-numerator="3" id="kapittel-2-paragraf-1-nummer-3">(3) Endringer i fagplan/studieplan gis virkning fra neste studieår.</article><article class="numberedLegalP" data-numerator="4" id="kapittel-2-paragraf-1-nummer-4">(4) Alle emner ved UiT skal være gitt en emnebeskrivelse.</article></article><article class="legalArticle" data-lovdata-URL="LTI/forskrift/2020-06-26-1617/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Universitetet skal avtale en utdanningsplan med den enkelte student som er tatt opp til studier på 60 studiepoeng eller mer.</article><article class="numberedLegalP" data-numerator="2" id="kapittel-2-paragraf-2-nummer-2">(2) Utdanningsplanen skal være satt opp slik at studenten skal kunne gjennomføre det planlagte studiet eller studieløp fram til en grad eller yrkesutdanning på normert tid som heltids- eller deltidsstudent.</article><article class="numberedLegalP" data-numerator="3" id="kapittel-2-paragraf-2-nummer-3">(3) Skifte av kull kan foretas etter avtale mellom universitetet og studenten. Kullskifte kan også ensidig foretas av universitetet når:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-nummer-3-punkt-1"><article class="legalP" id="kapittel-2-paragraf-2-nummer-3-punkt-1-ledd-1">Studenten er mer enn et halvt år forsinket i forhold til normert studieprogresjon eller ligger 30 studiepoeng eller mer etter normert studieprogresjon. Kullskifte innebærer endret utdanningsplan og kan også medføre endringer i pensum og eksamensordninger. Studenten skal gis skriftlig melding om skifte av kull.</article></article></li><li data-li-identifier="b." data-name="b."><article class="listArticle" id="kapittel-2-paragraf-2-nummer-3-punkt-2"><article class="legalP" id="kapittel-2-paragraf-2-nummer-3-punkt-2-ledd-1">Studenten får endret studieprogresjon som følge av bestemmelser i fag- eller studieplan.</article></article></li></ul></article></article><article class="legalArticle" data-lovdata-URL="LTI/forskrift/2020-06-26-1617/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Pensum</span></h3><article class="legalP" id="kapittel-2-paragraf-3-ledd-1">Oversikt over pensum skal være tilgjengelig for studentene senest ved semesterstart.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-06-26-1617/KAPITTEL_3"><h2>Kapittel 3. Grader</h2><article class="legalArticle" data-lovdata-URL="LTI/forskrift/2020-06-26-1617/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Grader og yrkesutdanninger</span></h3><article class="legalP" id="kapittel-3-paragraf-1-ledd-1">UiT tildeler grader og yrkesutdanninger i samsvar med forskrift om grader og yrkesutdanninger, beskyttet tittel og normert studietid ved universiteter og høyskoler.</article></article><article class="legalArticle" data-lovdata-URL="LTI/forskrift/2020-06-26-1617/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Bachelorgrad</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) For å få tildelt en bachelorgrad, må studenten ha avlagt eksamen i og bestått emner som til sammen utgjør minst 180 studiepoeng. De faglige krav til den aktuelle graden må være oppfylt.</article><article class="numberedLegalP" data-numerator="2" id="kapittel-3-paragraf-2-nummer-2">(2) I de 180 studiepoengene skal det normalt inngå et førstesemesterstudium bestående av examen philosophicum på 10 studiepoeng, examen facultatum på 10 studiepoeng og et fagemne på 10 studiepoeng. Det kan i studieplanen angis at det i stedet for examen facultatum og et fagemne på 10 studiepoeng, kan inngå fagemner på til sammen 20 studiepoeng. I førstesemesterstudiet skal det gis undervisning og veiledning i informasjonskompetanse. Dette leddet gjelder ikke for rammeplanstyrte utdanninger. For å kunne få tildelt bachelorgrad i fritt sammensatte fag må studenten ha avlagt eksamen i og bestått examen philosophicum og examen facultatum.</article><article class="numberedLegalP" data-numerator="3" id="kapittel-3-paragraf-2-nummer-3">(3) I de 180 studiepoengene skal det inngå en fordypning i fag, emne eller emnegruppe på minimum 80 studiepoeng dersom ikke annet framgår av rammeplan. For å kunne få tildelt bachelorgrad i fritt sammensatte fag må det i tillegg til en fordypning på minimum 80 studiepoeng, inngå en emnegruppe med et samlet omfang på minimum 30 studiepoeng.</article><article class="numberedLegalP" data-numerator="4" id="kapittel-3-paragraf-2-nummer-4">(4) Minst 60 av studiepoengene som skal inngå i grunnlaget for bachelorgraden, skal ikke være en del av tidligere oppnådd grad eller yrkesutdanning. Studenten må opplyse om eventuelle vitnemål utstedt fra annet universitet og høyskole.</article></article><article class="legalArticle" data-lovdata-URL="LTI/forskrift/2020-06-26-1617/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Mastergrad</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) For å få tildelt mastergrad på 120 studiepoeng, mastergrad på 300 studiepoeng og erfaringsbasert mastergrad på 90 eller 120 studiepoeng, må kravene som stilles i forskrift om krav til mastergrad være oppfylt.</article><article class="numberedLegalP" data-numerator="2" id="kapittel-3-paragraf-3-nummer-2">(2) I et mastergradsprogram på 300 studiepoeng må det normalt inngå et førstesemesterstudium bestående av examen philosophicum på 10 studiepoeng, examen facultatum på 10 studiepoeng og et fagemne på 10 studiepoeng. I stedet for examen facultatum på 10 studiepoeng og et fagemne på 10 studiepoeng, kan det inngå fagemner på til sammen 20 studiepoeng. Det skal gis undervisning og veiledning i informasjonskompetanse.</article><article class="numberedLegalP" data-numerator="3" id="kapittel-3-paragraf-3-nummer-3">(3) Minst 60 av studiepoengene som skal inngå i grunnlaget for mastergraden, skal ikke være en del av tidligere oppnådd grad eller yrkesutdanning.</article><article class="numberedLegalP" data-numerator="4" id="kapittel-3-paragraf-3-nummer-4">(4) I mastergradsprogrammet skal det inngå et selvstendig arbeid. Mastergrad på 120 studiepoeng og erfaringsbasert mastergrad på 90 eller 120 studiepoeng skal inkludere selvstendig arbeid på minimum 30 studiepoeng. Mastergrad på 300 studiepoeng skal inkludere selvstendig arbeid på minimum 20 studiepoeng. Omfanget av det selvstendige arbeidet skal ikke overstige 60 studiepoeng.</article></article><article class="legalArticle" data-lovdata-URL="LTI/forskrift/2020-06-26-1617/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Graden cand.med.</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Graden candidatus/candidata medisinae, som gir rett til tilsvarende tittel, gis for fullført integrert studium i medisin på seks år.</article><article class="numberedLegalP" data-numerator="2" id="kapittel-3-paragraf-4-nummer-2">(2) I studiet må det inngå examen philosophicum på 10 studiepoeng.</article></article><article class="legalArticle" data-lovdata-URL="LTI/forskrift/2020-06-26-1617/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Graden cand.psychol.</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Graden candidatus/candidata psychologiae, som gir rett til tilsvarende tittel, gis for fullført integrert studium i psykologi på seks år.</article><article class="numberedLegalP" data-numerator="2" id="kapittel-3-paragraf-5-nummer-2">(2) I studiet må det inngå examen philosophicum på 10 studiepoeng og et faglig relevant dannelsesemne på 10 studiepoeng. Det skal gis undervisning og veiledning i informasjonskompetanse. I stedet for examen facultatum på 10 studiepoeng og et fagemne på 10 studiepoeng, kan det inngå fagemner på til sammen 20 studiepoeng. Det skal gis undervisning og veiledning i informasjonskompetanse.</article></article><article class="legalArticle" data-lovdata-URL="LTI/forskrift/2020-06-26-1617/§12" data-name="§12" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Godskriving og fritak</span></h3><article class="legalP" id="kapittel-3-paragraf-6-ledd-1">Søknad om godskriving og fritak vurderes i henhold til universitets- og høyskoleloven § 3-5.</article></article><article class="legalArticle" data-lovdata-URL="LTI/forskrift/2020-06-26-1617/§13" data-name="§13" id="kapittel-3-paragraf-7"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Reduksjon i studiepoeng</span></h3><article class="legalP" id="kapittel-3-paragraf-7-ledd-1">Dersom en student tar emner som helt eller delvis overlapper hverandre, skal dette føre til en reduksjon i studiepoeng. Studiepoengreduksjonen gjøres slik at emner med dårligst karakter får redusert antall studiepoeng.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2020-06-26-1617/KAPITTEL_4"><h2>Kapittel 4. Registrering og eksamensmelding</h2><article class="legalArticle" data-lovdata-URL="LTI/forskrift/2020-06-26-1617/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Registrering og eksamensmelding</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Studenten må betale semesteravgift, registrere seg som student og melde seg til eksamen til emner, feltkurs eller ekskursjoner innen gjeldende frister. Fristene kunngjøres på universitetets nettsted.</article><article class="numberedLegalP" data-numerator="2" id="kapittel-4-paragraf-1-nummer-2">(2) Den enkelte student har selv ansvar for å rette opp eller melde fra om eventuelle feil og mangler ved eksamensmeldingen i Studentweb, og for å holde egen bostedsadresse og e-postadresse oppdatert.</article><article class="numberedLegalP" data-numerator="3" id="kapittel-4-paragraf-1-nummer-3">(3) Frist for å trekke seg fra eksamen kunngjøres på universitetets nettsted. Eksamensmelding til utsatte eksamener, kontinuasjonseksamener og ekstraordinære eksamener, kan ikke annulleres. Det samme gjelder obligatoriske praksisstudier, praksisperioder, praktiske arbeider, laboratorieforsøk eller lignende som varer sammenhengende i mer enn to uker.</article></article><article class="legalArticle" data-lovdata-URL="LTI/forskrift/2020-06-26-1617/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Privatister</span></h3><article class="legalP" id="kapittel-4-paragraf-2-ledd-1">Personer som oppfyller opptakskravene og andre vilkår for å avlegge eksamen, men som ikke er innvilget opptak, kan søke om adgang til å avlegge eksamen i et emne som privatist. Privatistretten begrenser seg til adgang til å delta i offentlige forelesninger og til å gå opp til eksamen. Universitetet kan fastsette at privatister skal betale et vederlag som skal dekke institusjonens merutgifter.</article></article><article class="legalArticle" data-lovdata-URL="LTI/forskrift/2020-06-26-1617/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Dispensasjon fra fristene for registrering, eksamensmelding og søknad om tilrettelegging</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Universitetet kan, etter søknad fra studenten, gi dispensasjon fra fristene for registrering og oppmelding til eksamen, samt fra frist for søknad om tilrettelegging.</article><article class="numberedLegalP" data-numerator="2" id="kapittel-4-paragraf-3-nummer-2">(2) Dispensasjon kan gis i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-nummer-2-punkt-1"><article class="legalP" id="kapittel-4-paragraf-3-nummer-2-punkt-1-ledd-1">Ved sykdom på dagen for fristens utløp, dokumentert ved legeattest.</article></article></li><li data-li-identifier="b." data-name="b."><article class="listArticle" id="kapittel-4-paragraf-3-nummer-2-punkt-2"><article class="legalP" id="kapittel-4-paragraf-3-nummer-2-punkt-2-ledd-1">Ved dokumentert dødsfall i nærmeste familie.</article></article></li><li data-li-identifier="c." data-name="c."><article class="listArticle" id="kapittel-4-paragraf-3-nummer-2-punkt-3"><article class="legalP" id="kapittel-4-paragraf-3-nummer-2-punkt-3-ledd-1">Det første semesteret studenten er registrert ved universitetet.</article></article></li><li data-li-identifier="d." data-name="d."><article class="listArticle" id="kapittel-4-paragraf-3-nummer-2-punkt-4"><article class="legalP" id="kapittel-4-paragraf-3-nummer-2-punkt-4-ledd-1">Når studenten deltar i et gruppearbeid som direkte inngår som del av den eksamen det gjelder, og eksamen ikke kan gjennomføres for de andre i gruppen uten at denne studenten er med.</article></article></li><li data-li-identifier="e." data-name="e."><article class="listArticle" id="kapittel-4-paragraf-3-nummer-2-punkt-5"><article class="legalP" id="kapittel-4-paragraf-3-nummer-2-punkt-5-ledd-1">Dersom bestått eksamen vil medføre at studenten fullfører en grad eller yrkesutdanning ved UiT.</article></article></li><li data-li-identifier="f." data-name="f."><article class="listArticle" id="kapittel-4-paragraf-3-nummer-2-punkt-6"><article class="legalP" id="kapittel-4-paragraf-3-nummer-2-punkt-6-ledd-1">Dispensasjon kan også gis i andre særlige tilfeller.</article></article></li></ul></article><article class="numberedLegalP" data-numerator="3" id="kapittel-4-paragraf-3-nummer-3">(3) Det skal normalt ikke gis dispensasjon dersom søknaden mottas senere enn fire uker etter at fristen har utløpt.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2020-06-26-1617/KAPITTEL_5"><h2>Kapittel 5. Eksamensavvikling</h2><article class="legalArticle" data-lovdata-URL="LTI/forskrift/2020-06-26-1617/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Arbeidskrav</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Det kan stilles krav om at obligatoriske arbeidskrav må være godkjent for å kunne avlegge eksamen. Arbeidskrav skal følge av emnebeskrivelsen.</article><article class="numberedLegalP" data-numerator="2" id="kapittel-5-paragraf-1-nummer-2">(2) Arbeidskrav vurderes som «bestått» eller «ikke bestått». Resultat av arbeidskrav skal foreligge senest to uker før eksamen.</article><article class="numberedLegalP" data-numerator="3" id="kapittel-5-paragraf-1-nummer-3">(3) Studenter som får resultatet ikke bestått skal som hovedregel ha rett til minst ett nytt forsøk.</article></article><article class="legalArticle" data-lovdata-URL="LTI/forskrift/2020-06-26-1617/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Vilkår for å få avlegge eksamen</span></h3><article class="legalP" id="kapittel-5-paragraf-2-ledd-1">For å få avlegge eksamen må studenten ha fått bestått eventuelle arbeidskrav og ha bestått eventuelle eksamener eller praksis i henhold til emnebeskrivelsen. Universitetet kan gi dispensasjon fra kravene i særlige tilfeller, for eksempel der studenten har dokumentert tilsvarende fra annet lærested.</article></article><article class="legalArticle" data-lovdata-URL="LTI/forskrift/2020-06-26-1617/§19" data-name="§19" id="kapittel-5-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Eksamensordninger</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) I hvert emne skal studentenes kunnskaper og ferdigheter prøves.</article><article class="numberedLegalP" data-numerator="2" id="kapittel-5-paragraf-3-nummer-2">(2) En eksamen kan omfatte en eller flere deler og kan bestå av en eller flere ulike eksamensordninger. Eksamensordningen skal være fastsatt i emnebeskrivelsen. Den muntlige del av eksamener skal være offentlig med mindre hensynet til gjennomføringen av eksamen tilsier noe annet. Det samme gjelder eksamen i utøvende kunstneriske, praktiske og estetiske emner. Universitetet kan gjøre unntak fra regelen i det enkelte tilfellet og etter ønske fra studenten når tungtveiende hensyn taler for det.</article><article class="numberedLegalP" data-numerator="3" id="kapittel-5-paragraf-3-nummer-3">(3) For eksamener som går over flere dager, medregnes ikke bevegelige helligdager og andre offentlige høytidsdager i eksamenstiden.</article></article><article class="legalArticle" data-lovdata-URL="LTI/forskrift/2020-06-26-1617/§20" data-name="§20" id="kapittel-5-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Språk og målform ved eksamen</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) Opplysninger om undervisningsspråk og eksamensspråk skal gå fram av emnebeskrivelsen. Studenter kan søke om å få oppgavesett og/eller besvare eksamen på et annet språk enn det som er fastsatt i emnebeskrivelsen.</article><article class="numberedLegalP" data-numerator="2" id="kapittel-5-paragraf-4-nummer-2">(2) Eksamensoppgaver som blir gitt på norsk, skal foreligge på bokmål og nynorsk. Dersom alle studentene har ønsket samme målform, kan oppgavene gis i bare denne målformen.</article></article><article class="legalArticle" data-lovdata-URL="LTI/forskrift/2020-06-26-1617/§21" data-name="§21" id="kapittel-5-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Eksamenssted</span></h3><article class="legalP" id="kapittel-5-paragraf-5-ledd-1">Universitetet fastsetter eksamenssted for eksamener som krever oppmøte. Universitetet kan i særlige tilfeller etter søknad gi dispensasjon for å avlegge eksamen ved annet eksamenssted.</article></article><article class="legalArticle" data-lovdata-URL="LTI/forskrift/2020-06-26-1617/§22" data-name="§22" id="kapittel-5-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tillatte hjelpemidler ved eksamen</span></h3><article class="legalP" id="kapittel-5-paragraf-6-ledd-1">Tillatte hjelpemidler skal gjøres kjent for studentene i god tid før eksamen, og skal være oppført på eksamensoppgavens forside.</article></article><article class="legalArticle" data-lovdata-URL="LTI/forskrift/2020-06-26-1617/§23" data-name="§23" id="kapittel-5-paragraf-7"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Digital eksamen</span></h3><article class="legalP" id="kapittel-5-paragraf-7-ledd-1">Studenter må disponere egen bærbar datamaskin til bruk ved eksamen. Nødvendig programvare skal gjøres tilgjengelig for studentene i god tid før eksamen. Studentene er selv ansvarlige for å ha installert nødvendig programvare før eksamen.</article></article><article class="legalArticle" data-lovdata-URL="LTI/forskrift/2020-06-26-1617/§24" data-name="§24" id="kapittel-5-paragraf-8"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Hva som regnes som et eksamensforsøk</span></h3><article class="numberedLegalP" data-numerator="1" id="kapittel-5-paragraf-8-nummer-1">(1) Følgende regnes som et eksamensforsøk:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-8-nummer-1-punkt-1"><article class="legalP" id="kapittel-5-paragraf-8-nummer-1-punkt-1-ledd-1">Studenten har bestått eksamen.</article></article></li><li data-li-identifier="b." data-name="b."><article class="listArticle" id="kapittel-5-paragraf-8-nummer-1-punkt-2"><article class="legalP" id="kapittel-5-paragraf-8-nummer-1-punkt-2-ledd-1">Studenten har ikke bestått eksamen.</article></article></li><li data-li-identifier="c." data-name="c."><article class="listArticle" id="kapittel-5-paragraf-8-nummer-1-punkt-3"><article class="legalP" id="kapittel-5-paragraf-8-nummer-1-punkt-3-ledd-1">Studenten trekker seg etter fastsatt frist, jf. § 14, eller trekker seg under eksamen.</article></article></li><li data-li-identifier="d." data-name="d."><article class="listArticle" id="kapittel-5-paragraf-8-nummer-1-punkt-4"><article class="legalP" id="kapittel-5-paragraf-8-nummer-1-punkt-4-ledd-1">Studenten leverer ikke eksamen innen oppgitt frist.</article></article></li><li data-li-identifier="e." data-name="e."><article class="listArticle" id="kapittel-5-paragraf-8-nummer-1-punkt-5"><article class="legalP" id="kapittel-5-paragraf-8-nummer-1-punkt-5-ledd-1">Studenten får annullert eksamen på grunn av fusk eller forsøk på fusk.</article></article></li></ul></article><article class="numberedLegalP" data-numerator="2" id="kapittel-5-paragraf-8-nummer-2">(2) Dersom studenten leverer blank besvarelse eller besvarelse som åpenbart ikke er et forsøk på en faglig besvarelse, anses studenten for å ha trukket seg under eksamen, jf. bokstav c.</article></article><article class="legalArticle" data-lovdata-URL="LTI/forskrift/2020-06-26-1617/§25" data-name="§25" id="kapittel-5-paragraf-9"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Utsatt eksamen og ekstra eksamensdager ved gyldig fravær</span></h3><article class="numberedLegalP" data-numerator="1" id="kapittel-5-paragraf-9-nummer-1">(1) Studentene har rett til utsatt eksamen ved gyldig fravær.</article><article class="numberedLegalP" data-numerator="2" id="kapittel-5-paragraf-9-nummer-2">(2) Gyldig fravær vil være akutt sykdom eller andre dokumenterte særlige grunner til fravær. Legeattest/dokumentasjon må være sendt eller levert til universitetet senest én uke etter eksamen. En student som blir syk under eksamen, må levere trekkskjema, straks oppsøke lege og levere legeattest senest én uke etter eksamen. Dersom det ikke er mulig å få en legeattest senest én uke etter eksamen, må studenten gi universitetet beskjed om dette innen fristens utløp.</article><article class="numberedLegalP" data-numerator="3" id="kapittel-5-paragraf-9-nummer-3">(3) Legeattesten skal angi tidsrom for sykdomsperioden. Sykemelding beregnet til bruk overfor arbeidsgiver, godtas ikke som legeattest.</article><article class="numberedLegalP" data-numerator="4" id="kapittel-5-paragraf-9-nummer-4">(4) Studenter som av særskilte grunner i forbindelse med svangerskap, fødsel eller omsorg for barn ikke kan gå opp til ordinær eksamen, kan også søke om utsatt eksamen. Forholdet må dokumenteres med legeattest, fødselsattest o.l.</article><article class="numberedLegalP" data-numerator="5" id="kapittel-5-paragraf-9-nummer-5">(5) Utsatte eksamener skal arrangeres så snart som mulig etter at forfallsgrunnen er opphørt og normalt senest to måneder inn i det nye semesteret. Studenter må selv melde seg til utsatt eksamen.</article><article class="numberedLegalP" data-numerator="6" id="kapittel-5-paragraf-9-nummer-6">(6) Det gis ikke rett til kontinuasjonseksamen dersom en student får «ikke bestått» på utsatt eksamen.</article><article class="numberedLegalP" data-numerator="7" id="kapittel-5-paragraf-9-nummer-7">(7) Ved hjemmeeksamen kan det i særlige tilfeller gis&#xa0;ekstra eksamensdager dersom studenten dokumenterer uforutsette problemer av medisinsk karakter, dødsfall i nærmeste familie, eller andre ulykkeslignende tilfeller som har inntruffet i løpet av eksamensperioden. Når fastsatt eksamenstid er mer enn to uker, kan det normalt gis utsatt innleveringsfrist med inntil to dager. Når fastsatt eksamenstid er av kortere varighet, kan det normalt gis utsatt innlevering med én dag. Studenter som likevel ikke klarer å fullføre med ekstra tid, gis rett til utsatt eksamen.</article></article><article class="legalArticle" data-lovdata-URL="LTI/forskrift/2020-06-26-1617/§26" data-name="§26" id="kapittel-5-paragraf-10"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Kontinuasjonseksamen ved ikke bestått eksamen</span></h3><article class="numberedLegalP" data-numerator="1" id="kapittel-5-paragraf-10-nummer-1">(1) Studenter som ikke består siste avholdte ordinære eksamen, kan få adgang til kontinuasjonseksamen dersom det tilbys kontinuasjonseksamen i emnet.</article><article class="numberedLegalP" data-numerator="2" id="kapittel-5-paragraf-10-nummer-2">(2) Studenter som anses for å ha trukket seg fra eksamen har ikke rett til kontinuasjonseksamen.</article><article class="numberedLegalP" data-numerator="3" id="kapittel-5-paragraf-10-nummer-3">(3) Bestemmelser om kontinuasjonsadgang, herunder hvilke karaktergivende aktiviteter som må tas opp igjen når studenten ikke har bestått emnet, skal tas inn i emnebeskrivelsen.</article><article class="numberedLegalP" data-numerator="4" id="kapittel-5-paragraf-10-nummer-4">(4) Kontinuasjonseksamen avholdes normalt ved begynnelsen av påfølgende semester etter siste ordinære eksamen. Studentene må selv melde seg til kontinuasjonseksamen.</article><article class="numberedLegalP" data-numerator="5" id="kapittel-5-paragraf-10-nummer-5">(5) Det avholdes ikke utsatte eksamener ved sykdomsfravær eller annet fravær til kontinuasjonseksamen.</article><article class="numberedLegalP" data-numerator="6" id="kapittel-5-paragraf-10-nummer-6">(6) Det er ikke anledning til å framstille seg til kontinuasjonseksamen for å forbedre karakteren fra en allerede bestått eksamen.</article></article><article class="legalArticle" data-lovdata-URL="LTI/forskrift/2020-06-26-1617/§27" data-name="§27" id="kapittel-5-paragraf-11"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Ekstraordinær eksamen i særlige tilfeller</span></h3><article class="numberedLegalP" data-numerator="1" id="kapittel-5-paragraf-11-nummer-1">(1) Ekstraordinær eksamen er en eksamen som universitetet i særlige tilfeller etter søknad kan avholde for studenter som ikke kan vente til neste ordinære eksamen, og som ikke fyller kravene til å delta på utsatt eksamen eller på kontinuasjonseksamen.</article><article class="numberedLegalP" data-numerator="2" id="kapittel-5-paragraf-11-nummer-2">(2) Det arrangeres ikke utsatt eksamen eller kontinuasjonseksamen i forbindelse med ekstraordinær eksamen.</article></article><article class="legalArticle" data-lovdata-URL="LTI/forskrift/2020-06-26-1617/§28" data-name="§28" id="kapittel-5-paragraf-12"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Gruppeeksamen</span></h3><article class="numberedLegalP" data-numerator="1" id="kapittel-5-paragraf-12-nummer-1">(1) Ved gruppeeksamen skal alle deltakere i gruppen bidra til ett felles produkt. Dersom det oppstår tvil om hvorvidt en student bidrar eller har bidratt tilstrekkelig til å få uttelling for et felles produkt hvor det normalt skal gis samlet karakter for hele gruppen, kan det ved sensur fastsettes individuelle karakterer for gruppens medlemmer.</article><article class="numberedLegalP" data-numerator="2" id="kapittel-5-paragraf-12-nummer-2">(2) Universitetet kan fatte vedtak om at en student som ikke har bidratt tilstrekkelig, skal anses for å ha trukket seg fra eksamen.</article></article><article class="legalArticle" data-lovdata-URL="LTI/forskrift/2020-06-26-1617/§29" data-name="§29" id="kapittel-5-paragraf-13"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Adgang til å avlegge eksamen etter tidligere ordning ved nedlegging eller endringer i emnet</span></h3><article class="numberedLegalP" data-numerator="1" id="kapittel-5-paragraf-13-nummer-1">(1) Dersom emnet endres vesentlig med hensyn til omfang, pensum eller lignende eller nedlegges, skal det være anledning til å avlegge eksamen etter tidligere ordning kun én gang for et tidsrom på ett år etter at ny ordning trer i kraft. Studenten har imidlertid ikke krav på undervisning etter tidligere ordning. Gjelder endringen selve eksamensordningen, gis det anledning til å gå opp til eksamen én gang etter tidligere ordning dersom studenten har vært vurderingsmeldt til emnet før den nye ordningen trådte i kraft.</article><article class="numberedLegalP" data-numerator="2" id="kapittel-5-paragraf-13-nummer-2">(2) Personer som ikke er tatt opp som studenter ved det aktuelle studieprogrammet eller emnet, må avlegge eksamen etter den eksamensordning som til enhver tid gjelder for privatister.</article><article class="numberedLegalP" data-numerator="3" id="kapittel-5-paragraf-13-nummer-3">(3) Det må søkes om å få avlegge eksamen etter tidligere ordning.</article></article><article class="legalArticle" data-lovdata-URL="LTI/forskrift/2020-06-26-1617/§30" data-name="§30" id="kapittel-5-paragraf-14"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Antall eksamensforsøk</span></h3><article class="numberedLegalP" data-numerator="1" id="kapittel-5-paragraf-14-nummer-1">(1) Det er anledning til å framstille seg til samme eksamen ved UiT tre ganger. Hva som regnes som et eksamensforsøk er beskrevet i § 24.</article><article class="numberedLegalP" data-numerator="2" id="kapittel-5-paragraf-14-nummer-2">(2) Universitetet kan gi dispensasjon fra denne bestemmelsen dersom ett av følgende kriterier er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-14-nummer-2-punkt-1"><article class="legalP" id="kapittel-5-paragraf-14-nummer-2-punkt-1-ledd-1">Ved å bestå eksamen i emnet vil studenten fullføre en grad eller yrkesutdanning ved universitetet.</article></article></li><li data-li-identifier="b." data-name="b."><article class="listArticle" id="kapittel-5-paragraf-14-nummer-2-punkt-2"><article class="legalP" id="kapittel-5-paragraf-14-nummer-2-punkt-2-ledd-1">Studenten kan dokumentere tungtveiende sosiale og/eller personlige grunner til at eksamen i emnet ikke er bestått etter å ha framstilt seg tre ganger.</article></article></li></ul></article><article class="numberedLegalP" data-numerator="3" id="kapittel-5-paragraf-14-nummer-3">(3) Det kan gis inntil tre dispensasjoner.</article><article class="numberedLegalP" data-numerator="4" id="kapittel-5-paragraf-14-nummer-4">(4) Dersom studenten har fremstilt seg til samme eksamen tre eller flere ganger uten å bestå, og det ikke foreligger grunnlag for dispensasjon, kan universitetet frata studieretten, se § 48.</article><article class="numberedLegalP" data-numerator="5" id="kapittel-5-paragraf-14-nummer-5">(5) Dersom en student har bestått samme eksamen mer enn én gang, vil beste karakter gjelde.</article><article class="numberedLegalP" data-numerator="6" id="kapittel-5-paragraf-14-nummer-6">(6) Som hovedregel må alle deleksamener som inngår i vurderingen av endelig karakter tas opp igjen ved nytt eksamensforsøk. Unntak fra dette kan fastsettes i emnebeskrivelsen.</article></article><article class="legalArticle" data-lovdata-URL="LTI/forskrift/2020-06-26-1617/§31" data-name="§31" id="kapittel-5-paragraf-15"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Antall praksisforsøk</span></h3><article class="numberedLegalP" data-numerator="1" id="kapittel-5-paragraf-15-nummer-1">(1) Det er anledning til å framstille seg til samme praksis to ganger. Dersom nasjonale rammeplaner gir anledning til ytterligere praksisforsøk, gjelder rammeplanens bestemmelser.</article><article class="numberedLegalP" data-numerator="2" id="kapittel-5-paragraf-15-nummer-2">(2) Universitetet kan dispensere fra denne bestemmelsen dersom ett av følgende kriterier er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-15-nummer-2-punkt-1"><article class="legalP" id="kapittel-5-paragraf-15-nummer-2-punkt-1-ledd-1">Ved å bestå praksis vil studenten fullføre en grad eller yrkesutdanning ved universitetet.</article></article></li><li data-li-identifier="b." data-name="b."><article class="listArticle" id="kapittel-5-paragraf-15-nummer-2-punkt-2"><article class="legalP" id="kapittel-5-paragraf-15-nummer-2-punkt-2-ledd-1">Studenten kan dokumentere tungtveiende sosiale og/eller personlige grunner til at praksis ikke er bestått etter å ha framstilt seg to ganger i praksis.</article></article></li></ul></article><article class="numberedLegalP" data-numerator="3" id="kapittel-5-paragraf-15-nummer-3">(3) Dersom studenten har fremstilt seg til samme praksis to ganger uten å bestå, og det ikke foreligger grunnlag for dispensasjon, kan universitetet frata studenten studieretten, se § 48. Dette skal studenten gjøres særskilt, skriftlig oppmerksom på før andre praksisforsøk påbegynnes.</article><article class="numberedLegalP" data-numerator="4" id="kapittel-5-paragraf-15-nummer-4">(4) Dispensasjonsmulighetene gjelder ikke for praksis som inngår i lærerutdanningene, med mindre annet følger av rammeplanen til den enkelte utdanning.</article></article><article class="legalArticle" data-lovdata-URL="LTI/forskrift/2020-06-26-1617/§32" data-name="§32" id="kapittel-5-paragraf-16"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Varsel i forbindelse med fare for å ikke bestå praksis</span></h3><article class="numberedLegalP" data-numerator="1" id="kapittel-5-paragraf-16-nummer-1">(1) Dersom det i løpet av praksisperioden eller lignende viser seg at studenten står i fare for ikke å bestå, skal studenten varsles om dette.</article><article class="numberedLegalP" data-numerator="2" id="kapittel-5-paragraf-16-nummer-2">(2) I varselet skal studenten gjøres oppmerksom på hva som er påkrevd for å bli vurdert til «bestått». Varselet skal gis skriftlig og på et tidspunkt som gir studenten mulighet til å oppfylle målene og bestå praksisperioden. Studenten skal gis anledning til å uttale seg om de forhold vurderingen bygger på, før det tas beslutning om «ikke bestått».</article><article class="numberedLegalP" data-numerator="3" id="kapittel-5-paragraf-16-nummer-3">(3) Dersom studenten i slutten av praksisperioden viser handling/adferd som åpenbart ikke gir grunnlag for å bestå praksis, kan studenten få karakter «ikke bestått» selv om forutgående varsel ikke er gitt.</article><article class="numberedLegalP" data-numerator="4" id="kapittel-5-paragraf-16-nummer-4">(4) Det juridiske fakultet kan fravike bestemmelsene i denne paragraf i utfyllende regler for master i rettsvitenskap.</article></article><article class="legalArticle" data-lovdata-URL="LTI/forskrift/2020-06-26-1617/§33" data-name="§33" id="kapittel-5-paragraf-17"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Tilgjengeliggjøring av mastergradsoppgaver eller tilsvarende i universitetets vitenarkiv</span></h3><article class="numberedLegalP" data-numerator="1" id="kapittel-5-paragraf-17-nummer-1">(1) Mastergradsoppgaver eller tilsvarende er som hovedregel offentlige, og skal gjøres åpent tilgjengelig i universitetets digitale vitenarkiv.</article><article class="numberedLegalP" data-numerator="2" id="kapittel-5-paragraf-17-nummer-2">(2) Oppgaver som inneholder opplysninger som er underlagt lovbestemt taushetsplikt, er unntatt offentlighet og skal ikke gjøres åpent tilgjengelig som nevnt i første ledd. Universitetet kan også unnta oppgaver fra offentligheten i inntil fem år dersom det foreligger tungtveiende grunner. I særlige tilfeller kan universitetet unnta en oppgave for en lengre periode.</article><article class="numberedLegalP" data-numerator="3" id="kapittel-5-paragraf-17-nummer-3">(3) Studenten kan reservere seg mot at sin oppgave blir gjort åpent tilgjengelig.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2020-06-26-1617/KAPITTEL_6"><h2>Kapittel 6. Vurderingsuttrykk (karaktersystem)</h2><article class="legalArticle" data-lovdata-URL="LTI/forskrift/2020-06-26-1617/§34" data-name="§34" id="kapittel-6-paragraf-1"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Karakterfastsettelse</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Alle deleksamener skal gis en karakter. Fremgangsmåten for fastsetting av endelig karakter, inkludert vekting av eksamensdeler, skal være fastsatt i emnebeskrivelsen.</article><article class="numberedLegalP" data-numerator="2" id="kapittel-6-paragraf-1-nummer-2">(2) Dersom en student får «ikke bestått» på en deleksamen medfører dette at emnet som helhet ikke blir bestått. Unntak fra dette kan fastsettes i emnebeskrivelsen.</article><article class="numberedLegalP" data-numerator="3" id="kapittel-6-paragraf-1-nummer-3">(3) Studenter som har levert eksamensbesvarelse, kan ikke unndra seg sensur.</article></article><article class="legalArticle" data-lovdata-URL="LTI/forskrift/2020-06-26-1617/§35" data-name="§35" id="kapittel-6-paragraf-2"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Vurderingsuttrykk</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Følgende vurderingsuttrykk skal benyttes:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-2-nummer-1-punkt-1"><article class="legalP" id="kapittel-6-paragraf-2-nummer-1-punkt-1-ledd-1">Bestått/ikke bestått.</article></article></li><li data-li-identifier="b." data-name="b."><article class="listArticle" id="kapittel-6-paragraf-2-nummer-1-punkt-2"><article class="legalP" id="kapittel-6-paragraf-2-nummer-1-punkt-2-ledd-1">En gradert skala med 5 trinn fra A til E for «bestått» og F for «ikke bestått».</article></article></li></ul></article><article class="numberedLegalP" data-numerator="2" id="kapittel-6-paragraf-2-nummer-2">(2) Bokstavkaraktertrinnene gis følgende betegnelse og generell, kvalitativ beskrivelse: <table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon. Kandidaten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article><article class="numberedLegalP" data-numerator="3" id="kapittel-6-paragraf-2-nummer-3">(3) Når karakterskalaen «bestått»/«ikke bestått» benyttes, skal dette være et selvstendig vurderingsuttrykk uten sammenheng med den graderte karakterskalaen.</article><article class="numberedLegalP" data-numerator="4" id="kapittel-6-paragraf-2-nummer-4">(4) Dersom det er behov for utregning av samlet karakter i et emne eller gjennomsnittskarakter i en emnegruppe eller et studieprogram, må det være benyttet bokstavkarakter på alle delene som inngår beregningen. Følgende omregningsmodell skal legges til grunn: A=5, B=4, C=3, D=2, E=1. Ved utregning av gjennomsnittskarakter vektes emner i henhold til studiepoeng.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2020-06-26-1617/KAPITTEL_7"><h2>Kapittel 7. Sensur, klage og fusk</h2><article class="legalArticle" data-lovdata-URL="LTI/forskrift/2020-06-26-1617/§36" data-name="§36" id="kapittel-7-paragraf-1"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Sensorveiledning</span></h3><article class="legalP" id="kapittel-7-paragraf-1-ledd-1">Det skal utarbeides skriftlig sensorveiledning til hver eksamen. Sensorveiledningen skal være tilgjengelig for sensorene når sensurperioden starter, og skal være tilgjengelig for studentene etter at sensuren er kunngjort.</article></article><article class="legalArticle" data-lovdata-URL="LTI/forskrift/2020-06-26-1617/§37" data-name="§37" id="kapittel-7-paragraf-2"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Krav til ekstern sensor</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Ekstern sensor skal ikke være ansatt i hel- eller deltidsstilling ved universitetet i det gjeldende semester. Engasjerte forelesere eller seminarholdere regnes som interne den tiden de mottar lønn fra universitetet. Fakultetene kan gjøre unntak fra dette ved kortvarige engasjement i tilknytning til et annet studieprogram.</article><article class="numberedLegalP" data-numerator="2" id="kapittel-7-paragraf-2-nummer-2">(2) En ekstern sensor må ha vitenskapelig kompetanse som kvalifiserer for ansettelse som minimum høyskolelektor/amanuensis ved universitet/høyskole eller annen forskningsinstitusjon. Ekstern sensor kan i særlige tilfeller være kvalifisert for å foreta sensur innenfor et bestemt område gjennom relevant yrkespraksis.</article><article class="numberedLegalP" data-numerator="3" id="kapittel-7-paragraf-2-nummer-3">(3) For sensur av emner i opplæringsdelen av ph.d.-studiet kreves doktorgrad eller tilsvarende.</article></article><article class="legalArticle" data-lovdata-URL="LTI/forskrift/2020-06-26-1617/§38" data-name="§38" id="kapittel-7-paragraf-3"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Sensurordninger</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Det skal være ekstern evaluering av vurderingen eller vurderingsordningene.</article><article class="numberedLegalP" data-numerator="2" id="kapittel-7-paragraf-3-nummer-2">(2) Det skal benyttes to sensorer, hvorav minst én ekstern, i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-3-nummer-2-punkt-1"><article class="legalP" id="kapittel-7-paragraf-3-nummer-2-punkt-1-ledd-1">Ved bedømmelse av studentens selvstendige arbeid i høyere grad.</article></article></li><li data-li-identifier="b." data-name="b."><article class="listArticle" id="kapittel-7-paragraf-3-nummer-2-punkt-2"><article class="legalP" id="kapittel-7-paragraf-3-nummer-2-punkt-2-ledd-1">Ved ny sensurering som følge av klage over formelle feil ved eksamen, jf. lov om universiteter og høyskoler § 5-2 andre ledd.</article></article></li><li data-li-identifier="c." data-name="c."><article class="listArticle" id="kapittel-7-paragraf-3-nummer-2-punkt-3"><article class="legalP" id="kapittel-7-paragraf-3-nummer-2-punkt-3-ledd-1">Ved klage over karakterfastsettelse, jf. lov om universiteter og høyskoler § 5-3 fjerde ledd.</article></article></li></ul></article><article class="numberedLegalP" data-numerator="3" id="kapittel-7-paragraf-3-nummer-3">(3) I alle tilfeller som ikke faller inn under andre ledd skal det benyttes minst én intern sensor kombinert med ekstern evaluering av vurderingen eller vurderingsordningen. Ordninger for ekstern evaluering kan være én, eller en kombinasjon av følgende:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-3-nummer-3-punkt-1"><article class="legalP" id="kapittel-7-paragraf-3-nummer-3-punkt-1-ledd-1">Ekstern deltagelse ved utforming av eksamensoppgaver og sensorveiledning.</article></article></li><li data-li-identifier="b." data-name="b."><article class="listArticle" id="kapittel-7-paragraf-3-nummer-3-punkt-2"><article class="legalP" id="kapittel-7-paragraf-3-nummer-3-punkt-2-ledd-1">Ekstern kontroll av intern sensors vurdering av et tilfeldig utvalg studenter.</article></article></li><li data-li-identifier="c." data-name="c."><article class="listArticle" id="kapittel-7-paragraf-3-nummer-3-punkt-3"><article class="legalP" id="kapittel-7-paragraf-3-nummer-3-punkt-3-ledd-1">Ekstern evaluering av alle vurderingsordningene som inngår i fag- eller studieplanen.</article></article></li></ul></article><article class="numberedLegalP" data-numerator="4" id="kapittel-7-paragraf-3-nummer-4">(4) Ved bedømmelsen av muntlig eksamen, eksamen i kunstneriske, praktiske og estetiske emner eller lignende, som etter sin art ikke lar seg etterprøve, skal det være minst to sensorer.</article><article class="numberedLegalP" data-numerator="5" id="kapittel-7-paragraf-3-nummer-5">(5) Dersom to sensorer ikke blir enige om felles sensurvedtak, skal en tredje sensor, som skal være ekstern, trekkes inn. Sensuren avgjøres ved flertall.</article></article><article class="legalArticle" data-lovdata-URL="LTI/forskrift/2020-06-26-1617/§39" data-name="§39" id="kapittel-7-paragraf-4"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Sensur på avsluttende mastergradseksamener</span></h3><article class="legalP" id="kapittel-7-paragraf-4-ledd-1">Studentens veileder skal ikke være sensor på avsluttende mastergradseksamener, og skal ikke delta på sensurmøter. Universitetet kan i spesielle tilfeller gjøre unntak fra dette. Eksamenskommisjonen kan konferere med veileder før sensurmøte. Ved behov kan eksamenskommisjonen be veileder om en skriftlig redegjørelse for veiledningsprosessen.</article></article><article class="legalArticle" data-lovdata-URL="LTI/forskrift/2020-06-26-1617/§40" data-name="§40" id="kapittel-7-paragraf-5"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Sensurfrister</span></h3><article class="numberedLegalP" data-numerator="1" id="kapittel-7-paragraf-5-nummer-1">(1) Sensur skal foreligge innen tre uker med mindre styret selv har fastsatt en lengre frist. For større selvstendige arbeider normert til 20 studiepoeng eller mer, kan det settes en frist for sensur på seks uker.</article><article class="numberedLegalP" data-numerator="2" id="kapittel-7-paragraf-5-nummer-2">(2) Fakultetene kan søke om dispensasjon fra sensurfristen etter lov om universiteter og høyskoler § 3-9 fjerde ledd. Slik søknad skal være fremmet i god tid og slik at søknad kan behandles av universitetsstyret minimum to uker før den aktuelle eksamen.</article><article class="numberedLegalP" data-numerator="3" id="kapittel-7-paragraf-5-nummer-3">(3) For sensur som er forsinket, iverksettes økonomiske sanksjoner overfor ansvarlig enhet.</article></article><article class="legalArticle" data-lovdata-URL="LTI/forskrift/2020-06-26-1617/§41" data-name="§41" id="kapittel-7-paragraf-6"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Kunngjøring av sensur</span></h3><article class="legalP" id="kapittel-7-paragraf-6-ledd-1">Sensur kunngjøres i Studentweb.</article></article><article class="legalArticle" data-lovdata-URL="LTI/forskrift/2020-06-26-1617/§42" data-name="§42" id="kapittel-7-paragraf-7"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Begrunnelse for karakter</span></h3><article class="numberedLegalP" data-numerator="1" id="kapittel-7-paragraf-7-nummer-1">(1) Studenter har rett til å få begrunnelse for karakteren.</article><article class="numberedLegalP" data-numerator="2" id="kapittel-7-paragraf-7-nummer-2">(2) Krav om begrunnelse for karakteren for skriftlig eksamen må framsettes senest én uke etter at sensuren ble kunngjort.</article><article class="numberedLegalP" data-numerator="3" id="kapittel-7-paragraf-7-nummer-3">(3) Krav om begrunnelse for karakteren for muntlig eksamen, praktiske ferdigheter, eller eksamen i utøvende, kunstneriske, praktiske og estetiske emner, må framsettes umiddelbart etter at karakteren er meddelt studenten.</article><article class="numberedLegalP" data-numerator="4" id="kapittel-7-paragraf-7-nummer-4">(4) Begrunnelse gis muntlig eller skriftlig etter sensors valg. Begrunnelse skal være gitt innen to uker etter at studenten har bedt om dette. I begrunnelsen skal det gjøres rede for de generelle prinsipper som er lagt til grunn for bedømmelsen, og for bedømmelsen av studentens prestasjon.</article></article><article class="legalArticle" data-lovdata-URL="LTI/forskrift/2020-06-26-1617/§43" data-name="§43" id="kapittel-7-paragraf-8"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Klage på karakter</span></h3><article class="numberedLegalP" data-numerator="1" id="kapittel-7-paragraf-8-nummer-1">(1) Studenter kan klage på karakteren på eksamen eller vektet deleksamen innen tre uker etter at sensurvedtaket er kunngjort, eller fra det tidspunktet begrunnelse for karakter er gitt. Dersom deleksamen ikke er vektet, gjelder klagefristen fra og med endelig sensurvedtak i emnet er kunngjort, eller fra det tidspunktet begrunnelse for karakter er gitt.</article><article class="numberedLegalP" data-numerator="2" id="kapittel-7-paragraf-8-nummer-2">(2) Bedømmelse av muntlig prestasjon eller annen bedømmelse som på grunn av prøvens art ikke lar seg etterprøve, kan ikke påklages.</article><article class="numberedLegalP" data-numerator="3" id="kapittel-7-paragraf-8-nummer-3">(3) Det er individuell klagerett ved gruppeeksamen. En eventuell endring av karakter etter klage vil kun gjelde for den som har klaget.</article><article class="numberedLegalP" data-numerator="4" id="kapittel-7-paragraf-8-nummer-4">(4) Det skal avholdes ny justerende muntlig eksamen dersom klage medfører endring i karakter på andre deleksamener.</article><article class="numberedLegalP" data-numerator="5" id="kapittel-7-paragraf-8-nummer-5">(5) Ved klage skal studentens besvarelse forelegges ny eksamenskommisjon. Den nye eksamenskommisjonen skal ikke ha opplysninger om karakter, begrunnelse for karakteren eller studentens begrunnelse for klagen. Den nye kommisjonen skal alltid ha sensorveiledningen.</article><article class="numberedLegalP" data-numerator="6" id="kapittel-7-paragraf-8-nummer-6">(6) Dersom karakteren ved ny sensur avviker med to eller flere karakterer fra opprinnelig sensur, gjennomføres ytterligere en vurdering før endelig karakter fastsettes. Sensorene fra opprinnelig sensur og ny sensur skal foreta vurderingen i fellesskap. Hvis ikke et flertall av sensorene blir enige om en karakter, skal fakultetet oppnevne en ytterligere sensor som skal delta i karakterfastsettingen. Begrunnelse for ny karakter skal gis skriftlig.</article><article class="numberedLegalP" data-numerator="7" id="kapittel-7-paragraf-8-nummer-7">(7) Karakterfastsettingen ved ny sensurering kan ikke påklages.</article></article><article class="legalArticle" data-lovdata-URL="LTI/forskrift/2020-06-26-1617/§44" data-name="§44" id="kapittel-7-paragraf-9"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-7-paragraf-9-nummer-1">(1) Formelle feil ved gjennomføring av eksamen kan påklages i henhold til lov om universiteter og høyskoler § 5-2.</article><article class="numberedLegalP" data-numerator="2" id="kapittel-7-paragraf-9-nummer-2">(2) Universitetets klagenemnd er klageinstans.</article></article><article class="legalArticle" data-lovdata-URL="LTI/forskrift/2020-06-26-1617/§45" data-name="§45" id="kapittel-7-paragraf-10"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-7-paragraf-10-nummer-1">(1) Som fusk eller forsøk på fusk ved eksamen eller prøve regnes blant annet:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-10-nummer-1-punkt-1"><article class="legalP" id="kapittel-7-paragraf-10-nummer-1-punkt-1-ledd-1">å ha ulovlige hjelpemidler tilgjengelig under eksamen</article></article></li><li data-li-identifier="b." data-name="b."><article class="listArticle" id="kapittel-7-paragraf-10-nummer-1-punkt-2"><article class="legalP" id="kapittel-7-paragraf-10-nummer-1-punkt-2-ledd-1">å presentere andres arbeid som sitt eget</article></article></li><li data-li-identifier="c." data-name="c."><article class="listArticle" id="kapittel-7-paragraf-10-nummer-1-punkt-3"><article class="legalP" id="kapittel-7-paragraf-10-nummer-1-punkt-3-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="d." data-name="d."><article class="listArticle" id="kapittel-7-paragraf-10-nummer-1-punkt-4"><article class="legalP" id="kapittel-7-paragraf-10-nummer-1-punkt-4-ledd-1">å levere en eksamensbesvarelse som tidligere er levert som eksamensbesvarelse ved UiT eller andre institusjoner for høyere utdanning</article></article></li><li data-li-identifier="e." data-name="e."><article class="listArticle" id="kapittel-7-paragraf-10-nummer-1-punkt-5"><article class="legalP" id="kapittel-7-paragraf-10-nummer-1-punkt-5-ledd-1">ureglementert samarbeid mellom eksamenskandidater eller grupper</article></article></li><li data-li-identifier="f." data-name="f."><article class="listArticle" id="kapittel-7-paragraf-10-nummer-1-punkt-6"><article class="legalP" id="kapittel-7-paragraf-10-nummer-1-punkt-6-ledd-1">å handle i strid med eksamensreglementet eller på annen urettmessig måte som kan gi fordeler ved eksamen.</article></article></li></ul></article><article class="numberedLegalP" data-numerator="2" id="kapittel-7-paragraf-10-nummer-2">(2) Fusk eller forsøk på fusk ved obligatoriske arbeidskrav der det inngår et element av vurdering fra universitetets side, følger samme bestemmelser som fusk ved eksamen.</article><article class="numberedLegalP" data-numerator="3" id="kapittel-7-paragraf-10-nummer-3">(3) Bestemmelsene om fusk ved eksamen gjelder også for eksamener i opplæringsdelen av et ph.d.-program.</article><article class="numberedLegalP" data-numerator="4" id="kapittel-7-paragraf-10-nummer-4">(4) Studenter som grovt uaktsomt eller forsettlig har fusket eller forsøkt å fuske ved eksamen, kan få eksamen annullert, utestenges fra universitetet og fratas retten til å gå opp til eksamen ved alle institusjoner under universitets- og høyskoleloven i inntil ett år. For ph.d.-studenter som er ansatt ved universitetet gjelder særlige regler, se universitets- og høyskoleloven § 4-8 tredje ledd, jf. § 4-13 tredje ledd.</article><article class="numberedLegalP" data-numerator="5" id="kapittel-7-paragraf-10-nummer-5">(5) Annullering av eksamen som følge av fusk eller forsøk på fusk, teller som et eksamensforsøk.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2020-06-26-1617/KAPITTEL_8"><h2>Kapittel 8. Tilrettelegging, studierett og permisjon</h2><article class="legalArticle" data-lovdata-URL="LTI/forskrift/2020-06-26-1617/§46" data-name="§46" id="kapittel-8-paragraf-1"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Individuell tilrettelegging</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Studenter med funksjonsnedsettelse og studenter med særskilte behov har rett til å få studiehverdagen og eksamen tilrettelagt for å sikre likeverdige opplærings- og utdanningsmuligheter.</article><article class="numberedLegalP" data-numerator="2" id="kapittel-8-paragraf-1-nummer-2">(2) Frist for søknad om tilrettelegging i studiehverdagen og på eksamen kunngjøres på universitetets nettsted. Universitetet kan gi dispensasjon fra søknadsfristen, jf. § 16. Dokumentasjonen må angi hvilke spesifikke vansker studenten vil ha i forbindelse i studiehverdagen eller i forbindelse med de eksamensformene som det søkes tilrettelegging for. Det skal som hovedregel søkes for hvert studieår, med mindre behovet for tilrettelegging er varig.</article><article class="numberedLegalP" data-numerator="3" id="kapittel-8-paragraf-1-nummer-3">(3) Retten gjelder tilrettelegging som ikke innebærer en uforholdsmessig byrde for utdanningsinstitusjonen. I denne vurderingen skal det legges særlig vekt på tilretteleggingens effekt for å fjerne barrierer for disse studentene, kostnadene ved tilretteleggingen og institusjonens ressurser. Tilretteleggingen må ikke føre til en reduksjon av de faglige krav som stilles i den enkelte utdanningen.</article></article><article class="legalArticle" data-lovdata-URL="LTI/forskrift/2020-06-26-1617/§47" data-name="§47" id="kapittel-8-paragraf-2"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) En student som har akseptert tilbud om studieplass ved UiT har studierett til studieprogrammet eller emnet vedkommende er tatt opp til. Studieretten gjelder bare ved det studiestedet studenten har fått opptak. Studenten kan imidlertid søke om overflytting til et annet studiested.</article><article class="numberedLegalP" data-numerator="2" id="kapittel-8-paragraf-2-nummer-2">(2) Studenter beholder studieretten inntil ett år ut over normert studieprogresjon i hel- eller deltidsstudier, såfremt fakultetet ikke har fastsatt at studieretten kan beholdes for flere år ut over normert studieprogresjon for studiet. I denne tidsberegningen inngår ikke utsatt studiestart, permisjoner, utestengelse fra universitetet og faglige forsinkelser.</article></article><article class="legalArticle" data-lovdata-URL="LTI/forskrift/2020-06-26-1617/§48" data-name="§48" id="kapittel-8-paragraf-3"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Tap av studierett</span></h3><article class="numberedLegalP" data-numerator="1" id="kapittel-8-paragraf-3-nummer-1">(1) Universitetet kan frata studieretten til studenter i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-3-nummer-1-punkt-1"><article class="legalP" id="kapittel-8-paragraf-3-nummer-1-punkt-1-ledd-1">Studenten har fremstilt seg til samme eksamen ved UiT tre ganger uten å bestå, og det foreligger ikke grunnlag for dispensasjon, jf. § 30.</article></article></li><li data-li-identifier="b." data-name="b."><article class="listArticle" id="kapittel-8-paragraf-3-nummer-1-punkt-2"><article class="legalP" id="kapittel-8-paragraf-3-nummer-1-punkt-2-ledd-1">Studenten har fremstilt seg til samme praksis ved UiT to ganger uten å bestå, og det foreligger ikke grunnlag for dispensasjon, jf. § 31.</article></article></li><li data-li-identifier="c." data-name="c."><article class="listArticle" id="kapittel-8-paragraf-3-nummer-1-punkt-3"><article class="legalP" id="kapittel-8-paragraf-3-nummer-1-punkt-3-ledd-1">Studenten har blitt mer enn ett år forsinket i studiet uten gyldig grunn, jf. § 47.</article></article></li><li data-li-identifier="d." data-name="d."><article class="listArticle" id="kapittel-8-paragraf-3-nummer-1-punkt-4"><article class="legalP" id="kapittel-8-paragraf-3-nummer-1-punkt-4-ledd-1">Studenten har ikke semesterregistrert seg.</article></article></li><li data-li-identifier="e." data-name="e."><article class="listArticle" id="kapittel-8-paragraf-3-nummer-1-punkt-5"><article class="legalP" id="kapittel-8-paragraf-3-nummer-1-punkt-5-ledd-1">Studenten har ikke betalt semesteravgift.</article></article></li><li data-li-identifier="f." data-name="f."><article class="listArticle" id="kapittel-8-paragraf-3-nummer-1-punkt-6"><article class="legalP" id="kapittel-8-paragraf-3-nummer-1-punkt-6-ledd-1">Studenten har ikke bekreftet sin utdanningsplan.</article></article></li><li data-li-identifier="g." data-name="g."><article class="listArticle" id="kapittel-8-paragraf-3-nummer-1-punkt-7"><article class="legalP" id="kapittel-8-paragraf-3-nummer-1-punkt-7-ledd-1">Studenten unnlater å levere original dokumentasjon eller vitnemål når dette blir etterspurt, jf. § 51.</article></article></li></ul></article><article class="numberedLegalP" data-numerator="2" id="kapittel-8-paragraf-3-nummer-2">(2) Studenter som står i fare for å miste studieretten etter bokstav c skal gis skriftlig forhåndsvarsel senest ved semesterstart.</article><article class="numberedLegalP" data-numerator="3" id="kapittel-8-paragraf-3-nummer-3">(3) Det skal fattes skriftlig vedtak dersom studieretten inndras.</article><article class="numberedLegalP" data-numerator="4" id="kapittel-8-paragraf-3-nummer-4">(4) Den som mister studieretten, kan søke om nytt opptak til studiet.</article></article><article class="legalArticle" data-lovdata-URL="LTI/forskrift/2020-06-26-1617/§49" data-name="§49" id="kapittel-8-paragraf-4"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Permisjon</span></h3><article class="numberedLegalP" data-numerator="1" id="kapittel-8-paragraf-4-nummer-1">(1) En student som får barn under studiene, har rett til permisjon fra studiene under svangerskap og til omsorg for barn jf. universitets- og høyskoleloven § 4-5. Permisjon skal også gis på grunnlag av verneplikt.</article><article class="numberedLegalP" data-numerator="2" id="kapittel-8-paragraf-4-nummer-2">(2) Permisjon kan gis på grunnlag av deltakelse i internasjonale forsvarsoperasjoner, studentpolitisk arbeid, attestert langvarig sykdom og andre tungtveiende grunner av faglig, sosial eller personlig art. Permisjon etter dette ledd kan ikke gis for mer enn to år i løpet av studietiden.</article><article class="numberedLegalP" data-numerator="3" id="kapittel-8-paragraf-4-nummer-3">(3) Studenten skal ha rett til å gjenoppta sine studier på tilsvarende nivå som før permisjonen. Universitetet må så langt det er praktisk mulig legge forholdene til rette for at studenten kan gjenoppta sine studier så raskt som mulig etter endt permisjon.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2020-06-26-1617/KAPITTEL_9"><h2>Kapittel 9. Vitnemål, vitnemålstillegg (Diploma Supplement) og karakterutskrift</h2><article class="legalArticle" data-lovdata-URL="LTI/forskrift/2020-06-26-1617/§50" data-name="§50" id="kapittel-9-paragraf-1"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Vitnemål, vitnemålstillegg (Diploma Supplement) og karakterutskrift</span></h3><article class="numberedLegalP" data-numerator="1" id="kapittel-9-paragraf-1-nummer-1">(1) Vitnemål for studenter som oppnår bachelor-, master-, cand.psychol.- og cand.med.-grad innenfor norskspråklige studieprogrammer ved UiT, utstedes i den målform, bokmål eller nynorsk, studenten selv har valgt ved semesterregistrering.</article><article class="numberedLegalP" data-numerator="2" id="kapittel-9-paragraf-1-nummer-2">(2) Studentene kan reservere seg mot automatisk utstedelse av vitnemål.</article><article class="numberedLegalP" data-numerator="3" id="kapittel-9-paragraf-1-nummer-3">(3) Ved vitnemål skal det følge med et vitnemålstillegg som gir en nærmere beskrivelse av studentens utdanning og av norsk høyere utdanningssystem. Vitnemålstillegget er bare gyldig sammen med det originale vitnemålet. Eventuelle overskytende studiepoeng dokumenteres med en karakterutskrift.</article><article class="numberedLegalP" data-numerator="4" id="kapittel-9-paragraf-1-nummer-4">(4) Vitnemål utstedes på norsk med mindre utdanningsprogrammet i sin helhet er et engelskspråklig studieprogram. Vitnemål kan suppleres med vitnemålstillegg og karakterutskrift på engelsk.</article><article class="numberedLegalP" data-numerator="5" id="kapittel-9-paragraf-1-nummer-5">(5) Det utstedes bare ett vitnemål per student innenfor et studieprogram. Det samme gjelder for bachelorgrad i fritt sammensatte fag.</article><article class="numberedLegalP" data-numerator="6" id="kapittel-9-paragraf-1-nummer-6">(6) Det utstedes nytt vitnemål hvis studenten senere forbedrer en karakter som inngår på vitnemålet.</article><article class="numberedLegalP" data-numerator="7" id="kapittel-9-paragraf-1-nummer-7">(7) For å få utstedt vitnemål fra UiT må minimum 60 studiepoeng være avlagt ved UiT.</article></article><article class="legalArticle" data-lovdata-URL="LTI/forskrift/2020-06-26-1617/§51" data-name="§51" id="kapittel-9-paragraf-2"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Pålegg om framvisning av originaldokumenter</span></h3><article class="legalP" id="kapittel-9-paragraf-2-ledd-1">Studenter må ved forespørsel fra universitetet vise fram originaldokumenter som er grunnlaget for opptak til studier eller for utstedelse av vitnemål ved UiT. Studenter som ikke viser fram de forespurte originaldokumentene for kontroll kan miste studieretten. Vitnemål vil kunne bli holdt tilbake til originaldokumentene er framvist og kontrollert.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2020-06-26-1617/KAPITTEL_10"><h2>Kapittel 10. Ikrafttredelse</h2><article class="legalArticle" data-lovdata-URL="LTI/forskrift/2020-06-26-1617/§52" data-name="§52" id="kapittel-10-paragraf-1"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Ikrafttredelse</span></h3><article class="legalP" id="kapittel-10-paragraf-1-ledd-1">Forskriften trer i kraft 1. august 2020. Samtidig oppheves forskrift 7. mai 2009 nr. 533 om eksamener ved Universitetet i Tromsø – Norges arktiske universitet, og forskrift 12. desember 2008 nr. 1568 om studier ved Universitetet i Tromsø – Norges arktiske universitet.</article></article></section><section class="section" id="kapittel-11" data-lovdata-URL="LTI/forskrift/2020-06-26-1617/KAPITTEL_11"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2020-09-04" data-gazette-note-type="rettelse"><article class="defaultP">§ 3 definisjonen for Ekstraordinær eksamen skal lyde:</article><article class="legalP" id="kapittel-11-ledd-1">Eksamen som i særlige tilfeller kan avholdes for studenter som ikke kan vente til neste ordinære eksamen, og som ikke fyller kravene til å delta på utsatt eksamen eller på kontinuasjonseksamen, jf. <i>§ 27</i>.</article> <article class="defaultP" margin-top="true">§ 3 definisjonen for Kontinuasjonseksamen skal lyde:</article><article class="legalP" id="kapittel-11-ledd-2">Eksamen som kan arrangeres for studenter som har framstilt seg og fått «ikke bestått» på siste ordinære eksamen, jf. <i>§ 26</i>.</article> <article class="defaultP" margin-top="true">§ 3 definisjonen for Utsatt eksamen skal lyde:</article><article class="legalP" id="kapittel-11-ledd-3">Eksamen som kan arrangeres for studenter som har vært syke eller som har hatt gyldig grunn til fravær ved ordinær eksamen, jf. <i>§ 25</i>.</article></article></section></main></body></html>