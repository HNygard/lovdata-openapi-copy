<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Bjørknes Høyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-01-29-158</dd><dt class="dokid">DokumentID</dt><dd class="dokid">LTI/forskrift/2020-01-29-158</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-03-01-1082</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§4-5</li><li>lov/2005-04-01-15/§4-6</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li><li>lov/2005-04-01-15/§7-9</li><li>forskrift/2017-01-06-13/§3-1</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2020-02-19 14:50</dd><dt class="journalNumber">Journalnummer</dt><dd class="journalNumber">2020-0156</dd><dt class="titleShort">Korttittel</dt><dd class="titleShort">Endr. i forskrift om opptak, studier og eksamen ved Bjørknes Høyskole</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Bjørknes Høyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Høyskolestyret ved Bjørknes Høyskole 29. januar 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-7, § 3-9, § 4-5, § 4-6, § 4-7, § 4-8, § 5-1, § 5-2, § 5-3 og § 7-9, forskrift 6. januar 2017 nr. 13 om opptak til høgre utdanning § 3-1 og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2020-01-29-158</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Bjørknes Høyskole<ul class="tocSubUl"><li>I<ul class="tocSubUl"><li>§ 3-3. Studieavgift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-01-29-158" id="dokument"><h1>Forskrift om endring i forskrift om opptak, studier og eksamen ved Bjørknes Høyskole</h1><section class="section" data-name="kapI" id="kapittel-1" data-lovdata-URL="LTI/forskrift/2020-01-29-158/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. mars 2019 nr. 1082 om opptak, studier og eksamen ved Bjørknes Høyskole gjøres følgende endringer:</article> <article class="defaultP" margin-top="true">§ 2-2 Opptak skal lyde:</article><article class="legalP" id="kapittel-1-ledd-2">Administrasjonssjef er ansvarlig for gjennomføring av opptaket. I tvilstilfeller legges saken frem for rektor til avgjørelse. Realkompetanse avgjøres av studiesjef etter innstilling fra faglig ansvarlig/studieleder og er en konkret faglig vurdering.</article> <article class="defaultP" margin-top="true">§ 2-5 Mottak av studieplass skal lyde:</article><article class="legalP" id="kapittel-1-ledd-3">Tilbudet om studieplass gjelder for det studieåret tilbudet er gitt. Tilbudet faller automatisk bort om søkeren ikke aksepterer tilbudet innen angitt frist etter tildeling av studieplass. Søkere til studier aksepterer studieplassen ved å returnere undertegnet kontrakt til høyskolen og betaler en registreringsavgift. Registreringsavgiften dekker administrative kostnader til klargjøring av studenten i høyskolens systemer.</article> <article class="defaultP" margin-top="true">§ 3-3 Studieavgift skal lyde:</article><article class="futureLegalArticle" data-name="§3-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Studieavgift</span></span><article class="legalP" id="kapittel-1-foreslåttparagraf-1-ledd-1">Studentene er forpliktet til å betale studieavgift for normert studietid for det aktuelle studiet, men kan si opp studieplassen underveis. De økonomiske forpliktelsene som følger av oppsigelse av studieplass er beskrevet i detalj i studiekontrakten. Studentene må betale studieavgift for normert studietid selv om studiet gjennomføres på kortere tid. Vitnemål utstedes først når studentens økonomiske forpliktelser ovenfor høyskolen er oppfylt. Manglende betaling av studieavgift kan medføre tap av studieplass og ordinær rettslig inndrivelse. Semesteravgiften til pliktig medlemskap i SiO er ikke inkludert i studieavgiften.</article></article> <article class="defaultP" margin-top="true">§ 3-4 Utmelding og permisjon skal lyde:</article><article class="legalP" id="kapittel-1-ledd-4">Dersom en student sier opp sin studieplass, framgår de økonomiske forpliktelsene av studiekontrakten. Oppsigelsen skal helst skje skriftlig og skal bekreftes mottatt av høyskolen.</article><article class="legalP" id="kapittel-1-ledd-5">Ved egen alvorlig sykdom eller andre særskilte forhold, kan studenten skriftlig søke om å få si opp studieplassen uten å måtte betale studieavgift i oppsigelsesperioden. Alvorlig sykdom må bekreftes ved legeerklæring, og på bakgrunn av denne avgjør høyskolen om fritak kan gis. Det gis anledning til å søke om inntil ett års permisjon i løpet av studietiden. Søknad om permisjon skal sendes skriftlig. Det belastes ikke studieavgift i permisjonstiden, men vanlige oppsigelsesregler gjelder dersom studenten ikke fortsetter studiet etter endt permisjonsperiode. Studenter har rett til foreldrepermisjon med hjemmel i § 4-5 i universitets- og høyskoleloven.</article><article class="legalP" id="kapittel-1-ledd-6">Bjørknes Høyskole kan ikke garantere at alle studieprogrammer vil starte opp hvert år.</article> <article class="defaultP" margin-top="true">§ 4-2 Eksamensform første ledd skal lyde:</article><article class="legalP" id="kapittel-1-ledd-7">Eksamen på en studieenhet kan være sammensatt av en eller flere evalueringsformer. Eksempler på disse er:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Skriftlig skoleeksamen</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Skriftlig netteksamen</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Skriftlig hjemmeoppgave eller hjemmeeksamen</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Gruppeoppgaver</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Praktisk eksamen</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-6"><article class="legalP" id="kapittel-1-ledd-7-punkt-6-ledd-1">Muntlig eksamen</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-7"><article class="legalP" id="kapittel-1-ledd-7-punkt-7-ledd-1">Bacheloroppgave</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-8"><article class="legalP" id="kapittel-1-ledd-7-punkt-8-ledd-1">Masteroppgave.</article></article></li></ul></article> <article class="defaultP" margin-top="true">§ 4-4 Sensorat skal lyde:</article><article class="legalP" id="kapittel-1-ledd-8">Sensor kan være faglærer i det aktuelle faget, og/eller en ekstern sensor som ikke hører med blant høyskolens lærere. Rektoren oppnevner årlig eksterne sensorer og/eller tilsynssensorer. Sensor(ene) retter oppgaven, og avholder deretter eventuelt samsensur. Ved misforhold mellom faglærers og ekstern sensors vurdering, har ekstern sensor overordnet avgjørelsesmyndighet. Dersom det kun benyttes intern(e) sensor(er), skal ekstern tilsynssensor inngå i eksamensrådet.</article><article class="legalP" id="kapittel-1-ledd-9">Ved bedømmelsen av masteroppgaven og ved ny sensurering etter klage på karakterfastsettingen, hvor det etter UH-loven er krav om minst to sensorer, må den eksterne sensoren hentes utenfor institusjonen.</article> <article class="defaultP" margin-top="true">§ 4-12 Sensur og stryk skal lyde:</article><article class="legalP" id="kapittel-1-ledd-10">Sensur faller senest tre uker etter eksamen dersom ikke særlige grunner gjør det nødvendig å bruke lengre tid. Høyskolestyret kan ved enkelte tilfeller gjøre unntak og fastsette lengre frist for sensur, jf. § 3-9 fjerde ledd i universitets- og høyskoleloven. Sensur meddeles alle studenter skriftlig. Ved utsettelse av sensuren, skal studentene meddeles dette så raskt som mulig.</article><article class="legalP" id="kapittel-1-ledd-11">Sensur for masteroppgave skal foreligge senest fem uker etter innlevering av oppgaven. En masteroppgave som har fått et ikke-bestått eksamensresultat, kan bare én gang leveres på nytt som et nytt eksamensforsøk, og da innen avtalt tidspunkt og i bearbeidet form. En masteroppgave som har fått et bestått eksamensresultat, kan ikke leveres på nytt i bearbeidet form.</article><article class="legalP" id="kapittel-1-ledd-12">For alle eksamener gjelder at de bedømmes enten med bestått/ikke-bestått eller med bokstavkarakterer etter en skala fra A til E for bestått og F for ikke bestått. Dårligste karakter for bestått er E. Karakterfordelingen skal over tid være tilnærmet lik på stedlig og nettbasert eksamen.</article><article class="legalP" id="kapittel-1-ledd-13">Studenten har strøket til eksamen med karakteren F. Dersom en student har avbrutt eksamen uten godkjent forfallsgrunn, får vedkommende i tillegg anførselen «ikke levert» i eksamensprotokollen. Når studenten ikke har møtt fram til eksamen uten å annullere sin eksamensmelding innen trekkfristens utløp, får vedkommende i tillegg anførselen «ikke møtt» i eksamensprotokollen. Dette regnes som ett forsøk. Ved innlevering av en blank besvarelse gis karakter F.</article><article class="legalP" id="kapittel-1-ledd-14">Ved stryk skal det leveres helt ny oppgave ved kontinuasjonseksamen.</article> <article class="defaultP" margin-top="true">§ 5-1 Vitnemål skal lyde:</article><article class="legalP" id="kapittel-1-ledd-15">Institusjonen utferdiger vitnemål om fullført utdanningsprogram. Samtidig skal det utferdiges Diploma Supplement. For å kunne tildeles bachelor- og mastergrad med vitnemål fra Bjørknes Høyskole må studenten ha avlagt minst 60 studiepoeng ved høyskolen. Ved bachelorutdanning med avsluttende bacheloroppgave må dette avlegges ved Bjørknes Høyskole. Ved masterutdanning må masteroppgaven avlegges ved Bjørknes Høyskole. Den som ikke har avsluttet utdanningen skal på anmodning gis karakterutskrift og/eller vitnemål for de eksamener eller prøver som han eller hun har bestått under forutsetning av at forpliktelsene ovenfor høyskolen er overholdt. Enkeltemner, kortere kurs eller ikke fullførte studier dokumenteres ved karakterutskrift.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-01-29-158/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>