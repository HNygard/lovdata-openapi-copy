<!DOCTYPE html><html lang="no"><head><title>Forskrift om endring i produktforskriften (forbud mot enkelte produkter laget av plast)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-18-3200</dd><dt class="dokid">DokumentID</dt><dd class="dokid">LTI/forskrift/2020-12-18-3200</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2021-07-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1977-08-05-2</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">2021-01-08 15:20</dd><dt class="journalNumber">Journalnummer</dt><dd class="journalNumber">2021-0008</dd><dt class="titleShort">Korttittel</dt><dd class="titleShort">Endr. i produktforskriften (forbud mot enkelte produkter laget av plast)</dd><dt class="title">Tittel</dt><dd class="title">Forskrift om endring i produktforskriften (forbud mot enkelte produkter laget av plast)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 18. desember 2020 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730.</dd><dt class="refid">RefID</dt><dd class="refid">forskrift/2020-12-18-3200</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i produktforskriften (forbud mot enkelte produkter laget av plast)<ul class="tocSubUl"><li>I<ul class="tocSubUl"><li>§ 2b-1. Formål</li><li>§ 2b-2. Definisjoner</li><li>§ 2b-3. Forbud mot enkelte engangsprodukter av plast</li><li>§ 2b-4. Forbud mot produkter av okso-nedbrytbar plast</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-18-3200" id="dokument"><h1>Forskrift om endring i produktforskriften (forbud mot enkelte produkter laget av plast)</h1><section class="section" data-name="kapI" id="kapittel-1" data-lovdata-URL="LTI/forskrift/2020-12-18-3200/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">§ 1-1 oppheves.</article> <article class="defaultP" margin-top="true">Nytt kapittel 2b skal lyde:</article><span class="futuretitle" id="kapittel-1-foreslåttittel-1">Kapittel 2b. Regulering av enkelte produkter av plast</span><article class="futureLegalArticle" data-name="§2b-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2b-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med dette kapitlet er å forebygge og redusere miljøpåvirkningen fra enkelte plastprodukter, herunder redusere og forebygge marin forsøpling og spredning av mikroplast.</article></article><article class="futureLegalArticle" data-name="§2b-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2b-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">Med <i>bringe i omsetning</i> menes å gjøre et produkt tilgjengelig på EØS-markedet for første gang.</article><article class="legalP" id="kapittel-1-foreslåttparagraf-2-ledd-2">Med <i>gjøre et produkt tilgjengelig på EØS-markedet</i> menes enhver levering av et produkt for distribusjon, forbruk eller bruk på EØS-markedet i forbindelse med kommersiell virksomhet, mot betaling eller gratis.</article><article class="legalP" id="kapittel-1-foreslåttparagraf-2-ledd-3">Med <i>plast</i> menes et materiale som består av en polymer som definert i artikkel 3 nr. 5) i REACH-forordningen jf. forskrift 30. mai 2008 nr. 516 om registrering, vurdering, godkjenning og begrensning av kjemikalier (REACH-forskriften), som kan være tilsatt tilsetningsstoffer eller andre stoffer, og som kan fungere som en strukturell hovedbestanddel i sluttprodukter. Naturlige polymerer som ikke er kjemisk modifisert er ikke omfattet av definisjonen.</article><article class="legalP" id="kapittel-1-foreslåttparagraf-2-ledd-4">Med <i>okso-nedbrytbar plast</i> menes plastmaterialer som inneholder tilsetningsstoffer som, ved oksidasjon, fører til fragmentering av plastmaterialet til mikrofragmenter eller til kjemisk nedbrytning.</article></article><article class="futureLegalArticle" data-name="§2b-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2b-3</span>. <span class="legalArticleTitle">Forbud mot enkelte engangsprodukter av plast</span></span><article class="legalP" id="kapittel-1-foreslåttparagraf-3-ledd-1">Det er forbudt å bringe i omsetning følgende produkter dersom de er laget helt eller delvis av plast og er beregnet for engangsbruk:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Bomullspinner</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Bestikk (gafler, kniver, skjeer og spisepinner)</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Tallerkener</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">Sugerør</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">Rørepinner til drikkevarer</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">Ballongpinner og festemekanismer til slike pinner</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1">Matbeholdere av ekspandert polystyren (EPS), med eller uten lokk, til matvarer som uten ytterligere tilberedning er beregnet til å spises fra beholderen enten på salgsstedet eller som take away</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-3-ledd-1-punkt-8"><article class="legalP" id="kapittel-1-foreslåttparagraf-3-ledd-1-punkt-8-ledd-1">Drikkevareemballasje av ekspandert polystyren (EPS) og korker og lokk til disse</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-3-ledd-1-punkt-9"><article class="legalP" id="kapittel-1-foreslåttparagraf-3-ledd-1-punkt-9-ledd-1">Drikkebegre av ekspandert polystyren (EPS) og lokk til disse.</article></article></li></ul></article><article class="legalP" id="kapittel-1-foreslåttparagraf-3-ledd-2">Forbudene i første ledd bokstav a og d gjelder ikke for bomullspinner og sugerør til bruk som medisinsk utstyr.</article><article class="legalP" id="kapittel-1-foreslåttparagraf-3-ledd-3">Forbudet i første ledd bokstav f gjelder ikke for ballongpinner og festemekanismer til ballonger til industriell eller annen ervervsmessig bruk, som ikke distribueres til forbrukere.</article></article><article class="futureLegalArticle" data-name="§2b-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2b-4</span>. <span class="legalArticleTitle">Forbud mot produkter av okso-nedbrytbar plast</span></span><article class="legalP" id="kapittel-1-foreslåttparagraf-4-ledd-1">Det er forbudt å bringe i omsetning produkter laget av okso-nedbrytbar plast.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-12-18-3200/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 3. juli 2021.</article></section></main></body></html>