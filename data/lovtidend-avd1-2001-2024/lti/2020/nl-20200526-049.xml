<!DOCTYPE html><html lang="no"><head><title>Midlertidig lov om endringer i straffegjennomføringsloven (tiltak for å avhjelpe negative konsekvenser av covid-19)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-05-26-49</dd><dt class="dokid">DokumentID</dt><dd class="dokid">LTI/lov/2020-05-26-49</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-05-26 – 2020-11-01</dd><dt class="changesToDocuments">Endrer</dt><dd class="changesToDocuments"><ul><li>lov/2001-05-18-21</li></ul></dd><dt class="legalArea">Rettsområde</dt><dd class="legalArea"><ul><li>Sivil- og straffeprosess &gt; Straffegjennomføring</li></ul></dd><dt class="dateOfPublication">Kunngjort</dt><dd class="dateOfPublication">2020-05-26 16:00</dd><dt class="journalNumber">Journalnummer</dt><dd class="journalNumber">2020-0757</dd><dt class="titleShort">Korttittel</dt><dd class="titleShort">Endringslov til straffegjennomføringsloven</dd><dt class="title">Tittel</dt><dd class="title">Midlertidig lov om endringer i straffegjennomføringsloven (tiltak for å avhjelpe negative konsekvenser av covid-19)</dd><dt class="miscInformation">Annet om dokumentet</dt><dd class="miscInformation">Prop.111 L (2019–2020), Innst.287 L (2019–2020), Lovvedtak 95 (2019–2020). Stortingets første og andre gangs behandling hhv. 19. og 26. mai 2020. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2020-05-26-49</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om endringer i straffegjennomføringsloven (tiltak for å avhjelpe negative konsekvenser av covid-19)<ul class="tocSubUl"><li>I<ul class="tocSubUl"><li>§ 45 a. Besøk i fengsel</li><li>§ 45 b. Elektroniske kontrolltiltak som vilkår ved prøveløslatelse fra fengselsstraff</li><li>§ 45 c. Straffavbrudd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2020-05-26-49" id="dokument"><h1>Midlertidig lov om endringer i straffegjennomføringsloven (tiltak for å avhjelpe negative konsekvenser av covid-19)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 18. mai 2001 nr. 21 om gjennomføring av straff mv. (straffegjennomføringsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-05-26-49/KAPITTEL_1"><h2 data-text-align="center">I</h2><article class="defaultP">I lov 18. mai 2001 nr. 21 om gjennomføring av straff mv. skal nytt midlertidig kapittel 3 A lyde:</article><span class="futuretitle" id="kapittel-1-foreslåttittel-1">Kapittel 3 A Midlertidige regler for å avhjelpe negative konsekvenser av covid-19</span><article class="futureLegalArticle" data-name="§45a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 45 a</span>. <span class="legalArticleTitle">Besøk i fengsel</span></span><article class="legalP" id="kapittel-1-foreslåttparagraf-1-ledd-1">Etter en konkret vurdering kan kriminalomsorgen nekte besøk i fengsel dersom besøket vil innebære en særskilt smitte- eller helsefare, eller det på grunn av sykefravær i fengselet vil bli uforholdsmessig krevende å gjennomføre besøket. Kriminalomsorgen skal legge til rette for at innsatte kan ha kontakt med familie eller andre personer som er vesentlige for den innsattes velferd, ved bruk av fjernkommunikasjon.</article><article class="legalP" id="kapittel-1-foreslåttparagraf-1-ledd-2">Besøk fra advokat og offentlig myndighetsrepresentant, herunder diplomatisk eller konsulær representant, kan bare nektes dersom besøket ikke kan gjennomføres på en helsemessig forsvarlig måte. Ved nektelse av besøk etter dette ledd skal kriminalomsorgen legge til rette for kontakt ved bruk av fjernkommunikasjon. Kriminalomsorgsdirektoratet gir retningslinjer for praktiseringen av besøk fra advokat. Forskrift 12. desember 2005 nr. 1442 om salær fra det offentlige til advokater m.fl. etter faste satser (stykkprissatser) § 9 fjerde ledd om godtgjøring til forsvarers bistand i fengselsbesøk vil gjelde for fjernkommunikasjonen mellom advokat og klient.</article><article class="legalP" id="kapittel-1-foreslåttparagraf-1-ledd-3">Innsattes tilgang til helsetjenester kan ikke begrenses på grunnlag av denne bestemmelsen.</article></article><article class="futureLegalArticle" data-name="§45b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 45 b</span>. <span class="legalArticleTitle">Elektroniske kontrolltiltak som vilkår ved prøveløslatelse fra fengselsstraff</span></span><article class="legalP" id="kapittel-1-foreslåttparagraf-2-ledd-1">Dersom det fremstår som nødvendig for en sikkerhetsmessig forsvarlig prøveløslatelse, kan kriminalomsorgen fastsette at den som prøveløslates fra fengselsstraff skal være underlagt elektroniske kontrolltiltak. Straffegjennomføringsloven §§ 43 og 44 gjelder tilsvarende. Prøveløslatelse med elektroniske kontrolltiltak er bare aktuelt dersom domfelte godtar de krav og vilkår som kriminalomsorgen fastsetter for prøveløslatelsen, og domfelte har en bolig som er egnet for kontrolltiltak. For kontrolltiltak i domfeltes bolig er det også en forutsetning at alle samboende over 18 år samtykker til kontrolltiltakene. Kriminalomsorgsdirektoratet gir nærmere retningslinjer for prøveløslatelse etter bestemmelsen her.</article></article><article class="futureLegalArticle" data-name="§45c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 45 c</span>. <span class="legalArticleTitle">Straffavbrudd</span></span><article class="legalP" id="kapittel-1-foreslåttparagraf-3-ledd-1">Kriminalomsorgen kan beslutte at straffen skal avbrytes inntil én måned dersom hensynet til kapasiteten i kriminalomsorgen krever det, og hverken sikkerhetsmessige hensyn eller særskilte hensyn til den domfeltes rehabilitering taler imot. Dersom kapasiteten i kriminalomsorgen krever det, kan beslutningen fornyes med inntil én måned. Det skal ikke besluttes straffavbrudd etter bestemmelsen her dersom den domfelte ikke har egen bolig.</article><article class="legalP" id="kapittel-1-foreslåttparagraf-3-ledd-2">Dersom forholdene tilsier det, skal kriminalomsorgen varsle fornærmede i saken eller dennes etterlatte om beslutning om straffavbrudd etter bestemmelsen her.</article></article></section><section class="section" data-name="kapII" id="kapittel-2" data-lovdata-URL="LTI/lov/2020-05-26-49/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft straks, og oppheves 1. november 2020.</article></section></main></body></html>