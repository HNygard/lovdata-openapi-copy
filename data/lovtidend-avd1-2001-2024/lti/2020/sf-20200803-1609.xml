<!DOCTYPE html><html lang="no"><head><title>Forskrift om endring i forskrift om smitteverntiltak mv. ved koronautbruddet (covid-19-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-08-03-1609</dd><dt class="dokid">DokumentID</dt><dd class="dokid">LTI/forskrift/2020-08-03-1609</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="dateInForce">I kraft fra</dt><dd class="dateInForce">2020-08-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-1</li><li>lov/1994-08-05-55/§4-3</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2020-08-04 10:15</dd><dt class="journalNumber">Journalnummer</dt><dd class="journalNumber">2020-1182</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i forskrift om smitteverntiltak mv. ved koronautbruddet (covid-19-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 3. august 2020 med hjemmel i lov 5. august 1994 nr. 55 om vern mot smittsomme sykdommer § 4-1 første ledd bokstav c, jf. § 4-1 andre og sjette ledd, og § 4-3, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2020-08-03-1609</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om smitteverntiltak mv. ved koronautbruddet (covid-19-forskriften)<ul class="tocSubUl"><li>I<ul class="tocSubUl"><li>§ 10c. Avslutning av kystcruise</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-08-03-1609" id="dokument"><h1>Forskrift om endring i forskrift om smitteverntiltak mv. ved koronautbruddet (covid-19-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-08-03-1609/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 10a fjerde ledd skal lyde:</article><article class="legalP" id="kapittel-1-ledd-2">Passasjerer og mannskap om bord på cruiseskip kan ikke gå i land på Svalbard dersom cruiseskipet har mer enn 100 passasjerer og mannskap ombord. Passasjerer og mannskap ombord på cruiseskip som har inntil 100 passasjerer og mannskap ombord, kan kun gå i land på Svalbard dersom mannskapet og passasjerene utelukkende består av personer som ved ombordstigningen ikke er omfattet av karanteneplikten etter § 5. Mannskap som nevnt i § 6b kan likevel gå i land i forbindelse med mannskapsbytte. Cruiseskip kan ikke ta ombord nye passasjerer etter oppstart av cruiset.</article> <article class="defaultP" margin-top="true">§ 10b andre ledd nytt andre og tredje punktum skal lyde:</article><article class="legalP" id="kapittel-1-ledd-3">Godkjenning kan gis for fartøy med inntil 100 passasjerer og mannskap ombord. Det er ikke tillatt for fartøyet å ta ombord nye passasjerer etter oppstart av cruiset.</article> <article class="defaultP" margin-top="true">Ny § 10c skal lyde:</article><article class="futureLegalArticle" data-name="§10c" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10c</span>. <span class="legalArticleTitle">Avslutning av kystcruise</span></span><article class="legalP" id="kapittel-1-foreslåttparagraf-1-ledd-1">Ved avslutning av kystcruise etter § 10a eller § 10b i Norge, kan passasjerer og mannskap gå i land dersom mannskapet og passasjerene utelukkende består av personer som ved ombordstigningen ikke var omfattet av karanteneplikten etter § 5, og hverken passasjerer eller mannskap har symptomer på covid-19-smitte. Dersom passasjerer eller mannskap har symptomer på covid-19-smitte ved avslutning av cruiset, må passasjerer og mannskap forbli på fartøyet eller annet egnet sted bestemt av helsemyndighetene inntil de har testet negativt på SARS-CoV-2.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-08-03-1609/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks. Forskriften gjelder også for allerede godkjente kystcruise etter § 10b. Godkjente kystcruise med flere enn 100 passasjerer og mannskap om bord som er påbegynt når forskriften trer i kraft, kan fortsette, men passasjerer eller mannskaper kan ikke gå i land bortsett fra ved avslutningen av cruiset i samsvar med § 10c. Mannskap som nevnt i § 6b kan likevel gå i land i forbindelse med mannskapsbytte.</article></section></main></body></html>